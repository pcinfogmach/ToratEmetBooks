
<h3 dir="rtl" id="igeret_leben_tora, פרק א ערך למוד התורה">פֶּרֶק א - עֵרֶךְ לִמּוּד הַתּוֹרָה</h3><p dir="rtl">
מִיסוֹדוֹת הָאֱמוּנָה שֶׁהָעוֹלָם עוֹמֵד עַל לִמּוּד תּוֹרָה, וּכְדִבְרֵי הַתַּנָּא בְּפִרְקֵי אָבוֹת <small><small>(פ"א)</small></small>, עַל שְׁלֹשָׁה דְּבָרִים הָעוֹלָם עוֹמֵד, עַל הַתּוֹרָה, עַל הָעֲבוֹדָה וְעַל גְּמִילוּת חֲסָדִים, וְהְקְדִּים בִּתְחִלָּה עַל הַתּוֹרָה לְהוֹרוֹת כִּי הַתּוֹרָה עָלִית עַל כֻּלָּנָה, וּכְמוֹ שֶׁאָמַר הַתַּנָּא <small><small><span class="booklinks" onclick="sendBookLink(this)" onmouseover="setBookLinkTitle(this)">(פֵּאָה פ"א מ"א)</span></small></small> וְתַלְמוּד תּוֹרָה כְּנֶגֶד כֻּלָּם. וּמָצִינוּ מַאַמְרֵי חֲזַ"ל רַבִּים הַמַּרְבִּים בְּעֶרֶךְ לִמּוּד תּוֹרָה, וְנִמְנֶה חֵלֶק מִמַּאֲמָרִים אֵלֶּה:<p dir="rtl">
א. בַּגְּמָרָא נְדָרִים <small><small>(לב.)</small></small> אָמְרוּ, אָמַר רַבִּי אֱלִיעֶזֶר, גְּדוֹלָה תּוֹרָה, שֶׁאִלְמָלֵא תּוֹרָה לֹא נִתְקַיְּמוּ שָׁמַיִם וָאָרֶץ, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(ירמיה לג, כה)</span></small></small> אִם לֹא בְּרִיתִי יוֹמָם וָלַיְלָה חֻקֹּת שָׁמַיִם וָאָרֶץ לֹא שַׂמְתִּי, וְכֵן הוּא בִּפְסָחִים <small><small>(סח:)</small></small>.<p dir="rtl">
ב. בַּגְּמָרָא מוֹעֵד קָטָן <small><small>(ט:)</small></small> מְבֹאָר, שֶׁמִּצְוַת תַּלְמוּד תּוֹרָה שְׁקוּלָה כְּנֶגֶד כָּל הַמִּצְוֹת כֻּלָּן, וּכְדִכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְלֵי ח, יא)</span></small></small>, כִּי טוֹבָה חָכְמָה מִפְּנִינִים וְכָל חֲפָצִים לֹא יִשְׁווּ בָהּ, חֲפָצֶיךָ אֵין נֶאֱמַר, אֶלָּא חֲפָצִים, שֶׁאֲפִלּוּ חֶפְצֵי שָׁמַיִם כַּמִּצְוֹת אֵינָם שָׁוִים כְּמוֹ לִמּוּד תּוֹרָה. וּפירַשׁ רַשִׁ"י שָׁם, שֶׁתְּבַטֵּל כָּל חֲפָצֶיךָ בִּשְׁבִיל שֶׁתַּעֲסֹוק בַּתּוֹרָה.<p dir="rtl">
ג. בַּגְּמָרָא מְגִילָּה <small><small>(ג:)</small></small> מְבֹאָר, שֶׁגָּדוֹל תַּלְמוּד תּוֹרָה יוֹתֵר מֵהַקְרָבַת תְּמִידִין, וּלְפִיכָךְ כַּאֲשֶׁר בָּא מַלְאַךְ ה' לְהוֹכִיחַ אֶת יְהוֹשֻׁעַ וְחַרְבּוֹ שְׁלוּפָה בְּיָדוֹ, כְּדֵי לְהוֹכִיחוֹ עַל עֲוֹן בִּטּוּל תּוֹרָה וְעַל עֲוֹן בִּטּוּל הַקְרָבַת תָּמִיד שֶׁל בֵּין הָעַרְבַּיִם, הִקְפִּיד יוֹתֵר עַל בִּטּוּל תּוֹרָה. וְעַייֵּן שָׁם בַּתּוֹסָפוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ד"ה עַתָּה)</span></small></small>.<p dir="rtl">
ד. וּבַגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(שָם טז:)</span></small></small> אָמְרוּ, אָמַר רַב יוֹסֵף, גָּדוֹל תַּלְמוּד תּוֹרָה יוֹתֵר מֵהַצָּלַת נְפָשׁוֹת, שֶׁהֲרֵי מָרְדְּכַי כְּשֶׁעָלָה לִגְדֻלָּה, פֵּרְשׁוּ מִמֶּנּוּ סַנְהֶדְרִין, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(אֶסְתֵּר י, ג)</span></small></small> וְרָצוּי לְרֹב אֶחָיו. וּפֵרַשׁ רַשִׁ"י, שֶׁפֵּרְשׁוּ מִמֶּנּוּ, לְפִי שֶׁבָּטַל מִדִּבְרֵי תּוֹרָה וְנִכְנַס לִשְׂרָרָה.<p dir="rtl">
ה. וְעוֹד אָמְרוּ בַּגְּמָרָא שָׁם, אָמַר רַב וְאִיתֵימָא רַב שְׁמוּאֵל בַּר מַרְתָא, גָּדוֹל תַּלְמוּד תּוֹרָה יוֹתֵר מִבִּנְיַן בֵּית הַמִּקְדָּשׁ, שֶׁכָּל זְמַן שֶׁבָּרוּךְ בֶּן נֵרִיָה הָיָה קַיָּם לֹא הִנִּיחוֹ עֶזְרָא וְעָלָה. וּפֵרַשׁ רַשִׁ"י, שֶׁיֵּשׁ לְךָ לִתְמֹהַּ לָמָּה לֹא עָלָה עֶזְרָא עִם זְרֻבָּבֶל בִּימֵי כּוֹרֵשׁ עַד הַשָּׁנָה הַשְּׁבִיעִית לְדַרְיָוֶשׁ הָאַחֲרוֹן לְאַחַר שֶׁבָּנָה הַבַּיִת, כְּמוֹ שֶׁכָּתוּב בְּעֶזְרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(ז, ח)</span></small></small> וַיָּבֹא יְרוּשָׁלַיִם בַּחֹדֶשׁ הַחֲמִישִׁי הִיא שְׁנַת הַשְּׁבִיעִית לַמֶּלֶךְ. וּבַמִּדְרָשׁ, שֶׁהָיָה לוֹמֵד תּוֹרָה מִפִּי בָּרוּךְ בֶּן נֵרִיָה בְּבָבֶל, וּבָּרוּךְ לֹא עָלָה מִבָּבֶל וּמֵת שָׁם בְּתוֹךְ הַשָּׁנִים הַלָּלוּ.<p dir="rtl">
 <p dir="rtl">
ו. וְעוֹד אָמְרוּ שָׁם, אָמַר רָבָּה אָמַר רַב יִצְחָק בַּר שְׁמוּאֵל בַּר מַרְתָּא, גָּדוֹל תַּלְמוּד תּוֹרָה יוֹתֵר מִכִּבּוּד אָב וָאֵם, שֶׁכָּל אוֹתָן שָׁנִים שֶׁהָיָה יַעֲקֹב בְּבֵית שֵׁם וָעֵבֶר לֹא נֶעֱנַשׁ עֲלֵיהֶם. וּפיִרַשׁ רַשִׁ"י, יַעֲקֹב לָמַד תּוֹרָה י"ד שָׁנִים בְּבֵית שֵׁם וְעֵבֶר, כְּשֶׁפֵּרַשׁ מֵאָבִיו לָלֶכֶת לְחָרָן, וְלֹא נֶעֱנַשׁ עֲלֵיהֶן עַל כִּבּוּד אָבִיו, וּבִשְׁאָר כָּל הַשָּׁנִים שֶׁנִּשְׁתָּהָה בְּבֵית לָבָן וּבַדֶּרֶךְ נֶעֱנַשׁ כְּדְמְפָרֵשׁ וְאָזִיל, ע"ש.<p dir="rtl">
ז. בַּגְּמָרָא יוֹמָא <small><small>(עא:)</small></small>, תָּנוּ רַבָּנָן, מַעֲשֶׂה בְּכֹהֵן גָּדוֹל אֶחָד שֶׁיָּצָא מִבֵּית הַמִּקְדָּשׁ, וַהֲווּ אָזְלֵי כֻּלֵּי עַלְמָא בַּתְרֵיהּ, כֵּיוָן דַּחֲזִינְהוּ לִשְׁמַעְיָה וְאַבְטַלְיוֹן שַׁבְקוּהוּ לְדִידֵיהּ וְאָזְלֵי בָּתַר שְׁמַעְיָה וְאַבְטַלְיוֹן. וְזֶה הָיָה מֵרֹב הַעֲרָכָתָם לְלוֹמְדֵי הַתּוֹרָה, אֲפִלּוּ יוֹתֵר מִכֹּהֵן גָּדוֹל בַּיּוֹם שֶׁנִּכְנַס לִפְנַי וְלִפְנִים. וּכְמוֹ שֶׁאָמְרוּ בְּאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ו' ה)</span></small></small>, גְּדוֹלָה תּוֹרָה מִן הַכְּהֻנָּה וּמִן הַמַּלְכוּת, שֶׁהַמַּלְכוּת נִקְנֵית בִּשְׁלֹשִׁים מַעֲלוֹת, וְהַתּוֹרָה נִקְנֵית בְּמ"ח קִנְיָנִים.<p dir="rtl">
ח. בַּגְּמָרָא מַכּוֹת <small><small>(י.)</small></small> וּבְשַׁבָּת <small><small>(ל.)</small></small>, כִּי טוֹב יוֹם בַּחֲצֵרֶיךָ מֵאָלֶף <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים פד, יא)</span></small></small>, טוֹב יוֹם אֶחָד שֶׁאַתָּה יוֹשֵׁב וְעוֹסֵק בַּתּוֹרָה מֵאֶלֶף עוֹלוֹת שֶׁעָתִיד שְׁלֹמֹה בִּנְךָ לְהַקְרִיב לְפָנַי עַל גַּבֵּי הַמִּזְבֵּחַ. וּפֵרַשׁ רַשִׁ"י, כְּבָר אָמַרְתָּ לְפָנַי טוֹב יוֹם שֶׁאַתָּה עוֹמֵד בַּחֲצֵרִי וְעוֹסֵק בַּתּוֹרָה מֵאֶלֶף עוֹלוֹת שֶׁעָתִיד בִּנְךָ שְׁלֹמֹה לְהַעֲלוֹת, כְּדִכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מְלָכִים א, ג)</span></small></small> אֶלֶף עוֹלוֹת יַעֲלֶה שְׁלֹמֹה וְגוֹ'.<p dir="rtl">
ט. בַּגְּמָרָא רֹאשׁ הַשָּׁנָה <small><small>(יח.)</small></small> וִיבָמוֹת <small><small>(קה.)</small></small>, לָכֵן נִשְׁבַּעְתִּי לְבֵית עֵלִי אִם יִתְכַּפֵּר עֲוֹן בֵּית עֵלִי בְּזֶבַח וּמִנְחָה, אָמַר רָבָא, בְּזֶבַח וּמִנְחָה לֹא מִתְכַּפֵּר אֲבָל מִתְכַּפֵּר בַּתּוֹרָה וְכוּ'. רַבָּה וְאַבַּיֵּי מִדְּבֵית עֵלִי קָאַתּוּ, רַבָּה דְּעָסַק בַּתּוֹרָה חָיָה אַרְבָּעִין שְׁנִין, אַבַּיֵּי דְּעָסַק בַּתּוֹרָה וּבִגְמִילוּת חֲסָדִים חָיָה שִׁתִּין שְׁנִין. תָּנוּ רַבָּנָן, מִשְׁפָּחָה אַחַת הָיְתָה בִּירוּשָׁלַיִם שֶׁהָיוּ מֵתִין בְּנֵי י"ח שָׁנָה, בָּאוּ וְהוֹדִיעוּ אֶת רַבָּן יוֹחָנָן בֶּן זַכַּאי, אָמַר לָהֶם שֶׁמָּא אַתֶּם מִמִּשְׁפַּחַת עֵלִי דִּכְתִיב בֵּיהּ וְכָל מַרְבִּית בֵּיתְךָ יָמוּתוּ אֲנָשִׁים, לְכוּ וְעִסְקוּ בַּתּוֹרָה וַחֲיוּ. הָלְכוּ וְעָסְקוּ וְחָיוּ, וְהָיוּ קוֹרִין אוֹתָהּ מִשְׁפַּחַת רַבָּן יוֹחָנָן עַל שְׁמוֹ. וּבַזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(חלק ג עמוד פ)</span></small></small> הוֹסִיפוּ בָּזֶה, דְּבַתּוֹרָה מִתְכַּפֵּר מִשּׁוּם דְּדִבְרֵי תּוֹרָה עִלָּאָה עַל כָּל קָרְבְּנִין.<p dir="rtl">
י. וּבַזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיֵשֶב דַּף קפד ע"ב)</span></small></small> אִיתָא: רַבִּי יְהוּדָה פָּתַח וְאָמַר, תּוֹרַת ה' תְּמִימָה מְשִׁיבַת נָפֶשׁ, מַאן דְּבָטִיל מִלֵּי דְּאוֹרַיְתָא כְּאִלּוּ חָרִיב עַלְמָא שְׁלִים. כַּמָּה אִית לוֹן לִבְנֵי נָשָׁא לְאִשְׁתַּדְּלָא בְּאוֹרַיְתָא, דְּכָל מָאן דְּאִשְׁתַּדֵּל בְּאוֹרַיְתָא לֵיהֱוֵי לֵיהּ חַיִּים בְּעַלְמָא דֵּין וּבְעַלְמָא דְּאָתֵי, וְזָכֵי בִּתְרֵין עַלְמִין, וַאֲפִלּוּ מָאן דְּאִשְׁתַּדֵּל בְּאוֹרַיְתָא וְלֹא אִשְׁתַּדֵּל בָּהּ לִשְׁמָהּ כִּדְקָא יָאוּת, זָכֵי לַאֲגָר טָב בְּעַלְמָא דֵּין וְלָא דַּיְינִין לֵיהּ בְּהַהוּא עַלְמָא. ע"ש.<p dir="rtl">
יא. בַּגְמָרָא שַׁבָּת <small><small>(קיט:)</small></small>, אָמַר רַב יְהוּדָה אָמַר רַב, מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קה, טו)</span></small></small> אַל תִּגְּעוּ בִמְשִׁיחָי וּבִנְבִיאַי אַל תָּרֵעוּ, אַל תִּגְּעוּ בִמְשִׁיחַי אֵלּוּ תִּינוֹקוֹת שֶׁל בֵּית רַבָּן, וּבִנְבִיאַי אַל תָּרֵעוּ אֵלּוּ תַּלְמִידֵי חֲכָמִים. אָמַר רֵישׁ לָקִישׁ מִשּׁוּם רַבִּי יְהוּדָה נְשִׂיאָה, אֵין הָעוֹלָם מִתְקַיֵּם אֶלָּא בִּשְׁבִיל הֶבֶל תִּינוֹקוֹת שֶׁל בֵּית רַבָּן. אָמַר לֵיהּ רַב פָּפָּא לְאַבַּיֵּי דִּידִי וְדִידָךְ מַאי, אָמַר לֵיהּ אֵינוֹ דּוֹמֶה הֶבֶל שֶׁיֵּשׁ בּוֹ חֵטְא לְהֶבֶל שֶׁאֵין בּוֹ חֵטְא, וְאָמַר רֵישׁ לָקִישׁ מִשּׁוּם רַבִּי יְהוּדָה נְשִׂיאָה, אֵין מְבַטְּלִין תִּינוֹקוֹת שֶׁל בֵּית רַבָּן אֲפִילּוּ לְבִנְיַן בֵּין הַמִּקְדָּשׁ. וְאָמַר רֵישׁ לָקִישׁ לְרַבִּי יְהוּדָה נְשִׂיאָה, כָּךְ מְקֻבְּלַנִי מֵאֲבוֹתַי, וְאָמְרֵי לֵהּ מֵאֲבוֹתֶיךָ, כָּל עִיר שֶׁאֵין בָּהּ תִּינוֹקוֹת שֶׁל בֵּית רַבָּן מַחֲרִיבִין אוֹתָהּ, רַבִינָא אָמַר מַחֲרִימִין אוֹתָהּ.<p dir="rtl">
יב. בַּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ק דַחֲגִיגָה ה"ז)</span></small></small> תָּנָא רַבִּי שִׁמְעוֹן בַּר יוֹחַאי אוֹמֵר, אִם רָאִיתָ עֲיָרוֹת שֶׁנִּתְלְשׁוּ מִמְּקוֹמָן בְּאֶרֶץ יִשְׂרָאֵל, דַּע שֶׁלֹּא הֶחְזִיקוּ בִּשְׂכַר סוֹפְרִים וּמְלַמְּדֵי תּוֹרָה.<p dir="rtl">
יג. בַּגְּמָרָא בְּרָכוֹת <small><small>(ח.)</small></small> מִיּוֹם שֶׁחָרַב בֵּית הַמִּקְדָּשׁ אֵין לוֹ לְהַקָּדוֹשׁ בָּרוּךְ הוּא בְּעוֹלָמוֹ אֶלָּא ד' אַמּוֹת שֶׁל הֲלָכָה בִּלְבַד.<p dir="rtl">
יד. בַּגְּמָרָא קִדּוּשִׁין <small><small>(מ:)</small></small> אֵין תְּחִלַּת דִּינוֹ שֶׁל אָדָם אֶלָּא עַל דִּבְרֵי תּוֹרָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְלֵי יז, יד)</span></small></small> פּוֹטֵר מַיִם רֵאשִׁית מָדוֹן. וּכְשֵׁם שֶׁדִּינוֹ קֹדֶם לְמַעֲשֶׂה כָּךְ שְׂכָרוֹ קֹדֶם לְמַעֲשֶׂה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קה, יד)</span></small></small> וַיִּתֵּן לָהֶם אַרְצוֹת גּוֹיִם וְגוֹ'. וּפֵרַשׁ רַשִׁ"י, תְּחִלַּת הַתְּבִיעוֹת שֶׁעָלָיו לְיוֹם הַדִּין מִפְּנֵי מַה לֹּא עָסַקְתָּ בַּתּוֹרָה. פּוֹטֵר מַיִם, הַפּוֹרֵק עוֹל תּוֹרָה רֵאשִׁית מָדוֹן, הוּא תְּחִלַּת דִּינוֹ. וְאֵין מַיִם אֶלָּא תּוֹרָה שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(יְשַׁעֲיָה נה, א)</span></small></small> הוֹי כָּל צָמֵא לְכוּ לַמַּיִם. וְכָתְבוּ שָׁם הַתּוֹסָפוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ד"ה אֵין תְּחִילַת)</span></small></small>, וְהָא דְּאָמַר בְּשַׁבָּת <small><small>(לא.)</small></small> כְּשֶׁמַּכְנִיסִין אֶת הָאָדָם לַדִּין אוֹמְרִים לוֹ נָשָׂאתָ וְנָתַתָּ בֶּאֱמוּנָה הַיְינוּ דַּוְקָא לְעִנְיַן שְׁאֵלָה. שֶׁשּׁוֹאֲלִין לוֹ מַשָּׂא וּמַתָּן, אֲבָל מִכָּל מָקוֹם נִפְרָעִים מִמֶּנּוּ תְּחִלָּה עַל שֶׁלֹּא קָבַע עִתִּים לַתּוֹרָה. וְעַיֵּן בְּתוֹסָפוֹת סַנְהֶדְרִין <small><small><span class="booklinks" onclick="sendBookLink(this)" onmouseover="setBookLinkTitle(this)">(ז. ד"ה אֶלָא)</span></small></small>.<p dir="rtl">
וְאֶפְשָׁר עוֹד לוֹמַר, דִּשְׁאֵלָה זוֹ נָשָׂאתָ וְנָתַתָּ בֶּאֱמוּנָה אֵינָהּ אֶלָּא לִפְתֹּחַ עִמּוֹ בִּדְבָרִים, כִּי אִם יָשִׁיב הֵן, יֹאמְרוּ לוֹ וְכֵיצַד אַתָּה יוֹדֵעַ מַה הוּא לָשֵׂאת וְלָתֵת בֶּאֱמוּנָה אִם לֹא קָבַעְתָּ עִתִּים לַתּוֹרָה וְלֹא לָמַדְתָּ הִלְכוֹתֶיהָ, הֲרֵי כְּבָר נֶאֱמַר אֵין בּוּר יְרֵא חֵטְא וְלֹא עַם הָאָרֶץ חָסִיד. <small><small>[וְכֵן פּירַש בַּהַקְדָּמָה בְּשוּ"ת בִּכּוּרֵי שְלֹמֹה]</small></small>.<p dir="rtl">
גַּם בְּמִדְרַשׁ מִשְׁלֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק י)</span></small></small> אִיתָא: אָמַר רַבִּי יִשְׁמָעֵאל, בֹּא וּרְאֵה מַה קָּשֶׁה יוֹם הַדִּין, שֶׁעָתִיד הַקָּדוֹשׁ בָּרוּךְ הוּא לָדוּן אֶת כָּל הָעוֹלָם כֻּלּוֹ וְכוּ'. בָּא לְפָנָיו מִי שֶׁיֵּשׁ בְּיָדוֹ מִקְרָא וְאֵין בְּיָדוֹ מִשְׁנָה, וְהַקָּדוֹשׁ בָּרוּךְ הוּא הוֹפֵךְ אֶת פָּנָיו מִמֶּנּוּ וּמְצֵרֵי גֵיהִנָּם מִתְגַּבְּרִין בּוֹ וְכו'. בָּא מִי שֶׁבְּיָדוֹ הֲלָכוֹת, אוֹמֵר לוֹ בְּנִי תּוֹרַת כֹּהֲנִים לָמָּה לֹא שָׁנִיתָ וְכו'. בָּא מִי שֶׁבְּיָדוֹ סֵפֶר תּוֹרַת כֹּהֲנִים, אוֹמֵר לוֹ בְּנִי חֻמָּשִׁים לָמָּה לֹא קָרִיתָ וְכו'. מִכָּאן הָיָה רַבִּי יִשְׁמָעֵאל אוֹמֵר תַּלְמִיד חָכָם שֶׁהוּא מְשַׁמֵּר תַּלְמוּדוֹ בְּלִבּוֹ וְכוּ'. <small><small>[וְהוּבָא מִדְרָש זֶה בְּנֶפֶש הַחַיִּים שַעַר ד' פ"ב]</small></small>.<p dir="rtl">
וְכַיּוֹצֵא בָּזֶה כָּתַב בְּסֵפֶר חֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן תתקלט)</span></small></small>, שֶׁאִם יַעֲסֹק אָדָם בְּתַלְמוּד, לֶעָתִיד לָבוֹא יֵלֵךְ עִם בַּעֲלֵי הַתַּלְמוּד שֶׁעָסְקוּ בַּתַּלְמוּד. אִם עָסַק בַּמִּקְרָא יֵלֵךְ עִם עוֹסְקֵי מִּקְרָא, אִם עָסַק בַּמִּשְׁנָה יֵלֵךְ עִם עוֹסְקֵי מִשְׁנָה, וְכֵן בְּאַגָּדָה, וְכֵן עִם כּוֹתְבֵי סְפָרִים. לָכֵן יְרֵא ה' יֵצֵא אֶת כֻּלָּם, וְגַם מִזֶּה אַל תַּנַּח יָדְךָ.<p dir="rtl">
טו. וּבַּגְּמָרָא סַנְהֶדְרִין <small><small>(ק.)</small></small>, כָּל הַמַּשְׁחִיר פָּנָיו עַל דִּבְרֵי תּוֹרָה בָּעוֹלָם הַזֶּה הַקָּדוֹשׁ בָּרוּךְ הוּא מַבְהִיק זִיווֹ לָעוֹלָם הַבָּא. אָמַר רַבִּי תַּנְחוּם בַּר חֲנִילַאי, כָּל הַמַּרְעִיב עַצְמוֹ עַל דִּבְרֵי תּוֹרָה בָּעוֹלָם הַזֶּה הַקָּדוֹשׁ בָּרוּךְ הוּא מַשְׂבִּיעוֹ לָעוֹלָם הַבָּא, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים לו, ט)</span></small></small> יִרְוְיֻן מִדֶּשֶׁן בֵּיתֶךָ וְנַחַל עֲדָנֶיךָ תַּשְׁקֵם.<p dir="rtl">
טז. וּבַּגְּמָרָא סוֹטָה <small><small>(כב.)</small></small>, תָּנוּ רַבָּנָן, אֵיזֶהוּ עַם הָאָרֶץ, מִי שֶׁיֵּשׁ לוֹ בָּנִים וְאֵינוֹ מְגַדְּלָן לַתּוֹרָה, וְכֵן הוּא בַּגְּמָרָא פְּסָחִים <small><small>(קיב.)</small></small> שֶׁהוּא בִּכְלַל שִׁבְעָה מְנֻדִּין לַמָּקוֹם.<p dir="rtl">
יז. וּבַּגְמָרָא קִידּוּשִׁין <small><small>(פב.)</small></small> אָמַר רַבִּי נְהוֹרַאי, מַנִּיחַ אֲנִי כָּל אֻמָּנוּת שֶׁבָּעוֹלָם וְאֵינִי מְלַמֵּד אֶת בְּנִי אֶלָּא תּוֹרָה.<p dir="rtl">
יח. וּבַּגְמָרָא סַנְהֶדְרִין <small><small>(צט.)</small></small> דָּרְשׁוּ עַל הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(במדבר טו, לא)</span></small></small> כִּי דְּבַר ה' בָּזָה וְאֵת מִצְוָתוֹ הֵפַר, זֶה שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק. וּלְעֵיל מִינֵהּ דָּרְשׁוּ סֵיפָא דִּקְרָא הִכָּרֵת תִּכָּרֵת הַנֶּפֶשׁ הַהִיא, הִכָּרֵת בָּעוֹלָם הַזֶּה תִּכָּרֵת בָּעוֹלם הַבָּא.<p dir="rtl">
יט. וּבַּגְּמָרָא שַׁבָּת <small><small>(לג:)</small></small>, כְּשֶׁנִּכְנְסוּ רַבּוֹתֵינוּ לְכֶרֶם בְּיַבְנֶה. נִשְׁאֲלָה שְׁאֵלָה זוֹ בִּפְנֵיהֶם, מַכָּה זוֹ <small><small>[אַסְכָּרָה]</small></small> מִפְּנֵי מָה מַתְחֶלֶת בִּבְנֵי מֵעַיִם וְגוֹמֶרֶת בַּפֶּה, נַעֲנָה רַבִּי שִׁמְעוֹן וְאָמַר, בַּעֲוֹן בִּטּוּל תּוֹרָה. וּפִּירַשׁ רַשִׁ"י, דְּעָנוּשׁ נָמֵי מִיתָה, כִּדְאָמְרָן מִקְרָא נִדְרַשׁ לִפְנֵי פָנָיו, לְמַעַן יִרְבּוּ יְמֵיכֶם, הָא אִם לֹא תִּלְמְדוּ יִתְמַעֲטוּ.<p dir="rtl">
כ. וּבְּסִפִרִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַת עֵקֶב)</span></small></small> אָמְרוּ, כְּשֵׁם שֶׁשְּׂכַר תַּלְמוּד תּוֹרָה גָּדוֹל מִכָּל הַמִּצְוֹת, כָּךְ עֹנֶשׁ בִּטּוּלָהּ גָּדוֹל מִכָּל הָעֲבֵרוֹת.<p dir="rtl">
כא. אָמְרוּ חֲזַ"ל בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ק דַּחֲגִיגָה ה"ז)</span></small></small>, וִיתֵּר הַקָּדוֹשׁ בָּרוּךְ הוּא עַל עֲוֹן עֲבוֹדָה זָרָה גִּילּוּי עֲרָיוֹת וּשְׁפִיכוּת דָּמִים <small><small>[שֶהֶאֱרִיךְ אַפּוֹ עִמָּהֶם]</small></small> וְלֹא וִיתֵּר עַל עֲוֹן בִּטּוּל תּוֹרָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(יִרְמְיָה ט, יא)</span></small></small> עַל מָה אָבְדָה הָאָרֶץ.<p dir="rtl">
כב. אָמְרוּ רַבּוֹתֵינוּ זַ"ל בְּסַנְהֶדְרִין <small><small>(צט.)</small></small>, עַל הַכָּתוּב כִּי דְּבַר ה' בִּיזָה הִכָּרֵת תִּכָּרֵת <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר טו, לא)</span></small></small>, זֶה שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק. וַאֲפִילּוּ בִּזְמַן שֶׁהָיוּ כָּל יִשְׂרָאֵל בְּמִלְחֶמֶת מִצְוָה בִּשְׁעַת כְּנִיסָתָן לָאָרֶץ, הָיָה חֲרוֹן אַף עַל עֲוֹן בִּיטּוּל תּוֹרָה, כַּמְּבֹואָר בִּמְגִילָּה <small><small>(ג.)</small></small>. עַיֵּן שָׁם.<p dir="rtl">
כג. בַּגְּמָרָא מַכּוֹת <small><small>(י.)</small></small>, עוֹמְדוֹת הָיוּ רַגְלֵינוּ בִּשְׁעָרַיִךְ יְרוּשָׁלַיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קכב, ב)</span></small></small>, מִי גָּרַם לְרַגְלֵינוּ שֶׁיַּעַמְדוּ בַּמִּלְחָמָה, שַׁעֲרֵי יְרוּשָׁלַיִם שֶׁהָיוּ עוֹסְקִים בַּתּוֹרָה.<p dir="rtl">
כד. וְעַל יְדֵי לִמּוּד הַתּוֹרָה זוֹכִים לִתְחִיַּת הַמֵּתִים. וְאַף הַנָּשִׁים זוֹכוֹת לִתְחִיַּת הַמֵּתִים עֵקֶב שֶׁהֵן מַחֲזִיקוֹת בִּידֵי לוֹמְדֵי תּוֹרָה, עַיֵּן בְּסוֹטָה <small><small>(כא.)</small></small>. וְכֵן אָמְרוּ בִּבְרָכוֹת <small><small>(יז.)</small></small> הָנֵי נָשֵׁי בְמַאי זַכְיָין, בְּאַקְרוּיֵי בָּנַיְהוּ וְכוּ', וְנָטְרָן לְגַבְרַיְהוּ. וְהַיְינוּ, שֶׁהֵן מְסַיְּעוֹת לְלִמּוּד הַתּוֹרָה דִּבְנֵיהֶן וּבַעֲלֵיהֶן.<p dir="rtl">
כה. בַּגְּמָרָא מְנָחוֹת <small><small>(קי.)</small></small>, זֹאת הַתּוֹרָה לָעוֹלָה לַמִּנְחָה וְלַחַטָּאת וְלָאָשָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא ז, לז)</span></small></small>, כָּל הָעוֹסֵק בַּתּוֹרָה כְּאִלּוּ הְקְרִיב עוֹלָה, מִנְחָה וְחַטָּאת. <small><small>[דְהַלַמֶ"ד בְּפַתָּ"ח, מִלְּשוֹן לֹא חָטָאת]</small></small>.<p dir="rtl">
כו. בְּמִדְרַשׁ וַיִּקְרָא רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(כה, א)</span></small></small>: רַב הוּנָא אָמַר, אִם נִכְשַׁל אָדָם בַּעֲבֵירָה חַיָּיב מִיתָה בִּידֵי שָׁמַיִם. מַה יַּעֲשֶׂה וְיִחְיֶה, אִם הָיָה לָמוּד לִקְרוֹת דַּף אֶחָד קוֹרֵא שְׁנֵי דַּפִּים, וְאִם הָיָה לָמוּד לִקְרֹא פֶּרֶק אֶחָד יִלְמַד שְׁנַיִם.<p dir="rtl">
כז. וּשְׂכַר תַּלְמוּד תּוֹרָה אֵין לְשַׁעֵר, וּכְמַאֲמַר רַבּוֹתֵינוּ זִכְרוֹנָם לִבְרָכָה בִּבְרָכוֹת <small><small>(לד.)</small></small> כָּל הַנְּבִיאִים לֹא נִתְנַבְּאוּ אֶלָּא לַמַּשִּׂיא בִּתּוֹ לְתַלְמִיד חָכָם, וְעוֹשֶׂה פְּרַקְמַטְיָא לְתַלְמִידֵי חֲכָמִים, אֲבָל תַּלְמִידֵי חֲכָמִים עַצְמָם עַיִן לֹא רָאֲתָה. עַיֵּן שָׁם.<p dir="rtl">
וְהִנֵּה נוֹדַע מַה שֶאָמְרוּ בֳּירוּשַלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מֵעֲבוֹדָה זָרָה ה"א)</span></small></small>, וְהוּבָא גַם כֵּן בַּתּוֹסָפוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(עֲבוֹדָה זָרָה מא.)</span></small></small> ד"ה כְּכַדּוּר, שֶהָעוֹלָם עָגוֹל, וַאֲלֶכְּסַנְדְּרוֹס מוֹקְדוֹן עָלָה לְמַעְלָה עַד שֶרָאָה כָּל הָעוֹלָם כְּכַדּוּר וְאֶת הַיָּם כִּקְעַרָה, פֵּירוּש, יָם אוֹקְיָנוּס שֶמַּקִּיף אֶת כָּל הָעוֹלָם. ע"ש. וּמִטַּעַם זֶה בְּמָקוֹם אֶחָד יוֹם, וּבְאוֹתָהּ שָעָה מַמָּש בְּמָקוֹם אַחֵר לַיְלָה. וְעַיֵּין בְּדִבְרֵי בַּעַל הַמָּאוֹר <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף פֶּרֶק א' דְרֹאש הַשָנָה)</span></small></small>, שֶאֵין הַיּוֹם וְהַלַיְלָה שָוִים בִּזְמָנָם כְּאַחַת בְּכָל הָעוֹלָם. דִּבְמָקוֹם אֶחָד יוֹם וּבְמָקוֹם הַשֵּנִי לַיְלָה. וְכֵן הוּא בַּזּוֹהַר הַקָּדוֹש <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַת וַיִּקְרָא דַּף נ')</span></small></small>. וְכֵן כָּתַב הָרַדְבַּ"ז בְּחֵלֶק א' <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימַן עו)</span></small></small>. וּבְסֵפֶר שְׁעָרִים הַמְּצוּיָינִים בַּהֲלָכָה, הֶאֱרִיךְ בָּהּ לְעִנְיַן שְמִירַת הַשַּבָּת, כֵּיצַד מוֹנִים מִיּוֹם רִאשוֹן בַּשָּבוּעַ, וּרְאֵה שָם בְּאוֹרֵךְ. <small><small>[וּבְדֶרֶךְ מוּסָר בִּיאֲרוּ בָּזֶה, דְּהָא הַעוֹלָם עוֹמֵד עַל ג' דְּבָרִים, עַל הַתּוֹרָה וְעַל הָעֲבוֹדָה וְעַל גְּמִילוּת חֲסָדִים, וְאָמְרוּ בַּגְּמָרָא מְנָחוֹת, אִם לֹא בְּרִיתִי יוֹמָם וָלַיְלָה חֻקּוֹת שָׁמַיִם וָאָרֶץ לֹא שַׂמְתִּי, דְּקָאֵי עַל הַתּוֹרָה, וּמִטַּעַם זֶה בְּאַלְפַּיִם שְׁנוֹת תּוֹרָה, הַקָּדוֹשׁ בָּרוּךְ הוּא פִּזֵּר אֶת עַם יִשְׂרָאֵל בְּכָל הָעוֹלָם, כְּדֵי שֶׁכַּאֲשֶׁר יְסַיְּמוּ אֶת לִמּוּד הַתּוֹרָה בְּאֶרֶץ יִשְׂרָאֵל וְיֵלְכוּ לִישֹׁן, כִּי לֹא אִיבְרֵי לֵיְלְיָא אֶלָּא לְשֵׁינָה, בַּאֲמֶרִיקָא עֲדַיִין לוֹמְדִים תּוֹרָה, וְכַאֲשֶׁר שָׁם הוֹלְכִים לִישֹׁון כְּבָר קָמִים בִּמְדִינוֹת אֲחֵרוֹת לִתְפִלָּה וּלְתוֹרָה, וְנִמְצָא שֶׁאֵין לְךָ רֶגַע אֶחָד בָּעוֹלָם הַפָּנוּי מִלִּימּוּד תּוֹרָה, כִּי אִם יִהְיֶה רֶגַע פָּנוּי מִלִּימּוּד הַתּוֹרָה, אֵין קִיּוּם לָעוֹלָם, כִּי אִם לֹא בְּרִיתִי יוֹמָם וָלַיְלָה וְגוֹ']</small></small>. <p dir="rtl">
וְהִנֵּה בַּגְּמָרָא בִּבְרָכוֹת <small><small>(סג:)</small></small> אָמְרוּ, ת"ר כְּשֶנִּכְנְסוּ רַבּוֹתֵינוּ לְכֶרֶם בְּיַבְנֶה, פָּתַח ר' יְהוּדָה רֹאשׁ הַמְּדַבְּרִים בְּכָל מָקוֹם, בִּכְבוֹד תּוֹרָה, וְדָרַשׁ, הַסְכֵּת וּשְׁמַע יִשְׂרָאֵל, הַיּוֹם הַזֶּה נִהְיֵיתָ לְעַם לַה' אֱלֹקֶיךָ, וְכִי אוֹתוֹ יוֹם נִתְּנָה תּוֹרָה לְיִשְׂרָאֵל, וַהֲלֹא אוֹתוֹ יוֹם סוֹף אַרְבָּעִים שָׁנָה הָיָה, אֶלָּא לְלַמֶּדְךָ שֶׁחֲבִיבָה תּוֹרָה עַל לוֹמְדֶיהָ בְּכָל יוֹם וָיוֹם כְּיוֹם שֶׁנִּיתְּנָה מֵהַר סִינַי. וְלִכְאוֹרָה אִם כֵּן מַאי רְבוּתֵיהּ דְּאוֹתוֹ יוֹם, שֶׁאָמַר לָהֶם "הַיּוֹם הַזֶּה נִהְיֵיתָ לְעַם". אוּלָם מְבֹאָר בַּעֲבוֹדָה זָרָה <small><small>(ה:)</small></small> שֶׁאֵין אָדָם עוֹמֵד עַל סוֹף דַּעַת רַבּוֹ עַד מ' שָׁנָה, וְלֹא נָתַן ה' לָכֶם לֵב לָדַעַת וכו' עַד הַיּוֹם הַזֶּה, נִמְצָא שֶׁרַק אוֹתוֹ יוֹם זָכוּ לִשְׁלֵימוּת יְדִיעַת הַשַּׁ"ס בִּכְלָלוּתוֹ, וְרַק אָז יָרְדוּ לְסוֹף דַּעַת רַבָּם, וְעַיֵּין בְּרַשִׁ"י עַל זֶה. וּמִיָּד שֶׁנַּעֲשׂוּ כְּ"חַי הַנּוֹשֵׂא אֶת עַצְמוֹ" נוֹסְפָה לָהֶם חֲבִיבוּת מְיוּחֶדֶת לַתּוֹרָה, כְּמוֹ שֶׁכָּתַב הַהַפְלָאָה עַל מַאֲמָרָם בְּרָכוֹת <small><small>(כא.)</small></small> כְּשֶׁהוּא שָׂבֵעַ מְבָרֵךְ, כְּשֶׁהוּא רָעֵב לֹא כֹּל שֶׁכֵן. וּבְדִבְרֵי תּוֹרָה לְהֵיפֶךְ, שֶׁכְּשֶׁהוּא רָעֵב מְבָרֵךְ כְּשֶׁהוּא שָׂבֵעַ לֹא כֹּל שֶׁכֵן. שֶׁאַדְּרַבָּה נַפְשׁוֹ שׁוֹקֵקָה בְּיוֹתֵר לְדִבְרֵי תּוֹרָה, מֵאַחַר שֶׁהִרְגִּיש בְּטַעֲמָהּ, כְּמוֹ שֶׁנֶּאֱמַר, טַעֲמוּ וּרְאוּ כִּי טוֹב ה', וְנֶאֱמַר לְכוּ לַחֲמוּ בְּלַחְמִי, לַחְמִי דַּיְיקָא, הַיְינוּ לֶחֶם הַפָּנִים שֶׁהָיָה לֶחֶם חַם כְּיוֹם הִלָּקְחוֹ כְּסִדּוּרוֹ עַיֵּין בְּיוֹמָא <small><small>(כ"א.)</small></small>. וְכֵן הַתּוֹרָה הִרְגִּישׁוּ בְּטַעֲמָה הַנִּשְׂגָּב שֶׁל מַעֲמַד הַר סִינַי שֶׁבְּכָל יוֹם וָיוֹם יִהְיוּ בְּעֵינֶיךָ כַּחֲדָשִׁים, אֲבָל בְּסִיּוּם מ' שָׁנָה שֶׁזָּכוּ לָרֶדֶת לְסוֹף דַּעְתּוֹ הָיְתָה הַרְגָּשָׁה מְיֻחֶדֶת בְּטַעֲמָם שֶׁל דִּבְרֵי תּוֹרָה הַנֶּחֱמָדִים מִזָּהָב וּמִפַּז רַב.<p dir="rtl">
וּבְפֵּירוּשׁ רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(דברים כט ג)</span></small></small> אוֹתוֹ הַיּוֹם שֶׁנָּתַן מֹשֶׁה אֶת הַתּוֹרָה לִבְנֵי לֵוִי כְּמוֹ שֶׁכָּתוּב בְּפָרָשַׁת וַיֵּלֶךְ וַיִּתְּנָהּ אֶל הַכֹּהֲנִים בְּנֵי לֵוִי, בָּאוּ כָּל שִׁבְטֵי יִשְׂרָאֵל לִפְנֵי מֹשֶׁה וְאָמְרוּ לוֹ: מֹשֶׁה רַבֵּנו אַף אָנוּ עַצְמֵנוּ בְּסִינַי וְנִתְּנָה לָנוּ וּמִפְּנֵי מָה אַתָּה מַשְׁלִיט בְּנֵי שִׁבְטְךָ עָלֶיהָ, וְשָׂמַח מֹשֶׁה עַל זֶה וְאָמַר לָהֶם הַיּוֹם הַזֶּה נִהְיֵיתָ לְעַם הַיּוֹם הַזֶּה הֵבַנְתִי שֶׁאַתֶּם חֲפֵצִים בַּמָּרוֹם. כִּי אֵין אֻמָּתֵנוּ אֻמָּה אֶלָּא בְּתוֹרָתָהּ. כִּי לֹא כָּרַת הַקָּדוֹשׁ בָּרוּךְ הוּא בְּרִית עִם יִשְׂרָאֵל אֶלָּא עַל תּוֹרָה שֶׁבְּעַל פֶּה, כְּמוֹ שֶׁכָּתוּב: כְּתֹב לְךָ אֶת הַדְּבָרִים הָאֵלֶּה, כִּי עַל פִּי הַדְּבָרִים וְכוּ'. וּבְלוּחוֹת רִאשׁוֹנִים נֶאֱמַר מַעֲשֵׂה אֱלֹהִים הֵמָּה, וּבְלוּחוֹת שְׁנִיּוֹת הַיְנוּ מַעֲשֵׂה יָדָיו שֶׁל מֹשֶׁה רַבֵּנוּ, אוּלָם הִיא הַנּוֹתֶנֶת שֶׁמַּעֲשֵׂי יְדֵי אָדָם עָדִיף, לִרְמֹז בָּזֶה עַל יְגִיעַת הַתּוֹרָה וַעֲמָלָהּ. וְעַל יְדֵי זֶה כֹּחַ הַחִדּוּשׁ שֶׁל חַכְמֵי יִשְׂרָאֵל שֶׁזָּכוּ בֶּעָמָל וִיגִיעָה. וְזֶה שֶׁנֶּאֱמַר: מִימִינוֹ אֵשׁ דָּת לָמוֹ, אוֹתִיּוֹת תַּלְמוּד, שֶׁבָּאוּ מִימִין ה' רוֹמְמָה.<p dir="rtl">
<h3 dir="rtl" id="igeret_leben_tora, פרק ב חיוב למוד תורה על כל איש מישראל">פֶּרֶק ב - חִיּוּב לִמּוּד תּוֹרָה עַל כָּל אִישׁ מִיִּשְׂרָאֵל</h3><p dir="rtl">
 <p dir="rtl">
וְאַחַר שֶׁהִתְבָּאֵר גֹּדֶל הַחֲשִׁיבוּת שֶׁל תּוֹרָתֵנוּ הַקְּדוֹשָׁה, הַיּוֹצֵא מִזֶּה גֹּדֶל הַחִיּוּב הַמוֻּטָּל עַל כָּל אִישׁ מִיִּשְׂרָאֵל לְהִשְׁתַּדֵּל לִלְמֹוד תּוֹרָה. וּכְמוֹ שֶׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹמָא לה:)</span></small></small>, תָּנוּ רַבָּנָן, עָנִי וְעָשִׁיר בָּאִים לַדִּין, <small><small>[אַחַר פְּטִירָתָם, מוּבָאִים לָדִין בְּבֵית דִּין שֶׁל מַעְלָה]</small></small> לֶעָנִי אוֹמְרִים מִפְּנֵי מָה לֹא עָסַקְתָּ בַּתּוֹרָה, אִם אוֹמֵר עָנִי הָיִיתִי וְעוֹסֵק בְּפַרְנָסָתִי וּבְפַרְנָסַת בְּנֵי בֵּיתִי, אוֹמְרִים לוֹ: כְּלוּם הָיִיתָ עָנִי יוֹתֵר מֵהִלֵּל. אָמְרוּ עָלָיו עַל הִלֵּל הַזָּקֵן, שֶׁבְּכָל יוֹם וָיוֹם הָיָה חוֹטֵב עֵצִים וּמִשְׂתַּכֵּר בִּטְרֶעפִיק <small><small>(עַיֵּן בָּרַמְבַּ"ם אָבוֹת פ"ו מ"ה, וּבְכֶסֶף מִשְׁנֶה מ"ט ה"ט)</small></small>, חֶצְיוֹ הָיָה נוֹתֵן לְשׁוֹמֵר בֵּית הַמִּדְרָשׁ וְחֶצְיוֹ לְפַרְנָסָתוֹ וּלְפַרְנָסַת אַנְשֵׁי בֵּיתוֹ. פַּעַם אַחַת לֹא מָצָא לְהִשְׂתַּכֵּר וְלֹא הִנִּיחוֹ שׁוֹמֵר בֵּית הַמִּדְרָשׁ לְהִכָּנֵס, עָלָה וְנִתְלָה וְיָשַׁב עַל פִּי אֲרֻבָּה, כְּדֵי שֶׁיִּשְׁמַע דִּבְרֵי אֱלֹהִים חַיִּים מִפִּי שְׁמַעְיָה וְאַבְטַלְיוֹן. אָמְרוּ אוֹתוֹ הַיּוֹם עֶרֶב שַׁבָּת הָיָה, וּתְקוּפַת טֵבֵת הָיְתָה, וְיָרַד עָלָיו שֶׁלֶג מִן הַשָּׁמַיִם. כְּשֶׁעָלָה עַמּוּד הַשַּׁחַר אָמַר לוֹ שְׁמַעְיָה לְאַבְטַלְיוֹן, אַבְטַלְיוֹן אָחִי, מִפְּנֵי מַה בְּכָל יוֹם הַבַּיִת מֵאִיר וְהַיּוֹם אָפֵל, הֵצִיצוּ עֵינָיו וְרָאוּ דְּמוּת אָדָם בָּאֲרֻבָּה, עָלוּ וּמָצְאוּ עָלָיו רוּם שָׁלֹשׁ אַמּוֹת שֶׁלֶג, פְּרָקוּהוּ וְהִרְחִיצוּהוּ וְסָכוּהוּ, וְהוֹשִׁיבוּהוּ כְּנֶגֶד הַמְּדוּרָה, אָמְרוּ, רָאוּי זֶה לְחַלֵּל עָלָיו אֶת הַשַּׁבָּת.<p dir="rtl">
וְלִכְאוֹרָה יִפָּלֵא עַל הִלֵּל אֵיךְ סִכֵּן עַצְמוֹ עַל דִּבְרֵי תּוֹרָה, וַהֲרֵי אָמְרוּ בְּבָבָא קַמָּא <small><small>(סא.)</small></small>, אָמַר דָּוִד הַמֶּלֶךְ, כָּךְ מְקֻבְּלַנִי מִבֵּית דִּינוֹ שֶׁל שְׁמוּאֵל הָרָמָתִי, כָּל הַמּוֹסֵר עַצְמוֹ לְמִיתָה עַל דִּבְרֵי תּוֹרָה אֵין אוֹמְרִים דְּבַר הֲלָכָה בִּשְׁמוֹ. אָלְמָא דְּלָאו שַׁפִּיר עָבַד. וְצָרִיךְ לוֹמַר שֶׁהִלֵּל מֵרֹב חֶפְצוֹ וּתְשׁוּקָתוֹ בַּתּוֹרָה לִשְׁמֹעַ דִּבְרֵי אֱלֹהִים חַיִּים מִפִּי גְּדוֹלֵי הַדּוֹר, לֹא הִרְגִּישׁ כְּלָל שֶׁיּוֹרֵד עָלָיו שֶׁלֶג כָּבֵד כָּל כָּךְ שֶׁיָּכוֹל לְסַכֵּן אוֹתוֹ, וְקִיֵּם בְּעַצְמוֹ בְּאַהֲבָתָהּ תִּשְׁגֶּה תָּמִיד. וְחָשַׁב בְּדַעְתּוֹ כִּי שׁוֹמֵר מִצְוָה לֹא יֵדַע דָּבָר רַע. וְלֹא יֵדַע דְּהָכָא הֵיכָא דִּשְׁכִיחֵי הֶזֵּקָא הוּא.<p dir="rtl">
וְאִם הָיָה עָשִׁיר אוֹמְרִים לוֹ: מִפְּנֵי מַה לֹּא עָסַקְתָּ בַּתּוֹרָה, אִם אוֹמֵר עָשִׁיר הָיִיתִי וְטָרוּד הָיִיתִי בִּנְכָסַי, אוֹמְרִים לוֹ כְּלוּם עָשִׁיר הָיִיתָ יוֹתֵר מֵרַבִּי אֶלְעָזָר. אָמְרוּ עָלָיו עַל רַבִּי אֶלְעָזָר בֶּן חַרְסוֹם שֶׁהִנִּיחַ לוֹ אָבִיו אֶלֶף עֲיָרוֹת בַּיָּבָּשָׁה, וּכְנֶגְדָּן אֶלֶף סְפִינוֹת בַּיָּם, וּבְכָל יוֹם וָיוֹם נוֹטֵל נוֹד שֶׁל קֶמַח עַל כְּתֵפוֹ, וּמְהַלֵּךְ מֵעִיר לְעִיר וּמִמְּדִינָה לִמְדִינָה לִלְמֹד תּוֹרָה. פַּעַם אַחַת מְצָאוּהוּ עֲבָדָיו וְעָשׂוּ בּוֹ אַנַגַרְיָא. אָמַר לָהֶן: בְּבַקָּשָׁה מִכֶּם, הַנִּיחוּנִי וְאֵלֵךְ לִלְמֹד תּוֹרָה! אָמְרוּ לוֹ: חַיֵּי רַבִּי אֶלְעָזָר בֶּן חַרְסוֹם שֶׁאֵין מַנִּיחִין אוֹתְךָ! וּמִיָּמָיו לֹא הָלַךְ וְרָאָה אוֹתָן, אֶלָּא יוֹשֵׁב וְעוֹסֵק בַּתּוֹרָה כָּל הַיּוֹם וְכָל הַלַּיְלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹמָא לה:)</span></small></small>.<p dir="rtl">
וְהָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּפ"א מֵהִלְכוֹת תַּלְמוּד תּוֹרָה ה"ח)</span></small></small> כָּתַב: כָּל אִישׁ מִיִּשְׂרָאֵל חיַיָּב בְּתַלְמוּד תּוֹרָה, בֵּין עָנִי בֵּין עָשִׁיר, בֵּין שָׁלֵם בְּגוּפוֹ בֵּין בַּעַל יִסּוּרִין, בֵּין בַּחוּר בֵּין שֶׁהָיָה זָקֵן גָּדוֹל שֶׁתָּשַׁשׁ כֹּחוֹ, וַאֲפִילּוּ הָיָה עָנִי הַמִּתְפַּרְנֵס מִן הַצְּדָקָה וּמְחַזֵּר עַל הַפְּתָחִים, וַאֲפִלּוּ בַּעַל אִשָּׁה וּבָנִים, חַיָּב לִקְבֹּעַ לוֹ זְמַן לְתַלְמוּד תּוֹרָה בַּיּוֹם וּבַלַּיְלָה. שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(יְהוֹשׁוּעַ א, ח)</span></small></small> וְהָגִיתָ בּוֹ יוֹמָם וָלַיְלָה.<p dir="rtl">
וּמַה שֶּׁכָּתַב הָרַמְבַּ"ם שֶׁבֵּין בַּחוּר בֵּין זָקֵן גָּדוֹל חַיָּב בְּלִמּוּד תּוֹרָה, הַיְינוּ כְּמוֹ שֶׁאָמְרוּ בְּשַׁבָּת <small><small>(פג:)</small></small> לְעוֹלָם אַל יִמְנַע אָדָם אֶת עַצְמוֹ מִבֵּית הַמִּדְרָשׁ וַאֲפִלּוּ שָׁעָה אַחַת, שֶׁהֲרֵי זֶה כַּמָּה שָׁנִים שֶׁנִּשְׁנֵית מִשְׁנָה זוֹ בְּבֵית הַמִּדְרָשׁ וְלֹא נִתְגַּלָּה טַעֲמָהּ, עַד שֶׁבָּא רַבִּי חֲנִינָא בֶּן עֲקַבְיָא וּפֵרְשָׁהּ. אָמַר רַבִּי יוֹנָתָן, לְעוֹלָם אַל יִמְנַע אָדָם אֶת עַצְמוֹ מִבֵּית הַמִּדְרָשׁ וּמִדִּבְרֵי תּוֹרָה, וַאֲפִלּוּ בִּשְׁעַת מִיתָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבַּר יט, יד)</span></small></small> זֹאת הַתּוֹרָה אָדָם כִּי יָמוּת בָּאֹהֶל, אֲפִלּוּ בִּשְׁעַת מִיתָה תִּהְיֶה עוֹסֵק בַּתּוֹרָה. צֵא וּלְמַד מֵרַבָּן גַּמְלִיאֵל, שֶׁאֲפִלּוּ בִּזְמַן שֶׁהָיְתָה מַחְלֹקֶת כְּנֶגְדּוֹ וְהֶעֱבִירוּהוּ, אַף עַל פִּי כֵן לֹא מָנַע עַצְמוֹ מִבֵּית הַמִּדְרָשׁ, וּכְמוֹ שֶׁאָמְרוּ בִּבְרָכוֹת <small><small>(כח.)</small></small>. וּכְמוֹ שֶׁאָמְרוּ בְּשַׁבָּת <small><small>(לא.)</small></small> בְּשָׁעָה שֶׁמַּכְנִיסִים אֶת הָאָדָם לַדִּין <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּבֵית דִּין שֶׁל מַעְלָה)</span></small></small>, אוֹמְרִים לוֹ: נָשָׂאתָ וְנָתַתָּ בֶּאֱמוּנָה? קָבַעְתָּ עִתִּים לַתּוֹרָה? וְכֵן בַּעֲבוֹדָה זָרָה <small><small>(יט:)</small></small> אֲשֶׁר פִּרְיוֹ יִתֵּן בְּעִתּוֹ, פֵּרַשׁ רַשִׁ"י, שֶׁיִּקְבַּע עִתִּים לַתּוֹרָה. וְלִכְאוֹרָה יֵשׁ לְהַקְשׁוֹת מִמַּה שֶּׁאָמְרוּ בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף בְּרָכוֹת)</span></small></small> אָמַר רַב חִלְקִיָּה בְּשֵׁם רַב סִימוֹן, הָעוֹשֶׂה תּוֹרָתוֹ עִתִּים הֲרֵי הוּא מֵפֵר בְּרִית, מַה טַּעַם, הֵפֵרוּ תּוֹרָתֶךָ עֵת לַעֲשׂוֹת לַה'.<p dir="rtl">
וְהִנֵּה הָרַמַ"ע מִפָּאנוֹ בְּאַלְפָסִי זוּטָא <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף בְּרָכוֹת)</span></small></small> הִרְגִּישׁ בָּזֶה, וְכָתַב הָעוֹשֶׂה תּוֹרָתוֹ עִתִּים, בְּלֹא קְבִיעוּת זְמַן קָבוּעַ, שֶׁכָּל עֵת מְשֻׁנֶּה מֵחֲבֵרוֹ, אֲבָל לֹא כָּל אָדָם זוֹכֶה לִלְמֹד תָּמִיד, הִילְכָךְ אִם קָבִיעַ לֵיהּ עִידָנֵיהּ וְחוֹזֵר וְלוֹמֵד אַחַר כָּךְ עִתִּים עִתִּים, הֲרֵי זֶה מְשֻׁבָּח. ע"כ. וְכֵן שָׁנִינוּ בֶּאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק א מִשְׁנָה טו)</span></small></small> עֲשֵׂה תּוֹרָתְךָ קֶבַע. וְאָמְרוּ בְּסַנְהֶדְרִין <small><small>(צט:)</small></small>, נוֹאֵף אִשָּׁה חֲסַר לֵב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ו, לב)</span></small></small>, זֶה הַלּוֹמֵד תּוֹרָה לִפְרָקִים. כִּי סְתָם אָדָם הָגוּן נוֹשֵׂא אִשָּׁה וּמְקַיֵּם בָּהּ שְׁאֵרָהּ כְּסוּתָהּ וְעוֹנָתָהּ לֹא יִגְרַע, וְזוֹכֶה לְהָקִים בַּיִת נֶאֱמָן בְּיִשְׂרָאֵל, כָּךְ זֶה שֶׁעוֹשֶׂה תּוֹרָתוֹ קֶבַע, הִיא הָאִשָּׁה הָרוּחֲנִית, אַיֶּלֶת אֲהָבִים וְיַעֲלַת חֵן בְּאַהֲבָתָהּ תִּשְׁגֶּה תָּמִיד, וּמְקַיֵּם בְּתוֹרָתוֹ "מִצְוַת פְּרִיָּה וּרְבִיָּה בַּתּוֹרָה", בְּחִדּוּשִׁים אֲמִתִּיִּים, תַּפּוּחֵי זָהָב בְּמַשְׂכִּיּוֹת כֶּסֶף דָּבָר דָּבוּר עַל אָפְנָיו. אֲבָל מִי שֶׁאֵינוֹ עוֹשֶׂה תּוֹרָתוֹ קֶבַע, וְלוֹמֵד רַק לִפְרָקִים, הוּא בִּבְחִינַת נוֹאֵף אִשָּׁה חֲסַר לֵב, וְלֹא יִזְכֶּה לְהַגִּיעַ לַהֲלָכָה וּלְמַעֲשֶׂה.<p dir="rtl">
וּמָרָן הַחִידָ"א בְּסֵפֶר מַחֲזִיק בְּרָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' קנו ס"ק א)</span></small></small> כָּתַב וְזֶה תֹּרֶף דְּבָרָיו: אָמְרוּ בִּתְחִלַּת מִדְרַשׁ שְׁמוּאֵל, עֵת לַעֲשׂוֹת לַה' הֵפֵרוּ תּוֹרָתֶךָ <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קיט, קכו)</span></small></small>. רַבִּי פִּינְחָס וְרַבִּי חִלְקִיָּה בְּשֵׁם רַב סִימוֹן, הָעוֹשֶׂה תּוֹרָתוֹ עִתִּים, הֲרֵי זֶה מֵפֵר בְּרִית, מַה טַּעֲמֵיהּ, הֵפֵרוּ תּוֹרָתֶיךָ עֵת לַעֲשׂוֹת לַה'. וַהֲרֵי אָמְרוּ חֲזַ"ל שֶׁשּׁוֹאֲלִים לָאָדָם קָבַעְתָּ עִתִּים לַתּוֹרָה. וּכְבָר פֵּרְשׁוּ הַמְפָרְשִׁים, דְּהַתָּם מַיְרֵי בְּאָדָם שֶׁקּוֹבֵעַ עִתִּים לַתּוֹרָה, וְסָבַר, שֶׁאַף עַל פִּי שֶׁהִשְׁלִים עֲסָקָיו כְּמִדֵּי יוֹם בְּיוֹמוֹ, וְנִשְׁאַר לוֹ זְמַן מָה בְּאוֹתוֹ יוֹם, הוּא מִתְעַסֵּק בְּהֶבְלֵי הָעוֹלָם בְּשָׁהֵ"י פָּהֵ"י, וְחוֹשֵׁב שֶׁדַּי לוֹ בְּמַה שֶּׁהִשְׁלִים חֻקּוֹ בַּזְּמַן שֶׁקָּבַע לוֹ לִלְמֹד, הָבוּ דְּלָא לְהוֹסִיף עָלָה. וְעַל זֶה אָמְרוּ שֶׁהוּא מֵפֵר בְּרִית, שֶׁהֲרֵי אֶפְשָׁר לוֹ לַעֲסֹק בַּתּוֹרָה בְּמִשְׁלָם יוֹמָא, וְלֹא יְאַבֵּד זְמַנּוֹ בְּהֶבְלֵי הָעוֹלָם הַזֶּה. וְעַיֵּן עוֹד בְּסִפְרוֹ כִּסֵּא דָּוִד <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף עו ע"ד וְדַף עח ע"ד)</span></small></small>. וּבְסֵפֶר טוֹב עַיִן <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' יח אוֹת מח)</span></small></small>, וּבְסֵפֶר בְּרִית עוֹלָם עַל סֵפֶר חֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(ס"ס יז)</span></small></small>. עַייֵּן שָׁם. <small><small>(וְעַייֵּן בַּהַקְדָּמָה לְיַלְקוּט יוֹסֵף עַל הִלְכוֹת אֲבֵלוּת מַה שֶּׁכָּתַב בָּזֶה)</small></small>. <p dir="rtl">
וְכָתַב עוֹד הָרַמְבַּ"ם שָׁם: וְלֹא תִּמָּצֵא תּוֹרָה בְּאֵלֶּה שֶׁלּוֹמְדִים מִתּוֹךְ עִדּוּן וּמִתּוֹךְ אֲכִילָה וּשְׁתִיָּה, אֶלָּא בְּמִי שֶׁמֵּמִית עַצְמוֹ עָלֶיהָ, וּמְצַעֵר גּוּפוֹ תָּמִיד וְכוּ'. בְּסַנְהֶדְרִין <small><small>(קיא.)</small></small> אִיתָא, רַב כַּהֲנָא חַיִיף רֵישֵׁיהּ וְסָלִיק וְיָתִיב קַמֵּיהּ דְּרַב, אָמַר לֵיהּ, וְלֹא תִּמָּצֵא בְּאֶרֶץ הַחַיִּים, אָמַר לֵיהּ רַב כַּהֲנָא, מֵילַט קָא לַיְיטַתְ לִי? <small><small>(שֶׁחָשַׁב שֶׁמְּקַלְּלוֹ שֶׁלֹּא יָבוֹא לָעוֹלָם הַבָּא, רַשִׁ"י)</small></small>, אָמַר לֵיהּ, הָכֵי קָא אֲמִינָא, לֹא תִמָּצֵא הַתּוֹרָה בְּמִי שֶׁמְּחַיֶּה וּמְעַדֵּן עַצְמוֹ עָלֶיהָ. וְכֵן פֵּרַשׁ רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(אִיּוֹב כח, יג)</span></small></small>, וְלֹא תִּמָּצֵא הַתּוֹרָה בְּמִי שֶׁמְּחַיֶּה עַצְמוֹ, אֶלָּא בְּמִי שֶׁמֵּמִית עַצְמוֹ עָלֶיהָ, בִּיגִיעָה וּבְרַעֲבוֹן. וְכֵן הוּא בְּמִדְרַשׁ תַּנְחוּמָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרַשַת נח ג)</span></small></small>, וְלֹא תִּמָּצֵא בְּאֶרֶץ הַחַיִּים, וְכִי בְּאֶרֶץ הַמֵּתִים תִּמָּצֵא? אֶלָּא שֶׁלֹּא תִּמָּצֵא הַתּוֹרָה שֶׁבְּעַל פֶּה אֵצֶל מִי שֶׁמְּבַקֵּשׁ עֹנֶג שֶׁל הָעוֹלָם הַזֶּה, תַּאֲוָה כָּבוֹד וּגְדֻלָּה בָּעוֹלָם הַזֶּה, אֶלָּא בְּמִי שֶׁמֵּמִית עַצְמוֹ עָלֶיהָ, שֶׁנֶּאֱמַר זֹאת הַתּוֹרָה אָדָם כִּי יָמוּת בָּאֹהֶל, וְכָךְ דַּרְכָּהּ שֶׁל תּוֹרָה, פַּת בַּמֶּלַח תֹּאכָל וְכוּ'. וְכָל מִי שֶׁאוֹהֵב עֹשֶׁר וְתַעֲנוּג אֵינוֹ יָכוֹל לִלְמֹד תּוֹרָה שֶׁבְּעַל פֶּה, שֶׁיֵשׁ בָּהּ צַעַר גָּדוֹל וּנְדוּד שֵׁנָה. עַיֵּן שָׁם.<p dir="rtl">
הִתְרַפִּיתָ בְּיוֹם צָרָה צַר כֹּחֶכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כד, י)</span></small></small>. וּפֵרַשׁ רַשִׁ"י, הִתְרַפִּיתָ מִן הַתּוֹרָה, בְּיוֹם צָרָה צַר כֹּחֶכָה, מַלְאֲכֵי הַשָּׁרֵת לֹא יִהְיוּ מְאַמְּצִים כֹּחֲךָ <small><small>[וְעַיֵּן בְּסַנְהֶדְרִין (מד:) לְעוֹלָם יְבַקֵּשׁ אָדָם רַחֲמִים שֶׁיִּהְיוּ מְאַמְּצִים אֶת כֹּחוֹ, וְלֹא יִהְיוּ לוֹ צָרִים מִלְּמַעְלָה]</small></small>.<p dir="rtl">
 <p dir="rtl">
<h3 dir="rtl" id="igeret_leben_tora, פרק ג למוד תורה בלילה, ולמעט בשנה">פֶּרֶק ג - לִמּוּד תּוֹרָה בַּלַּיְלָה, וּלְמַעֵט בְּשֵׁנָה</h3><p dir="rtl">
וְהִנֵה בַּגְּמָרָא סַנְהֶדְרִין <small><small>(צב.)</small></small> אִיתָא, כָּל בַּיִת שֶׁאֵין דִּבְרֵי תּוֹרָה נִשְׁמָעִים בּוֹ בַּלַּיְלָה אֵשׁ אוֹכְלַתּוֹ. וּבְעֵרוּבִין <small><small>(סה.)</small></small> אָמְרוּ לֹא אִיבְרֵי סִהֲרָא אֶלָּא לְגִירְסָא. וּבְמְנָחוֹת <small><small>(קי.)</small></small> תַּלְמִידֵי חֲכָמִים שֶׁעוֹסְקִים בַּתּוֹרָה בַּלַּיְלָה וְכוּ'. וְעַיֵּן עוֹד בְּתָמִיד <small><small>(לב:)</small></small>, וּבַעֲבוֹדָה זָרָה <small><small>(ג:)</small></small>. וְכָתַב הָרַמְבַּ"ם <small><small>(פֶּרֶק ג' מֵהִלְכוֹת תַּלְמוּד תּוֹרָה הֲלָכָה יג)</small></small>: אַף עַל פִּי שֶׁמִּצְוָה לִלְמֹד בַּיּוֹם וּבַלַּיְלָה, אֵין אָדָם לָמֵד רֹב חָכְמָה אֶלָּא בַּלַּיְלָה, לְפִיכָךְ מִי שֶׁרָצָה לִזְכּוֹת לְכֶתֶר הַתּוֹרָה, יִזָּהֵר בְּכָל לֵילוֹתָיו וְלֹא יְאַבֵּד אֲפִלּוּ אֶחָד מֵהֶם בְּשֵׁנָה, בַּאֲכִילָה וּבִשְׁתִיָּה, וּבְשִׂיחָה וְכַיּוֹצֵא בָּזֶה, אֶלָּא בְּתַלְמוּד תּוֹרָה וּבְדִבְרֵי חָכְמָה. אָמְרוּ חֲכָמִים אֵין רִנָּה שֶׁל תּוֹרָה אֶלָּא בַּלַּיְלָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(איכה ב, יט)</span></small></small> קוּמִי רֹנִי בַּלַּיְלָה לְרֹאשׁ אַשְׁמוּרוֹת. ע"כ.<p dir="rtl">
וְהִנֵּה אַף עַל פִּי שֶׁאָדָם צָרִיךְ לִלְמֹד תּוֹרָה, צָרִיךְ שֶׁיִּזָּהֵר גַּם לִישֹׁן כְּדֵי שֶׁיּוּכַל לְהִתְרַכֵּז וּלְהָבִין הֵיטֵב אֶת לִמּוּדוֹ. וּכְבָר כָּתַב הַטַּ"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(אֶבֶן הָעֵזֶר סִי' כה סק"א)</span></small></small> וְז"ל: מָצִינוּ שֶׁכָּתַב הָרַמְבַּ"ם עַל הַפָּסוּק בְּכָל דְּרָכֶיךָ דָּעֵהוּ, דְּהַיְינוּ מִי שֶׁאוֹכֵל וְשׁוֹתֶה וּמְעַדֵּן נַפְשׁוֹ כְּדֵי שֶׁיִּהְיֶה בָּרִיא וְחָזָק לַעֲבוֹדַת הַשֵּׁם יִתְבָּרַךְ, יֵשׁ לוֹ שָׂכָר כְּמִי שֶׁמִּתְעַנֶּה. וּדְבָרִים אֵלּוּ אַסְּמָכוּהָ אַקְּרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קכז, ב)</span></small></small> שָׁוְא לָכֶם מַשְׁכִּימֵי קוּם וְגוֹ', דְּהַיְינוּ שֶׁיֵּשׁ תַּלְמִידֵי חֲכָמִים שֶׁמְּנַדְּדִים שֵׁנָה מֵעֵינֵיהֶם וְעוֹסְקִים בַּתּוֹרָה הַרְבֵּה. וְיֵשׁ תַּלְמִידֵי חֲכָמִים שֶׁיְּשֵׁנִים הַרְבֵּה, שֶׁיִּהְיֶה לָהֶם כֹּחַ חָזָק וּזְרִיזוּת לַעֲסֹק בַּתּוֹרָה. וּבֶאֱמֶת יָכוֹל לִלְמֹד בְּשָׁעָה אַחַת, מַה שֶּׁזֶּה מִצְטַעֵר וְעוֹשֶׂה בִּשְׁתֵּי שָׁעוֹת. וּבְוַדַּאי שֶׁשְּׁנֵיהֶם יֵשׁ לָהֶם שָׂכָר בְּשָׁוֶה. עַל כֵּן אָמַר שָׁוְא לָכֶם מַשְׁכִּימֵי קוּם, בְּחִנָּם לָכֶם שֶׁאַתֶּם מִצְטַעֲרִים וּמַשְׁכִּימִים בַּבֹּקֶר, וּמְאַחֲרֵי שֶׁבֶת בַּלֵּילוֹת, וּמְמַעֲטִים שֵׁנָתָם בְּחִנָּם, כִּי כֵן יִתֵּן ה' לִידִידוֹ שֵׁנָה, דְּהַיְינוּ מִי שֶׁיָּשֵׁן הַרְבֵּה כְּדֵי שֶׁיְּחַזֵּק מֹחוֹ בַּתּוֹרָה, נוֹתֵן לוֹ הַקָּדוֹשׁ בָּרוּךְ הוּא חֶלְקוֹ בַּתּוֹרָה כְּמוֹ אוֹתוֹ שֶׁמְּמַעֵט בְּשֵׁנָה וּמְצַעֵר עַצְמוֹ, כִּי הַכֹּל הוֹלֵךְ אַחַר הַמַּחֲשָׁבָה. עַיֵּן שָׁם. וְכָתַב הַמָּגֵן אַבְרָהָם <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רלח)</span></small></small>, וְסִימָן לַדָּבָר יָשַׁנְתִּי "אָז" יָנוּחַ לִי <small><small><span class="booklinks" onclick="sendBookLink(this)" onmouseover="setBookLinkTitle(this)">(איוב ג, יב)</span></small></small>. 'אָז' הוּא שְׁמוֹנֶה שָׁעוֹת. <small><small>[וְהִנֵּה בִּתְהִלִּים <span class="booklinks" onclick="sendBookLink(this)" onmouseover="setBookLinkTitle(this)">(קכז, ב)</span> אָמְרוּ, כֵּן יִתֵּן לִידִידוֹ שֵׁנָא, בְּאוֹת אָלֶ"ף. וְרָאִיתִי שֶׁצִּיְּנוּ לְמִדְרַשׁ חֲסֵרוֹת וִיתֵרוֹת <span class="booklinks" onclick="sendBookLink(this)" onmouseover="setBookLinkTitle(this)">(כרך ו' דף פג)</span>, כָּל שֵׁינָה בַּמִּקְרָא בְּהֵ"א, חוּץ מֵאֶחָד, כֵּן יִתֵּן לִידִידוֹ שֵׁנָא. שֶׁכָּל מִי שֶׁעוֹסֵק בְּתוֹרַת ה' כָּרָאוּי בֶּאֱמֶת, כְּשֶׁהוּא מֵת שֵׁינָה אַחַת יִישַׁן, וְיָקוּם לְחַיֵּי הָעוֹלָם הַבָּא, לֹא לְחֶשְׁבּוֹן וְלֹא לְפֻרְעָנוּת, כְּאוֹמְרוֹ עַל זֹאת הֲקִיצוֹתִי וָאֶרְאֶה וּשְׁנָתִי עָרְבָה לִי, ע"כ]</small></small>.<p dir="rtl">
וּמְסֻפָּר עַל הַגָּאוֹן רַבִּי זַלְמָן מִואָלוֹזִ'ין <small><small>[אָחִיו שֶׁל רַבִּי חַיִּים מִואָלוֹזִ'ין]</small></small> שֶׁהָיָה יָשֵׁן בְּכָל לַיְלָה ד' שָׁעוֹת וְלֹא יוֹתֵר. אָמְרוּ לוֹ הֲרֵי נֶאֱמַר יָשַׁנְתִּי "אָז" יָנוּחַ לִי, גִּימַטְרִיָּא שְׁמוֹנֶה, וְאִם כֵּן צָרִיךְ לִישֹׁן ח' שָׁעוֹת, אָמַר לָהֶם, הֲרֵי כָּתוּב יָנוּחַ "לִי" בְּגִימַטְרִיָא אַרְבָּעִים, שְׁמִתּוֹךְ מ"ח שָׁעוֹת יִישַׁן שְׁמוֹנֶה שָׁעוֹת. ד' שָׁעוֹת בְּכָל כ"ד שָׁעוֹת שֶׁל הַיּוֹם. <small><small>[הוּבָא בַּעֲנַף עֵץ עָבוֹת <span class="booklinks" onclick="sendBookLink(this)" onmouseover="setBookLinkTitle(this)">(עַמּוּד תו)</span>. וְכֵן הוּא בַּחֲתַם סוֹפֵר, הוּבְאוּ דְּבָרָיו בְּסֵפֶר חוּט הַמְּשֻׁלָּשׁ]</small></small>. <p dir="rtl">
וּבְסֵפֶר תִּפְאֶרֶת יִשְׂרָאֵל אָבוֹת כָּתַב ע"ד הָרַמְבַּ"ם הַנַּ"ל שֶׁיֵּשׁ לִישֹׁן ח' שָׁעוֹת, דְּהַיְנוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ו יָכִין אוֹת פד)</span></small></small> דַּוְקָא קֹדֶם שֶׁהִגִּיעַ לְגִיל חֲמִשִּׁים שָׁנָה, אֲבָל אַחַר כָּךְ שֶׁאֵין הַשְּׁחִיקָה שֶׁבִּיסוֹדוֹת הַגּוּף כָּל כָּךְ גְּדוֹלָה כְּמוֹ בִּימֵי נְעוּרָיו, וְאֵין צָרִיךְ אַחַר כָּךְ מָנוֹחַ כָּל כָּךְ רַב, כָּתְבוּ הַמַּדְּעָנִים שֶׁדַּי לוֹ לִישֹׁן בְּכָל לַיְלָה ה' אוֹ ו' שָׁעוֹת. עַ"ש.<p dir="rtl">
וְכָתַב בְּבֶן אִישׁ חַי <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' וַיִשְׁלַח אוֹת א)</span></small></small> וְזֶה לְשׁוֹנוֹ: וְאַל יַחֲשֹׁב הָאָדָם עַל הַשֵּׁנָה שֶׁכָּל מַה שֶּׁתִּהְיֶה בְּרִבּוּי יוֹתֵר יֵשׁ בָּהּ תּוֹעֶלֶת לַגּוּף, דְּהָא כָּל הָרוֹפְאִים הַמֻּבְהָקִים הִסְכִּימוּ שֶׁאַל יִישַׁן הָאָדָם בַּלַּיְלָה פָּחוֹת מִשֵּׁשׁ שָׁעוֹת, וְלֹא יוֹתֵר עַל שְׁמוֹנֶה שָׁעוֹת, שֶׁרִבּוּי הַשֵּׁנָה תַּזִּיק לוֹ. וְדָבָר זֶה הוּא מֻסְכָּם מִכָּל הָרוֹפְאִים דְּשֵׁנָה יוֹתֵר מִשְּׁמוֹנֶה שָׁעוֹת תַּזִּיק לַגּוּף, וְהַיָּשֵׁן שֵׁשׁ שָׁעוֹת יוֹצֵא יְדֵי חוֹבַת בְּרִיאוּת גּוּפוֹ. וְעַל כֵּן אִישׁ יְהוּדִי שֶׁהוּא מְחֻיָּב לְהִשְׁתַּדֵּל גַּם כֵּן בִּבְרִיאוּת נַפְשׁוֹ הַקְּדוֹשָׁה, אֵין לוֹ לִישֹׁן יוֹתֵר מִשֵּׁשׁ שָׁעוֹת, מֵאַחַר כִּי הוּא יוֹצֵא יְדֵי חוֹבַת בְּרִיאוּת גּוּפוֹ בְּכָךְ, וּשְׁאָר שְׁעוֹת הַלַּיְלָה יַעֲסֹק בָּהֶם בִּבְרִיאוּת נַפְשׁוֹ עַל יְדֵי עֵסֶק הַתּוֹרָה. מִיהוּ אִם יִזְדַּמֵּן בְּאֵיזֶה לַיְלָה שֶׁהוּא פּוֹחֵת מִשִּׁעוּר זֶה שֶׁל שֵׁשׁ שָׁעוֹת, שֶׁהוּא בְּרִיאוּת גּוּפוֹ, וּמוֹסִיף עַל שָׁעוֹת שֶׁל בְּרִיאוּת נַפְשׁוֹ, בָּטוּחַ הוּא שֶׁלֹּא יַגִּיעַ לוֹ נֵזֶק וְחִסָּרוֹן מִצַּד בְּרִיאוּת גּוּפוֹ. וְלָכֵן לֵילֵי שִׁשִּׁי וְלֵילֵי עֶרֶב רֹאשׁ חֹדֶשׁ, וְכֵן לֵילוֹת שֶׁל חֹדֶשׁ אֱלוּל וַעֲשֶׂרֶת יְמֵי תְּשׁוּבָה, אִם הָאָדָם פּוֹחֵת מִשִּׁעוּר שֵׁשׁ שָׁעוֹת בְּשֵׁנָה, נָכוֹן לִבּוֹ בָּטוּחַ שֶׁלֹּא יֶחְסַר כְּלוּם בָּזֶה מִבְּרִיאוּת גּוּפוֹ. ע"כ.<p dir="rtl">
וְעַיֵּן בִּשְׁאִלְתּוֹת דְּרַב אַחַאי גָּאוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(שְׁאִילְתָא יט)</span></small></small> שֶׁכָּתַב, וּמִיתְבָּעֵי לֵיהּ לְצָעוּרֵי נַפְשֵׁיהּ וּמִגְרַס בְּלֵילְיָא, דְּאָמַר רַבִּי יִרְמְיָה בַּר אֶלְעָזָר, כָּל בַּיִת שֶׁאֵין נִשְׁמָעִין בּוֹ דִּבְרֵי תּוֹרָה בַּלַּיְלָה, סוֹפוֹ לֵיחָרֵב, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(אִיּוֹב לה, י)</span></small></small> וְלֹא אָמְרוּ אַיֵּה אֱלוֹהַּ עוֹשִׂי נוֹתֵן זְמִירוֹת בַּלַּיְלָה. וְאָמַר רֵישׁ לָקִישׁ כָּל הָעוֹסֵק בַּתּוֹרָה בַּלַּיְלָה הַקָּדוֹשׁ בָּרוּךְ הוּא מוֹשֵׁךְ עָלָיו חוּט שֶׁל חֶסֶד בַּיּוֹם, שֶׁנֶּאֱמַר יוֹמָם יְצַוֶּה ה' חַסְדּוֹ וּבַלַּיְלָה שִׁירֹה עִמִּי, מַה טַּעַם יְצַוֶּה ה' חַסְדּוֹ מִשּׁוּם דְּבַלַּיְלָה שִׁירוֹ עִמִּי.<p dir="rtl">
וְבְּהַעֲמֵק שְׁאֵלָה הֵבִיא גִּרְסָא מִכְּתַב יָד, וּמִתְבָּעֵי לֵיהּ לְצוּרְבָא מֵרַבָּנָן. וְהַיְנוּ, מִי שֶׁהַתּוֹרָה מִתְקַיֶּמֶת בּוֹ, וּכְמוֹ שֶׁאָמְרוּ בְּיוֹרֶה דֵּעָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רמו סְעִיף כא)</span></small></small> אֵין דִּבְרֵי תוֹרָה מִתְקַיְּמִים וְכו', וּמְצַעֵר גּוּפוֹ תָּמִיד וְלֹא יִתֵּן שֵׁנָה לְעֵינָיו וּתְנוּמָה לְעַפְעַפָּיו. וְכְדְאִיתָא בְּבָבָא בַּתְרָא <small><small>(י.)</small></small>, אֶשְׂבְּעָה בְּהָקִיץ תְּמוּנָתֶךָ, אֵלּוּ תַּלְמִידֵי חֲכָמִים שֶׁמְּנַדְּדִין שֵׁנָה מֵעֵינֵיהֶם. וּבִכְתֻבּוֹת <small><small>(סב.)</small></small> אֵלּוּ נְשׁוֹתֵיהֶן שֶׁל תַּלְמִידֵי חֲכָמִים שֶׁמְּנַדְּדוֹת שֵׁנָה מֵעֵינֵיהֶן וְכו'. וְעַיֵּן שָׁם בְּבֵאוּרֵי הַגְּרָ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(ס"ק נא)</span></small></small>.<p dir="rtl">
וּבַגְּמָרָא יוֹמָא <small><small>(כב.)</small></small> אָמְרוּ, שֶׁהַטַּעַם שֶׁלֹּא תִּקְּנוּ פַּיִס בִּשְׁעוֹת הַבֹּקֶר, הִיא כֵּיוָן דְּשָׁאנִי מִיגְנָא מִמֵּיקָם. וּפֵרַשׁ רַשִׁ"י, נוֹחַ לוֹ לָאָדָם לְנַדֵּד שֵׁנָה מֵעֵינָיו מִלֵּילֵךְ לִישֹׁן עַד סוֹף הַלַּיְלָה, מִלִּהְיוֹת עוֹמֵד מִמִּטָּתוֹ בְּהַשְׁכָּמָה. עַיֵּן שָׁם. וְהַיְנוּ, שֶׁמִּפְּנֵי הַקֹּשִׁי בַּהַשְׁכָּמָה הַמֻּקְדֶּמֶת, לֹא הָיוּ כֹּהֲנִים רַבִּים בְּשָׁעוֹת אֵלּוּ, וּמִמֵּילָא לֹא צָרִיךְ פַּיִס, בְּנִגּוּד לִשְׁעוֹת הַלַּיְלָה. חֲזִינָן, שֶׁיֵּשׁ שִׁנּוּי בֵּין אֵלֶּה הָעוֹלִים עַל מִטָּתָם בְּשָׁעָה מְאֻחֶרֶת, וּבֵין אֵלֶּה שֶׁהִרְגִּילוּ עַצְמָם לָקוּם מֻקְדָּם בַּבֹּקֶר, שֶׁזֶּה דָּבָר קָשֶׁה אֵצֶל רַבִּים. נִמְצָא שֶׁהָרְגִילוּת אֵצֶל הָאֲנָשִׁים לְהִשָּׁאֵר נֵעוֹרִים עַד לְשָׁעוֹת מְאֻחָרוֹת, הִיא יוֹתֵר נְפוֹצָה מֵאֲשֶׁר לָקוּם בְּהַשְׁכָּמָה. וּבַהֲלִיכוֹת עוֹלָם חֵלֶק ח' <small><small><span class="booklinks" onclick="sendBookLink(this)" onmouseover="setBookLinkTitle(this)">(הִלְכוֹת תַּלְמוּד תּוֹרָה)</span></small></small> הֵבִיא דִּבְרֵי רַשִׁ"י הַנַּ"ל לְהַסְבִּיר הָרְגִילוּת לְאַחֵר הַשֵּׁנָה בַּלַּיְלָה. וְכֵן הוּא בַּהֲלִיכוֹת עוֹלָם חֵלֶק א' <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' מד)</span></small></small>, וּבְשׁוּ"ת יַבִּיעַ אֹמֶר חֵלֶק ז' <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' רמד)</span></small></small>. עַיֵּן שָׁם.<p dir="rtl">
וְהִנֵּה מְצִינוּ בַּתּוֹרָה אֵצֶל יַעֲקֹב אָבִינוּ, שֶׁנֶּאֱמַר בּוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית כח, יא)</span></small></small> וַיִּשְׁכַּב בַּמָּקוֹם הַהוּא. וְאָמְרוּ בְּמִדְרָשׁ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(סח, יא)</span></small></small>, בַּמָּקוֹם הַהוּא שָׁכַב, אֲבָל כָּל י"ד שָׁנָה שֶׁהָיָה טָמוּן בְּבֵית שֵׁם וְעֵבֶר לֹא שָׁכַב. וּמָצִינוּ אֵצֶל דָּוִד הַמֶּלֶךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(מִדְרַשׁ רַבָּה, בַּמִּדְבָּר טו, טז)</span></small></small> שֶׁהָיָה כִּנּוֹר תָּלוּי לְמַעְלָה מִמִּטָּתוֹ, כֵּיוָן שֶׁהִגִּיעַ חֲצוֹת לַיְלָה, רוּחַ צְפוֹנִית מְנַשֶּׁבֶת בּוֹ וּמְנַגֵּן מֵאֵלָיו, מִיָּד הָיָה עוֹמֵד דָּוִד וְכָל הַתַּלְמִידִים שֶׁעִמּוֹ וְהָיוּ עוֹסְקִין בַּתּוֹרָה, וְהָיוּ יְגֵעִים וּמְנַדְּדִים שֵׁנָה מֵעֵינֵיהֶם, וְהוֹגִין בַּתּוֹרָה עַד עַמּוּד הַשַּׁחַר, שֶׁנֶּאֱמַר עוּרָה כְבוֹדִי וְגוֹ. מַהוּ עוּרָה כְבוֹדִי, מִפְּנֵי עֲבוֹדַת יוֹצְרִי, שֶׁהָיָה יִצְרוֹ אוֹמֵר לוֹ: דָּוִד לֹא מֶלֶךְ אַתָּה, וְדֶרֶךְ מְלָכִים לִישֹׁן עַד ג' שָׁעוֹת בַּיּוֹם, וְאַתָּה לָמוּד וְעוֹמֵד חֲצוֹת לַיְלָה, וְהָיָה אוֹמֵר לוֹ: עוּרָה כְבוֹדִי, אֵין כְּבוֹדְךָ לִפְנֵי כְּבוֹד יוֹצֶרְךָ כְּלוּם. עַד כָּאן.<p dir="rtl">
וּכְבָר הִזְכַּרְנוּ מַה שֶּׁאָמְרוּ בַּגְּמָרָא בְּסֻכָּה <small><small>(כו:)</small></small>, שֶׁאָסוּר לִישֹׁן בַּיּוֹם יוֹתֵר מִשְּׁנַת הַסּוּס. וּפֵרַשׁ רַשִׁ"י, מִפְּנֵי בִּטּוּל תּוֹרָה. עַיֵּן שָׁם.<p dir="rtl">
וְעַיֵּן בְּשׁוּ"ת תּוֹרָה לִשְׁמָהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן שפא)</span></small></small>, שֶׁאִם לֹא יָשֵׁן בַּיּוֹם לֹא יַחֲשֹׁשׁ לְמַה שֶּׁאָמְרוּ שֶׁאָסוּר לִישֹׁן בַּיּוֹם. וּרְאֵה עוֹד בְּתוֹרָה לִשְׁמָהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן תה)</span></small></small>. וְעַיֵּן בְּמָאוֹר יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(תַּעֲנִית יא.)</span></small></small> בְּעִנְיַן לִישׁוֹן אָסוּר. וְעַיֵּן בְּשׁוּ"ת שִׂיחַ יִצְחָק <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיִיס, סִימָן קיח)</span></small></small> שֶׁהוֹכִיחַ מֵהַטּוּר בְּיוֹרֶה דֵּעָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן רפ)</span></small></small> שֶׁאֵין אִסּוּר לִישֹׁן בַּיּוֹם, אַחַר שֶׁיֵּשׁ מְזוּזָה בַּדֶּלֶת. וְכֵן תַּלְמִיד חָכָם תּוֹרָתוֹ מְשַׁמְּרַתּוֹ, וְאֵין לוֹ לָחוּשׁ מִלִּישֹׁן בַּיּוֹם. וְעַיֵּן בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן ד' וְסִימָן רלא)</span></small></small>, בְּעִנְיַן לִישֹׁן בַּיּוֹם לְצֹרֶךְ לִמּוּד.<p dir="rtl">
וּבַגְּמָרָא עֵרוּבִין <small><small>(סה.)</small></small> אָמְרוּ, בִּתּוֹ שֶׁל רַב חִסְדָּא אָמְרָה לְאָבִיהָ, לֹא רוֹצֶה מֹר לִישֹׁן מְעַט, אָמַר לָהּ, עַכְשָׁו יָבוֹאוּ יָמִים שֶׁהֵם אֲרֻכִּים וּקְטַנִּים, <small><small>[יָמִים שֶׁהֵם בַּקֶּבֶר אֲרֻכִּים לִישֹׁן, וּקְטַנִּים מִלַּעֲסֹק בַּתּוֹרָה וּבַמִּצְוֹת. רַשִׁ"י]</small></small>. וְעוֹד אָמְרוּ שָׁם, כָּל בַּיִת שֶׁנִּשְׁמָעִין בּוֹ דִּבְרֵי תּוֹרָה בַּלַּיְלָה שׁוּב אֵינוֹ נֶחֱרָב, וּפֵרַשׁ בְּסֵפֶר מַעַרְכֵי לֵב, דְּמַאי דְּקָאָמַר 'כָּל' אָתָא לְרִבּוּיֵי דַּאֲפִלּוּ בְּבַיִת זֶה יִשָּׁמַע קוֹל זָנֵי זִמְרָה, וְאָמְרִינָן זִמְרָא בְּבֵיתָא חֻרְבָא בְּבֵיתָא, עִם כָּל זֶה אִי אִיכָּא נָמֵי קוֹל תּוֹרָה, הַתּוֹרָה אַגּוּנֵי מַגְנָא. וְלָכֵן דִּיֵּק לוֹמַר שׁוּב אֵינוֹ נֶחֱרָב, דְּתֵיבַת שׁוּב בָּא לְלַמְּדֶנּוּ דְּהָיְתָה רְאוּיָה לְהֵחָרֵב, וְחוֹזֵר לַאֲחוֹרָיו שֶׁלֹּא יֶחֱרַב. <small><small>(וְהוּבָא בְּכַף הַחַיִּים פַּלָּאגִ'י סי' ג' אוֹת ו)</small></small>.<p dir="rtl">
וּבְמוֹעֵד קָטָן <small><small>(כה:)</small></small> אָמְרוּ, כִּי נָח נַפְשֵׁיהּ דְּרַבִּינָא פָּתַח עֲלֵיהּ הַהוּא סַפְדָנָא: נָשִׂים לֵילוֹת כַּיָּמִים <small><small>[בְּהֶסְפֵּד]</small></small> עַל מֵשִׂים לֵילוֹת כַּיָּמִים <small><small>[בַּתּוֹרָה]</small></small>.<p dir="rtl">
וּבַגְּמָרָא בָּבָא בַּתְרָא <small><small>(י.)</small></small> אָמְרוּ, מַאי אֶשְׂבְּעָה בְהָקִיץ תְּמוּנָתֶךָ, אָמַר רַב נַחְמָן, אֵלּוּ תַּלְמִידֵי חֲכָמִים שֶׁמְּנַדְּדִין שֵׁנָה מֵעֵינֵיהֶם 	בָּעוֹלָם הַזֶּה, וְהַקָּדוֹשׁ בָּרוּךְ הוּא מַשְׂבִּיעָן מִזִּיו הַשְּׁכִינָה לָעוֹלָם הַבָּא.<p dir="rtl">
וּבַגְּמָרָא סַנְהֶדְרִין <small><small>(עא:)</small></small> אָמְרוּ, שֵׁנָה לַצַּדִּיקִים רַע לָהֶם וְרַע לָעוֹלָם. וּפירַשׁ רַשִׁ"י, שֶׁהַתּוֹרָה שֶׁהֵן עוֹסְקִים בָּהּ מְגִנָּה עַל הַדּוֹר, וּכְשֶׁהֵן מִתְבַּטְּלִין פֻּרְעָנוּת בָּאָה לָעוֹלָם.<p dir="rtl">
וּבַגְּמָרָא מְנָחוֹת <small><small>(קי.)</small></small> אָמְרוּ, שִׁיר הַמַּעֲלוֹת הִנֵּה בָּרְכוּ אֶת ה' כָּל עַבְדֵי ה' הָעוֹמְדִים בְּבֵית ה' בַּלֵּילוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קלד, א)</span></small></small>, מַאי בַּלֵּילוֹת, אָמַר רַבִּי יוֹחָנָן אֵלּוּ תַּלְמִידֵי חֲכָמִים הָעוֹסְקִים בַּתּוֹרָה בַּלַּיְלָה, וּמַעֲלֶה עֲלֵיהֶן הַכָּתוּב כְּאִלּוּ עוֹסְקִים בַּעֲבוֹדָה.<p dir="rtl">
וּבְמַסֶּכֶת תָּמִיד <small><small>(לב:)</small></small> אָמְרוּ, כָּל הָעוֹסֵק בַּתּוֹרָה בַּלַּיְלָה שְׁכִינָה כְּנֶגְדּוֹ, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים טז, ח)</span></small></small> שִׁוִּיתִי ה' לְנֶגְדִּי תָּמִיד. וְאוֹמֵר <small><small><span class="booklinks" onclick="sendBookLink(this)" onmouseover="setBookLinkTitle(this)">(אֵיכָה ב, יט)</span></small></small> קוּמִי רֹנִי בַּלַּיְלָה וְגוֹ', שִׁפְכִי כַמַּיִם לִבֵּךְ נוֹכַח פְּנֵי ה'.<p dir="rtl">
וּבִירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג דְתַעֲנִית)</span></small></small> שָׁלְחוּ חֲכָמִים לְרַב אַדָּא בַּר אַהֲבָה, וְאָמְרוּ לוֹ: מַה מַּעֲשִׂים טוֹבִים יֵשׁ בְּיָדְךָ, אָמַר לָהֶם: לֹא הִצַּעְתִּי וְיָשַׁנְתִּי שְׁנַת קֶבַע. <small><small>[כִּי לְעוֹלָם הָיְתָה שְׁנָתוֹ שְׁנַת עֲרָאִי, כְּדֵי לָקוּם מִיָּד לַעֲסֹק בַּתּוֹרָה. קָרְבַּן הָעֵדָה]</small></small>. וְעוֹד אָמְרוּ בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ה דִּבְרָכוֹת הֲלָכָה א)</span></small></small> הַיָּגֵעַ בְּתַלְמוּדוֹ בְּצִנְעָא לֹא בִּמְהֵרָה הוּא מְשַׁכֵּחַ. וּמִסְתַּבֵּר דְּהַיְנוּ בַּלַּיְלָה, דְּאָז הַכֹּל יְשֵׁנִים וְהוּא לוֹמֵד בְּצִנְעָא. <small><small>[אַךְ בָּרוּר שֶׁאֵין זֶה בְּדַוְקָא בַּלַּיְלָה]</small></small>. וּפֵרַשׁ הַמַּהֲרַ"ל, בְּצִנְעָא, שֶׁלֹּא לְשֵׁם גַּאֲוָה. וְהָרַב רֵאשִׁית חָכְמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הַקְּדֻשָּׁה פֶּרֶק ז')</span></small></small> פֵּרַשׁ, כִּי מֵאַחַר שֶׁאָמְרוּ בְּמִדְרַשׁ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת נִצָּבִים)</span></small></small> עַל הַפָּסוּק כִּי הַמִּצְוָה הַזֹּאת, דְּהַתּוֹרָה נִמְשְׁלָה לְבַת מֶלֶךְ, וְאֵינָה מִתְגַּלֵּית אֶלָּא לַאֲהוּבוֹ שֶׁל מֶלֶךְ, אִם כֵּן בְּלִי סָפֵק כִּי יוֹתֵר בַּת מֶלֶךְ תְּגַלֶּה לַאֲהוּבָהּ בַּלַּיְלָה טְפֵי מֵהַיּוֹם, כִּי בַּלַּיְלָה הוּא דֶּרֶךְ צְנִיעוּת, וּכְתִיב וְאֶת צְנוּעִים חָכְמָה.<p dir="rtl">
וּבְמִדְרַשׁ תַּנְחוּמָא <small><small><span class="booklinks" onclick="sendBookLink(this)" onmouseover="setBookLinkTitle(this)">(נח, ג)</span></small></small> אָמְרוּ: כָּל מִי שֶׁאוֹהֵב עֹשֶׁר וְתַעֲנוּג אֵינוֹ יָכוֹל לִלְמֹד תּוֹרָה שֶׁבְּעַל פֶּה, לְפִי שֶׁיֵּשׁ בָּהּ צַעַר גָּדוֹל וְנִדּוּד שֵׁנָה.<p dir="rtl">
וּבְתָנָא דְּבֵי אֵלִיָּהוּ זוּטָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק יד)</span></small></small> אָמְרוּ: מִי מוֹרִישׁ אֶת עַצְמוֹ <small><small>[שֶׁנַּעֲשָׂה רָשׁ וְעָנִי בְּדִבְרֵי תּוֹרָה]</small></small> מִי שֶׁהוּא מַרְבֶּה בַּאֲכִילָה וּשְׁתִיָּה וְשֵׁנָה וְכוּ', וְאוֹמֵר <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כ, יג)</span></small></small> אַל תֶּאֱהַב שֵׁנָה פֶּה תִּוָּרֵשׁ פְּקַח עֵינֶיךָ שְׂבַע לָחֶם. הָא לָמַדְתָּ שֶׁאֵין דִּבְרֵי תּוֹרָה נִבְלָעִים בְּלֵב הָאָדָם אֶלָּא בְּמִי שֶׁהוּא עָיֵף לָהֶם. וְכָךְ הָיְתָה רוּחַ הַקֹּדֶשׁ מְבַשֶּׂרֶת אֶת הַתַּלְמִידֵי חֲכָמִים וְאוֹמֶרֶת לָהֶם: בְּנִי, אַף עַל פִּי שֶׁנָּתַתִּי לָכֶם הַרְבֵּה טוֹבָה בָּעוֹלָם הַזֶּה, וְאֵין צָרִיךְ לוֹמַר לִימוֹת בֶּן דָּוִד וְלָעוֹלָם הַבָּא, שֶׁיִּהְיֶה לָכֶם שָׂכָר גָּדוֹל וְכָפוּל וּמְכֻפָּל, אַל תְּזַלְזְלוּ בְּדִבְרֵי תּוֹרָה, וְאַל תַּרְבוּ בַּאֲכִילָה וּבִשְׁתִיָּה וּבְשֵׁנָה. עַד כָּאן. וְעוֹד אָמְרוּ שָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק יז)</span></small></small> אָמַר רַבִּי שִׁמְעוֹן בֶּן לָקִישׁ, כָּל הַמְצַעֵר אֶת עַצְמוֹ בָּעוֹלָם הַזֶּה עַל הַתּוֹרָה וְעוֹסֵק בַּתּוֹרָה בַּלַּיְלָה, הַקָּדוֹשׁ בָּרוּךְ הוּא מוֹשֵׁךְ עָלָיו חוּט שֶׁל חֶסֶד. עַד כָּאן. וְכֵן הוּא בַּגְּמָרָא חֲגִיגָה <small><small>(יב:)</small></small> אָמַר רַבִּי לֵוִי כָּל הָעוֹסֵק בַּתּוֹרָה בַּלַּיְלָה הַקָּדוֹשׁ בָּרוּךְ הוּא מוֹשֵׁךְ עָלָיו חוּט שֶׁל חֶסֶד בַּיּוֹם, שֶׁנֶּאֱמַר יוֹמָם יְצַוֶּה ה' חַסְדּוֹ וּבַלַּיְלָה שִׁירֹה עִמִּי.<p dir="rtl">
וּבְאָבוֹת דְּרַבִּי נָתָן <small><small><span class="booklinks" onclick="sendBookLink(this)" onmouseover="setBookLinkTitle(this)">(כט, ג)</span></small></small> אָמְרוּ, רַבִּי יַעֲקֹב בֶּן חֲנַנְיָה אוֹמֵר, הַנֵּעוֹר בַּלַּיְלָה וְאֵינוֹ פּוֹתֵחַ פִּיו בְּדִבְרֵי תּוֹרָה, רָאוּי לוֹ וּמוּטָב לוֹ שֶׁנֶּהְפְּכָה לוֹ שִׁלְיָתוֹ שֶׁל אִמּוֹ עַל פָּנָיו, וְלֹא יָצָא לַאֲוִיר הָעוֹלָם וְלֹא רָאָה אֶת הָעוֹלָם.<p dir="rtl">
וּבְמַסֶּכֶת כַּלָּה <small><small>(פ"ד)</small></small> אָמְרוּ: לְמֹד לִהְיוֹת מְקַבֵּל עָלֶיךָ כָּל דִּבְרֵי תּוֹרָה בְּצַעַר.<p dir="rtl">
וּבְיַלְקוּט שִׁמְעוֹנִי <small><small><span class="booklinks" onclick="sendBookLink(this)" onmouseover="setBookLinkTitle(this)">(עֵקֶב תתנ)</span></small></small> אָמְרוּ, אֵין אָדָם בָּעוֹלָם בְּלֹא יִסּוּרִין, חוֹשֵׁשׁ בְּשִׁנָּיו אֵינוֹ יָכוֹל לִישֹׁן, בְּעֵינָיו אֵינוֹ יָכוֹל לִישֹׁן, יָגֵעַ בַּתּוֹרָה אֵינוֹ יָשֵׁן, זֶה עֵר וְזֶה עֵר, הוֵי אַשְׁרֵי הַגֶּבֶר אֲשֶׁר תְּיַסְּרֶנּוּ יָהּ וּמִתּוֹרָתְךָ תְּלַמְּדֶנּוּ.<p dir="rtl">
וּכְבָר הִזְכַּרְנוּ לְעֵיל דִּבְרֵי הָרַמְבַּ"ם בְּשֶׁבַח הַלִּמּוּד בַּלַּיְלָה. וְכָתַב עוֹד הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מֵהִלְכוֹת תַּלְמוּד תּוֹרָה הֲלָכָה יב)</span></small></small>: אֵין דִּבְרֵי תּוֹרָה מִתְקַיְּמִין בְּמִי שֶׁמַּרְפֶּה עַצְמוֹ עֲלֵיהֶן, וְלֹא בְּאֵלּוּ שֶׁלּוֹמְדִין מִתּוֹךְ עִדּוּן וּמִתּוֹךְ אֲכִילָה וּשְׁתִיָּה, אֶלָּא בְּמִי שֶׁמֵּמִית עַצְמוֹ עֲלֵיהֶן, וּמְצַעֵר גּוּפוֹ תָּמִיד, וְלֹא יִתֵּן שֵׁנָת לְעֵינָיו לְעַפְעַפָּיו תְּנוּמָה. עַד כָּאן.<p dir="rtl">
וְרַבֵּנוּ יוֹנָה בְּשַׁעֲרֵי תְּשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר שֵׁנִי)</span></small></small> כָּתַב: וּמִן הַדְּבָרִים שֶׁאָדָם חַיָּב לִזְכֹּר בַּעֲבוּרָם יוֹם הַמָּוֶת, כְּדֵי שֶׁלֹּא יִתְבַּטֵּל וְלֹא תִּרְפֶּינָה יָדָיו בַּעֲבוֹדַת הַשֵּׁם יִתְבָּרַךְ, וְתִדַּד שְׁנָתוֹ מֵעֵינָיו לַעֲמֹל בַּתּוֹרָה, עַד כָּאן.<p dir="rtl">
וְכָתַב עוֹד <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר רְבִיעִי)</span></small></small>: כִּי יָשִׂים עֲמָלוֹ בַּתּוֹרָה וְטָרְחוֹ בָּהּ, וַאֲשֶׁר תִּדַּד שְׁנָתוֹ מֵעֵינָיו, יַעֲלֶה בִּמְקוֹם יִסּוּרִין, כְּמוֹ שֶׁאָמְרוּ חֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(סַנְהֶדְרִין צט:)</span></small></small> כָּל הַגּוּפִים לְעָמָל יָלָדוּ, אַשְׁרֵי מִי שֶׁהַיְגִיעָה שֶׁלּוֹ בַּתּוֹרָה. עַד כָּאן. וְכָתַב עוֹד בְּפֵרוּשׁוֹ לְאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ב, טו)</span></small></small>: כָּךְ אָמַר מֹשֶׁה: אֵיךְ אִישַׁן, כַּמָּה מַרְגָּלִיּוֹת מִדִּבְרֵי תּוֹרָה אַפְסִיד. עַל אַחַת כַּמָּה וְכַמָּה אָנוּ, בַּל נִתֵּן שֵׁנָה לְעֵינֵינוּ, לְעַפְעַפֵּינוּ תְּנוּמָה.<p dir="rtl">
וְהַסְּמַ"ג <small><small><span class="booklinks" onclick="sendBookLink(this)" onmouseover="setBookLinkTitle(this)">(ל"ת סה)</span></small></small> כָּתַב בְּשֵׁם סֵפֶר הַתְּרוּמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רמג)</span></small></small>, שֶׁמִּנְעָל שֶׁל תַּלְמִידֵי חֲכָמִים כּוֹרְכִין אוֹתוֹ בְּדֹחַק וְקוֹשְׁרִין, וְאֵינָם חוֹלְצִין מִנְעֲלֵיהֶם מֵרַגְלֵיהֶם אֶלָּא בְּלֵילֵי שַׁבָּת, לְפִי שֶׁלּוֹמְדִים בְּכָל הַלֵּילוֹת שֶׁל יְמֵי הַחֹל, וְשׁוֹכְבִים מְעַט בִּלְבוּשֵׁיהֶם וְכוּ'. עַד כָּאן. וְהוּבָא בְּבֵית יוֹסֵף <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' שיז ד"ה וְכָתַב בְּסֵפֶר הַתְּרוּמָה)</span></small></small>, וּבְרַשִׁ"י שַׁבָּת <small><small>(קי"ב.)</small></small> כָּתַב וְזֶה לְשׁוֹנוֹ: דְּרַבָּנָן כְּשֶׁקּוֹשְׁרִים סְבִיב הָרַגְלַיִם, אֵין קוֹשְׁרִים בְּדֹחַק שֶׁפְּעָמִים שֶׁחוֹלְצוֹ כְּשֶׁהוּא קָשׁוּר וְנוֹעֲלוֹ כְּשֶׁהוּא קָשׁוּר. עַד כָּאן. וְעַיֵּן בְּאוֹרַח נֶאֱמָן <small><small>(אוֹיֶערְבַּאךְ חֵלֶק א סִימָן מו אוֹת ט)</small></small>.<p dir="rtl">
גַּם הָרַ"ן <small><small><span class="booklinks" onclick="sendBookLink(this)" onmouseover="setBookLinkTitle(this)">(כְּתֻבּוֹת סא:)</span></small></small> כָּתַב: תַּלְמִידֵי חֲכָמִים הַדָּרִים בְּעִירָם גַּם כֵּן מִשְׁתַּנִּים בְּעוֹנָתָם, כְּפִי מַה שֶּׁהֵם צְרִיכִים לְנַדֵּד שֵׁנָה מֵעֵינֵיהֶם בְּעִנְיַן לִמּוּדָם וְלִטְרֹחַ בּוֹ. וְכֵן הוּא בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו)</span></small></small>: אֵין אָדָם לוֹמֵד רֹב חָכְמָתוֹ אֶלָּא בַּלַּיְלָה. עַד כָּאן.<p dir="rtl">
וּבְשׁוּ"ת רַבֵּנוּ בְּצַלְאֵל אַשְׁכְּנַזִּי לְבַעַל הַשִּׁטָּה מְקֻבֶּצֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' יד)</span></small></small> מֵעִיד הַמְּחַבֵּר עַל עַצְמוֹ, וְז"ל: כִּי עֵסֶק הַגְּמָרָא הִקְנַנִי מִנְּעוּרַי, וִימֵי הַנְּעוּרִים זָכוּ וַהֲווּ דְּרוּפַתְקְאֵי דְּאוֹרַיְתָא, כַּמָּה שֵׁנוֹת עוֹרַרְתִּי מֵעֵינַי, וְכַמָּה לֵילוֹת עַל עָמְקָהּ שֶׁל הֲלָכָה, לֹא נָתַתִּי שֵׁנָה לְעֵינַי וּלְעַפְעַפַּי תְּנוּמָה, וְכַמָּה מַאֲכָלוֹת הִסְרַחְתִּי, שֶׁלֹּא אָכַלְתִּי אוֹתָם בְּעִתָּם עַל עֵסֶק הַגְּמָרָא, וְחֶלְבִּי וְדָמִי שַׂמְתִּי עַל הַתּוֹרָה. עַיֵּן שָׁם.<p dir="rtl">
וְהגר"י טִיאָה וַייל אָמַר בְּהֶסְפֵּדוֹ עַל רַבּוֹ הַגָּאוֹן רַבִּי יְהוֹנָתָן אַייְבְּשִׁיץ: יָדַעְתִּי נֶאֱמָנָה שֶׁבְּשָׁעָה שֶׁשִּׁמַּשְׁתִּי אֶת רַבִּי בַּיְשִׁיבָה, לֹא שָׁכַב רַבִּי רֹב יָמָיו בַּמִּטָּה, זוּלַת שֶׁהָיָה יָשֵׁן וְנִרְדַּם מְעַט עַל כִּסְאוֹ. <small><small>(רְאֵה בִּגְדֻלַּת יְהוֹנָתָן עַמּוּד 232, וּבַהַקְדָּמָה לַסֵּפֶר יַעֲרוֹת דְּבַש)</small></small>.<p dir="rtl">
וְרַבִּי אַבְרָהָם אֲחִי הַגְּרָ"א כּוֹתֵב בְּסִפְרוֹ מַעֲלוֹת הַתּוֹרָה: וּמִזֶּה נוּכַל לֵידַע כַּמָּה מִצְוֹת מְקַיֵּם אָדָם בְּלִמּוּד הַתּוֹרָה, אַל תִּתֵּן שֵׁנָה לְעֵינֶיךָ, אַל תֶּאֱהַב שֵׁנָה פֶּן תִּוָּרֵשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כ, יג)</span></small></small>. וּבְפֵרוּשׁ תִּפְאֶרֶת יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת ו, ה)</span></small></small> כָּתַב: הַתּוֹרָה נִקְנֵית בְּמִעוּט שֵׁנָה, דְּעַל יָדֵי רִבּוּי שֵׁנָה לֹא לְבַד שֶׁיַּפְסִיד הַזְּמַן, אֶלָּא גַּם יִתְיַשֵּׁן שִׂכְלוֹ וְיֹאבַד חָרִיצוּתוֹ. עַד כָּאן.<p dir="rtl">
וְהַגְּרָ"א בְּבֵאוּרוֹ לְשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו ס"ק נא)</span></small></small> כָּתַב, וְלֹא יִתֵּן שֵׁנָה לְעֵינָיו, וּכְמוֹ שֶׁאָמְרוּ בְּאָבוֹת, בְּמִעוּט שֵׁנָה, וּבַחֲגִיגָה <small><small>(יד.)</small></small> אֲשֶׁר קֻמְּטוּ, אָמַר רַב נַחְמָן בַּר יִצְחָק אֵלּוּ תַּלְמִידֵי חֲכָמִים שֶׁמְּקַמְּטִין עַצְמָם עַל דִּבְרֵי תּוֹרָה וְכוּ'. וּבְיוֹמָא <small><small>(עז.)</small></small> אָמְרוּ עַל הַפָּסוּק בִּתְהִלִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(קכז, ב)</span></small></small> שָוְא לָכֶם מַשְכִּימֵי קוּם מְאַחֲרֵי שֶבֶת, אוֹכְלֵי לֶחֶם הָעֲצָבִים, כֵּן יִתֵּן לִידִידוֹ שֵׁנָא, אֵלּוּ נְשׁוֹתֵיהֶן שֶׁל תַּלְמִידֵי חֲכָמִים שֶׁמְּנַדְּדִין שֵׁנָה מֵעֵינֵיהֶן בָּעוֹלָם הַזֶּה וְזוֹכוֹת לְעוֹלָם הַבָּא, וּכְמוֹ שֶׁאָמְרוּ בְּמִשְׁלֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(ו, י)</span></small></small> מְעַט שֵׁנוֹת מְעַט תְּנוּמוֹת. עַד כָּאן. וְאַף דְּהַהִיא דְּיוֹמָא אַיְירֵי בִּנְשׁוֹת תַּלְמִידֵי חֲכָמִים, פָּשׁוּט הוּא דְּהַיְינוּ מִשּׁוּם שֶׁמַּמְתִּינוֹת לְבַעְלֵיהֶן הַלּוֹמְדִים תּוֹרָה עַד שָׁעָה מְאֻחֶרֶת. וְעַיֵּן בְּרַשִׁ"י יוֹמָא שָׁם שֶׁכָּתַב, כְּלוֹמַר, כְּלוּם הֲגוּנִים הָאֻמּוֹת לִהְיוֹת הַחֲכָמִים מְסוּרִים בְּיָדָם, וַהֲלֹא הַמִּקְרָא מְשַׁבֵּחַ שֶׁאַף נְשׁוֹתֵיהֶם מְנַדְּדוֹת שֵׁנָה מֵעֵינֵיהֶן. וְכַיּוֹצֵא בָּזֶה בְּרַשִׁ"י בְּרָכוֹת <small><small>(יז.)</small></small>, וְנָטְרָן לְגַבְרַיְהוּ, מַמְתִּינוֹת לְבַעְלֵיהֶן וְנוֹתְנוֹת לָהֶם רְשׁוּת לָלֶכֶת וְלִלְמֹד תּוֹרָה בְּעִיר אַחֶרֶת. <p dir="rtl">
וּבְמַטֵּה מֹשֶׁה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הַשְּׁלִישִׁי)</span></small></small> כָּתַב, הַלַּיְלָה הוּא זְמַן מוּכָן לִלְמֹד תּוֹרָה, לְפִי שֶׁפָּנוּי בָּהּ הָאָדָם יוֹתֵר מֵעֲסָקָיו, וְעַל כֵּן אָמַר בְּפֶרֶק ג' דְּאָבוֹת, רַבִּי חֲנִינָא בֶּן חֲכִינַאי אוֹמֵר, הַנֵּעוֹר בַּלַּיְלָה וְהַמְהַלֵּךְ בַּדֶּרֶךְ יְחִידִי וְהַמְפַנֶּה לִבּוֹ לְבַטָּלָה הֲרֵי זֶה מִתְחַיֵּב בְּנַפְשׁוֹ. רְצוֹנוֹ לוֹמַר כִּי שְׁעוֹת הַלַּיְלָה וַהֲלִיכַת הַדֶּרֶךְ יְחִידִי הֵם לֹא יַעַצְרוּהוּ הָמוֹן הַמּוֹנֵעַ מִלְּהִשְׁתַּדֵּל בְּתוֹרַת ה'. וְאָז כַּאֲשֶׁר בְּאֵלּוּ הַשָּׁעוֹת הַמְבֹרָכוֹת וְהַמָּקוֹם לְהִתְבּוֹדֵד, יְפַנֶּה אָדָם שִׂכְלוֹ לְבַטֵּל וְלֹא יִשְׁתַּדֵּל בְּמַה שֶּׁרָאוּי לוֹ, הִנֵּה הוּא אָז מִתְחַיֵּב בְּנַפְשׁוֹ, וְהוּא כִּי אָז יָשׁוּב בִּמְקוֹם סַכָּנָה, כִּי הַלַּיְלָה וְהַדֶּרֶךְ אֲשֶׁר הָאָדָם הוֹלֵךְ בָּהּ יְחִידִי הֵם בְּחֶזְקַת סַכָּנָה, וְהוּא אָז בִּהְיוֹתוֹ יוֹשֵׁב בָּטֵל הוּא סִבַּת כָל הַצָּרוֹת הַבָּאוֹת עָלָיו. לָזֶה רָאוּי לוֹ לְהִשְׁתַּדֵּל בְּמַה שֶּׁרָאוּי לְשִׂכְלוֹ וּלְהָסִיר הַדִּמְיוֹנוֹת הַבְּטֵלוֹת מֵעָלָיו, וְתָחוּל עָלָיו אָז הַהַשְׁגָּחָה הָאֱלֹהִית וְכו'. וּמָצִינוּ אֵצֶל דָּוִד הַמֶּלֶךְ שֶׁהָיָה קָם בַּחֲצוֹת לַיְלָה וְלוֹמֵד, וְכָל יִשְׂרָאֵל שׁוֹמְעִים אוֹתוֹ וְאוֹמְרִים, וּמַה דָּוִד מֶלֶךְ יִשְׂרָאֵל עוֹסֵק בַּתּוֹרָה, אָנוּ עַל אַחַת כַּמָּה וְכַמָּה.<p dir="rtl">
וּמהר"ח פַּלָּאגִ'י בְּכַף הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' ב' אוֹת ח')</span></small></small> כָּתַב: צָרִיךְ לִיזָּהֵר בְּלִמּוּד הַלַּיְלָה יוֹתֵר מִבַּיּוֹם, דְּלֹא אִבְרֵי לַיְלָה אֶלָּא לְגִרְסָא. וְאִם יֵשׁ לוֹ חֹק קָבוּעַ לִלְמֹד בַּיּוֹם וְהָיָה טָרוּד, יַשְׁלִימֶנּוּ בַּלַּיְלָה, כְּמוֹ שֶׁכָּתַב בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רלח)</span></small></small>. וְכָתַב הַמָּגֵן אַבְרָהָם, יַשְׁלִימֶנּוּ בַּלַּיְלָה, דְּהָוֵי נֶדֶר. וּלְכָךְ יַתְנֶה תְּחִלָּה שֶׁלֹּא יִהְיֶה עָלָיו בְּנֶדֶר.<p dir="rtl">
וְהָרַב רֵאשִׁית חָכְמָה כָּתַב, דְּאָמְרוּ בַּגְּמָרָא יָזִיף בִּימָמָא וּפָרַע בְּלֵילְיָא, צָרִיךְ לִיזָּהֵר שֶׁלֹּא יְאַחֵר הַפֵּרָעוֹן, דְּאִם יִתְאַחֵר מִלִּפְרֹעַ יִכְבַּד עָלָיו הַחוֹב, וְלָכֵן דְּבַר יוֹם בְּיוֹמוֹ גָּדַל פר"ע בַּיָּמִים שֶׁהָיָה לוֹ טִרְדָּא.<p dir="rtl">
וְעוֹד כָּתַב שָׁם <small><small>(בְּכַף הַחַיִּים פַּלָּאגִ'י סִי' ג' אוֹת יא)</small></small>: כַּאֲשֶׁר יִסְתַּכֵּל אָדָם שֶׁאַחַר מִיתָתוֹ עֵינָיו סְתוּמוֹת מִלִּרְאוֹת, כַּמָּה יִהְיֶה תּוֹהֶה אָז עַל הָרִאשׁוֹנוֹת, לוֹמַר בְּעוֹד עֵינָיו פְּתוּחוֹת לָמָּה לֹא הִסְתַּכַּלְתִּי בָּהֶם בְּעֵסֶק הַתּוֹרָה לְנַדֵּד שֵׁנָה מֵעֵינַי, לָכֵן בְּעוֹד רוּחַ חַיִּים בְּקִרְבּוֹ, יִתְרַחֵק מֵהַמִּיתָה וְיִדְבַּק בַּתּוֹרָה שֶׁהִיא עֵץ הַחַיִּים. עַד שֶׁאָמְרוּ בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת נָשׂא דַּף קכז)</span></small></small> כַּד אִסְתַּכֵּל דָּוִד מַלְכָּא בְּאִינוּן דִּינִין דְּבַר נַשׁ כַּד אִסְתַּלֵּק מֵהַאי עַלְמָא, אַקְדִּים בָּרְכִי נַפְשִׁי אֶת ה' עַד דְּלָא תִּיפּוּק מֵעַלְמָא. <small><small><span class="booklinks" onclick="sendBookLink(this)" onmouseover="setBookLinkTitle(this)">(רֵאשִׁית חָכְמָה קעו.)</span></small></small>.<p dir="rtl">
וְכָתַב עוֹד <small><small><span class="booklinks" onclick="sendBookLink(this)" onmouseover="setBookLinkTitle(this)">(שָׁם סי' ג' אוֹת יג)</span></small></small>: מִי שֶׁקָּם בַּחֲצוֹת הַלַּיְלָה לַעֲסֹק בַּתּוֹרָה, אִיקְרֵי חַבְרֵיהּ דְּקֻדְשָׁא בְּרִיךְ הוּא וּכְנֶסֶת יִשְׂרָאֵל, וְלֹא עוֹד אֶלָּא שֶׁהוּא בִּכְלַל אַחִים וְרֵעִים שֶׁנֶּאֱמַר לְמַעַן אַחַי וְרֵעַי <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קכב, ח)</span></small></small>. וְנִכְתַּב בְּסֵפֶר הַזִּכָּרוֹן. וַאֲפִלּוּ בִּזְמַן שֶׁיֵּשׁ דִּינִין וּמָארֵיהוֹן דְּדִינָא בָּעוֹלָם, הוּא עוֹלֶה בְּכָל הַשְּׁעָרִים וְלֵית דְּאִיתְמְסַר בְּיָדוֹי. זַכָּאָה חָלְקֵיהוֹן דְּצַדִּיקַיָּא דְּמִשְׁתַּדְּלִין בְּאוֹרַיְתָא, וְכָל שֶׁכֵּן בְּזִמְנָא דְּמַלְכָּא תָּאִיב עַל מִלֵּי דְּאוֹרַיְתָא, וּמָאן דְּאִתְעַסֵּק בְּאוֹרַיְתָא נוֹתֵן כֹּחַ לַשְּׁכִינָה, וּמָאן דְּלָא אִתְעַסֵּק בְּאוֹרַיְתָא מַחֲלִישׁ חֵילָא דִּלְעֵילָא, כֵּן אִיתָא בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' וַיִקְרָא דַּף כב עַמּוּד א')</span></small></small>.<p dir="rtl">
וּבִאֵר הָרַב רֵאשִׁית חָכְמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קעט)</span></small></small> דְּמִי שֶׁאֵינוֹ קָם בַּחֲצוֹת הַלַּיְלָה לַעֲסֹק בַּתּוֹרָה, אֵינוֹ מַשְׁגִּיחַ לָתֵת כֹּחַ הִתְעוֹרְרוּת לַשְּׁכִינָה, וּמַתִּישׁ כֹּחַ עֶלְיוֹן, וּכְמוֹ שֶׁכָּתוּב בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' וַיִשְׁלַח דַּף קעד)</span></small></small> עַל הַפָּסוּק הִתְרַפִּיתָ בְּיוֹם צָרָה צַר כֹּחֲכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כד, י)</span></small></small>, דְּעַל הַמִּתְרַפֶּה מִדִּבְרֵי תּוֹרָה נֶאֱמַר, דְצַר כֹּחַ הַשְּׁכִינָה, כִּי בְּלִי סָפֵק עַל יְדֵי שֶׁעוֹסֵק בַּתּוֹרָה נוֹתֵן כֹּחַ לַשְּׁכִינָה. וְהַטַּעַם שֶׁאָמְרוּ שֶׁהַמִּתְרַפֶּה מִדִּבְרֵי תּוֹרָה צַר כֹּחַ שֶׁל מַעְלָה הוּא, דְּכֵיוָן דְּס"מ יָבוֹא לְקַטְרֵג עָלָיו, הַשְּׁכִינָה אֵין לָהּ פָּנִים שֶׁל סָנֵיגוֹרְיָא לְהָשִׁיב בַּעֲדוֹ, דְּעוֹמֶדֶת בְּדֹחַק וּבְצַעַר, וְהַכֹּחַ שֶׁלָּהּ מִצְטַמְצֵם וְאֵינָהּ נוֹתֶנֶת כֹּחָהּ לַתַּחְתּוֹנִים כָּרָאוּי, דְּהֵם בְּנֵי הָאֻמָּה הַיִּשְׂרְאֵלִית. עַד כָּאן.<p dir="rtl">
וְעוֹד כָּתַב בְּסִפְרוֹ צַוָּאָה מֵחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת יב)</span></small></small>: וּמֵעִיד אֲנִי עָלַי שָׁמַיִם וָאָרֶץ, כִּי מִיּוֹם דַּעְתִּי עַד יוֹם הֱיוֹתִי בֶּן עֶשְׂרִים שָׁנָה, הָיִיתִי שׁוֹקֵד עַל לִמּוּדִי בַּיּוֹם וּבַלַּיְלָה, בִּלְתִּי שׁוּם בִּטּוּל כְּלָל, כִּי לֹא הָיִיתִי מִתְעַסֵּק בְּשׁוּם עִנְיָן מֵעִנְיְנֵי הָעוֹלָם כְּלָל. וְעַיֵּן שָׁם בְּחֹמֶר עֲוֹן בִּטּוּל תּוֹרָה.<p dir="rtl">
וּבְפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֶרֶךְ שֵׁנָה)</span></small></small> כָּתַב: אֲבָל לֹא יְגָרֶה אָדָם אֶת עַצְמוֹ בְּשֵׁנָה, וְאַף אִם חֶבְלֵי שֵׁנָה נוֹפְלִים עָלָיו, יִדְחֹק עַצְמוֹ וְיַעֲמֹד וְיָפִיג עַל הָרִצְפָּה וְיִרְחַץ פָּנָיו עַד אֲשֶׁר יַרְגִּיל אֶת עַצְמוֹ בְּמִעוּט שֵׁנָה, כִּי הַהֶרְגֵּל נַעֲשֶׂה טֶבַע. <small><small>[שֶׁהָרַמְבַּ"ם דִּבֵּר מִצַּד הַטֶּבַע, וּכְמוֹ שֶׁכָּתַב וְלֹא יָשֵׁן בַּיּוֹם, וְלֹא כָּתַב כִּלְשׁוֹן הַגְּמָרָא אָסוּר, וְכֵן כָּתַב בְּסֵפֶר דִּבְרֵי מְנַחֵם מִסָּאלוֹנִיקִי, בְּשֵׁם הָרַב יִצְחָק יְרַנֵּן, שֶׁהָרַמְבַּ"ם אַיְירֵי מִצַּד הַטֶּבַע]</small></small>. וְיִדְמֶה כְּמִי שֶׁיֵּשׁ לוֹ לְהַרְוִיחַ אֶלֶף אַלְפֵי דִּינְרֵי זָהָב, שֶׁאֵינוֹ תָּאֵב לִישֹׁן יָמִים וְלֵילוֹת, עַל אַחַת כַּמָּה וְכַמָּה לַעֲסֹק בַּתּוֹרָה וְלַעֲשׂוֹת נַחַת רוּחַ לְיוֹצְרֵנוּ, כִּי יָפָה שָׁעָה אַחַת שֶׁל תּוֹרָה וּמַעֲשִׂים טוֹבִים בָּעוֹלָם הַזֶּה מִכָּל חַיֵּי הָעוֹלָם הַבָּא. וְיָבוֹאוּ יָמִים שֶׁאֵין בָּהֶם חֵפֶץ, בַּמֵּתִים חָפְשִׁי, וְיָנוּם טוּבָא, וְכָל אֲשֶׁר יַחְפֹּץ הָאִישׁ יַעֲשֶׂה, רַק רֵאשִׁיתוֹ מִצְעָר וְכָל הַהַתְחָלוֹת קָשׁוֹת עַד אֲשֶׁר יַרְגִּיל, וּלְפוּם צַעֲרָא אַגְרָא.<p dir="rtl">
וְעוֹד מְבֹאָר בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' אַחֲרֵי דַּף סח)</span></small></small>, דְּמִי שֶׁקָּם בַּחֲצוֹת לַיְלָה לַעֲסֹק בַּתּוֹרָה, מְקַיֵּם מִצְוַת וְאָהַבְתָּ אֶת ה' אֱלֹהֶיךָ. וְאָמְרוּ שָׁם, מֵרְחִימוּתָא דְּבָעֵי בַּר נָשׁ דְּיַרְחַם לְקֻדְשָׁא בְּרִיךְ הוּא, הוּא לְמֵיקָם בְּכָל לֵילַיָּא לְאִשְׁתַּדְּלָא בְּפֻלְחָנָא עַד דְּיִתְעַר צַפְרָא.<p dir="rtl">
וְכָתַב רַבֵּנוּ יוֹנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרֵישׁ סֵפֶר הַיִּרְאָה)</span></small></small> שֶׁיִּתֵּן אַהֲבַת הַקָּדוֹשׁ בָּרוּךְ הוּא בְּלִבּוֹ שֶׁהֵיטִב עִמּוֹ לְהַחֲזִיר נְשָׁמוֹת לִפְגָרִים מֵתִים, כִּי כַּמָּה שָׁכְבוּ עַל מִטָּתָם וְלֹא קָמוּ ר"ל.<p dir="rtl">
וְהָרַב רֵאשִׁית חָכְמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קעז)</span></small></small> כָּתַב, דְּהַקָּם בַּחֲצוֹת לַיְלָה לַעֲסֹק בַּתּוֹרָה צָרִיךְ שֶׁיִּהְיֶה לְאַהֲבַת ה' דַּוְקָא, וְלֹא לְשׁוּם פְּנִיָּה, לִזְכּוֹת לְמַעֲלוֹת שֶׁנֶּאֶמְרוּ בּוֹ. וְכַמָּה מַעֲלוֹת טוֹבוֹת דְּזוֹכֶה מִי שֶׁקָּם בַּחֲצוֹת לַיְלָה, עָלִית עַל כֻּלָּנָה שֶׁעוֹשִׂים לוֹ בְּרִיָּה חֲדָשָׁה, הַדָּא הוּא דִּכְתִיב וְלֹא אָמַר אַיֵּה אֱלוֹהַּ עוֹשִׂי נוֹתֵן זְמִירוֹת בַּלַּיְלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אִיּוֹב לה)</span></small></small>. וְעוֹד הֵן בָּהּ דְּזוֹכֶה לְמַלְכוּת הוּא וּבָנָיו אַחֲרָיו, דְּעַל דָּא יָרִית דָּוִד מַלְכוּתָא וּבְנוֹי לְעָלְמִין לְדָרֵי דָּרִין. <small><small><span class="booklinks" onclick="sendBookLink(this)" onmouseover="setBookLinkTitle(this)">(כַּף הַחַיִּים שָׁם)</span></small></small>.<p dir="rtl">
וּמְסֻפָּר עַל הָרַב מִטְּשֶׁעבִּין זַצַ"ל, שֶׁהָיָה נוֹהֵג לִבְחֹן יְלָדִים בְּכָל שַׁבָּת עַל מַה שֶּׁלָּמְדוּ בִּימֵי הַשָּׁבוּעַ. וּבְאַחַת הַשַּׁבָּתוֹת הִתְדַּפֵּק עַל דֶּלֶת בֵּיתוֹ אַחַד הַיְלָדִים, וְכַאֲשֶׁר הַדֶּלֶת לֹא נִפְתְּחָה הִקִּישׁ עוֹד וָעוֹד עַד שֶׁהַגָּאוֹן מִטְּשֶׁעבִּין קָם מִמִּטָּתוֹ וּפָתַח לוֹ הַדֶּלֶת, וְהֵעִיר לוֹ בְּנַחַת, בְּנִי אִם מַקִּישִׁים פַּעַם וּפַעֲמַיִם וְלֹא פּוֹתְחִים, צָרִיךְ לַחֲשֹׁב אוּלַי בַּעַל הַבַּיִת עָלָה עַל יְצוּעוֹ לָנוּחַ. הִקְשָׁה הַיֶּלֶד בִּתְמִימוּת, מַה, הָרַב יָשֵׁן בְּשַׁבָּת?! וְהֵעִיד הָרַב מִטְּשֶׁעבִּין כִּי מֵאָז כְּבָר לֹא יָשַׁן עוֹד בִּימֵי הַשַּׁבָּת. <small><small><span class="booklinks" onclick="sendBookLink(this)" onmouseover="setBookLinkTitle(this)">(סֵפֶר שְׁאַל אָבִיךָ וְיַגֶּדְךָ)</span></small></small>.<p dir="rtl">
וְכָתַב מָרָן הַחִידָ"א בְּמַחֲזִיק בְּרָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אֹרַח חַיִּים סִימָן רצ סק"ד)</span></small></small> בְּשֵׁם הָאֲרִ"י זַ"ל, שֶׁהָעוֹסֵק בַּתּוֹרָה וּמְחַדֵּשׁ בָּהּ אֵיזֶה חִדּוּשׁ, מְעַטְּרִים לְאָבִיו בָּעוֹלָם הַבָּא, וְלָכֵן נִסְמְכוּ ב' צִוּוּיִיים אֵלּוּ זָכֹר אֶת יוֹם הַשַּׁבָּת, כַּבֵּד אֶת אָבִיךָ וְאֶת אִמֶּךָ, וְכֵן אִישׁ אִמּוֹ וְאָבִיו תִּירָאוּ וְאֶת שַׁבְּתוֹתַי תִּשְׁמֹרוּ. וְעַל כֵּן הַתַּלְמִידֵי חֲכָמִים יַאַזְרוּ חַיִל לַעֲסֹק בַּתּוֹרָה וְכוּ'. עַיֵּן שָׁם. וְכֵן הֵבִיא עוֹד בְּנַחַל קְדוּמִים בְּשֵׁם רַבֵּנוּ הָאֲרִ"י זַ"ל, וְעַל פִּי הַמְּבֹאָר בַּזֹּהַר הַקָּדוֹשׁ. וְהוּבְאוּ דְּבָרָיו בְּשׁוּ"ת יַבִּיעַ אֹומֶר ח"ב <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק אוֹרַח חַיִּים סימן יח סק"ה)</span></small></small>.<p dir="rtl">
וְשָׁם הֵבִיא דִּבְרֵי הַזֹּהַר הַקָּדוֹשׁ בְּחֵלֶק ג' <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת שְׁלַח לְךָ דַּף קעד.)</span></small></small> זַכָּאָה חֳלָקְהוֹן דְּכָל אִינוּן דְּמִשְׁתַּדְּלִין בְּאוֹרַיְתָא בְּיוֹמָא דְּשַׁבָּתָא מִשְּׁאָר יוֹמִין. וְכָתַב בְּנִיצוֹצֵי אוֹרוֹת, שֶׁמִּכָּאן נִרְאֶה שֶׁאַף לְתַלְמִיד חָכָם הַלִּמּוּד בְּשַׁבָּת מֻכְרָח, בּוֹ יָרוּץ צַדִּיק וְנִשְׂגָּב הַלִּמּוּד מֵהַחֹל. עַד כָּאן.<p dir="rtl">
וּכְבָר נוֹדַע מַה שֶּׁכָּתַב בְּבֶן אִישׁ חַי <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּהַקְדָּמָה לְפָרָשַׁת שְׁמוֹת, שָׁנָה ב')</span></small></small>, שֶׁהַלִּמּוּד בְּשַׁבָּת חָשׁוּב פִּי אֶלֶף מִלִּמּוּד תּוֹרָה בִּימֵי הַחֹל.<p dir="rtl">
גַּם בְּלֶקֶט יֹשֶׁר <small><small><span class="booklinks" onclick="sendBookLink(this)" onmouseover="setBookLinkTitle(this)">(אֹרַח חַיִּים דַּף 118)</span></small></small> כָּתַב, שֶׁטּוֹב שֶׁיִּלְמַד בְּשַׁבָּת מִשּׁוּם שֶׁיֵּשׁ לוֹ נְשָׁמָה יְתֵרָה, וַאֲפִלּוּ עַם הָאָרֶץ שֶׁאֵינוֹ יוֹדֵעַ לִקְרֹא בַּסֵּפֶר, מִכָּל מָקוֹם טוֹב הוּא שֶׁיִּרְאֶה בַּסֵּפֶר, מִשּׁוּם דִּבְאוֹתָהּ שָׁעָה לֹא חָטָא, וְגַם הַמַּחֲשָׁבָה מִצְטָרֶפֶת לְמַעֲשֶׂה, וְכֵן מָצָאתִי בְּפֶרֶק קַמָּא דַּעֲבוֹדָה זָרָה, וְאָמַר רַבָא לִיגְמַר אִינִישׁ אַף עַל גַּב דְּמַשְׁכַּח, לִגְרֹס אִינִישׁ אַף עַל גַּב דְּלָא יָדַע מַאי קָאָמַר, מִשּׁוּם שֶׁנֶּאֱמַר גָּרְסָה נַפְשִׁי לְתַאֲבָה, וְלֹא כָּתַב טָחֲנָה נַפְשִׁי. עַד כָּאן.<p dir="rtl">
וּמִי שֶׁמּוֹצִיא מִפִּיו אֶת הַחִדּוּשׁ בְּשַׁבָּת, אַף עַל פִּי שֶׁחִדְּשׁוֹ בְּיוֹם חֹל, אִי חָשִׁיב כִּמְחַדֵּשׁ בְּשַׁבָּת, רְאֵה מַה שֶּׁכָּתַב בָּזֶה בְּשׁוּ"ת תּוֹרָה לִשְׁמָהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן צח)</span></small></small>.<p dir="rtl">
וְכָתַב בְּיְסוֹד וְשֹׁרֶשׁ הָעֲבוֹדָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הַכּוֹלֵל הט"ו)</span></small></small>, דְּגַם בְּחוֹתְנוֹ שֶׁל אָדָם יֵשׁ לוֹ עֲלִיָּה בָּעוֹלָם הָעֶלְיוֹן בִּשְׁבִיל לִמּוּד תּוֹרָה שֶׁל חֲתָנוֹ, כַּמְּבֹאָר בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת נָשׂא)</span></small></small> בְּזֶה הַלָּשׁוֹן: תָּא חֲזֵי, יוֹמָא דֵּין בְּגִינְךָ אִתְעַטְּרוּ חֲמִשָּׁה כְּתָרִין לְרַבִּי פִּנְחָס בֶּן יָאִיר חֲמוֹךְ. וְהַיְנוּ, דְּאֵלִיָּהוּ אָמַר לְרַבִּי שִׁמְעוֹן בַּר יוֹחַאי, בּוֹא וּרְאֵה הַיּוֹם הַזֶּה בִּגְלָלְךָ נִתְעַטְּרוּ חֲמִשָּׁה כְּתָרִים לְרַבִּי פִּנְחָס בֶּן יָאִיר חוֹתֶנְךָ.<p dir="rtl">
וּרְאֵה עוֹד בְּשֶׁבַח לִמּוּד הַתּוֹרָה בְּשַׁבָּתוֹת בְּבֶן אִישׁ חַי <small><small><span class="booklinks" onclick="sendBookLink(this)" onmouseover="setBookLinkTitle(this)">(שָׁנָה ב' פָּרָשַׁת שְׁמוֹת)</span></small></small>, וּבְפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֶרֶךְ שַׁבָּת)</span></small></small>, וּבְלֵב אֵלִיָּהוּ חֵלֶק א' <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּמַעֲשִׂים וְהַנְהָגוֹת עמ' פו)</span></small></small>. וּבְבִנְיַן עוֹלָם <small><small><span class="booklinks" onclick="sendBookLink(this)" onmouseover="setBookLinkTitle(this)">(פרק טז)</span></small></small>, וּבְסֵפֶר חֹסֶן יְהוֹשֻׁעַ. <p dir="rtl">
 <p dir="rtl">
<h3 dir="rtl" id="igeret_leben_tora, פרק ד למוד תורה בישוב הדעת ובלא עסק בדברים אחרים">פֶּרֶק ד - לִמּוּד תּוֹרָה בְּיִשּׁוּב הַדַּעַת וּבְלֹא עֵסֶק בִּדְבָרִים אֲחֵרִים</h3><p dir="rtl">
 <p dir="rtl">
וְהִנֵּה אֶחָד מִמ"ח דְּבָרִים שֶׁהַתּוֹרָה נִקְנֵית בָּהֶם הוּא יִשּׁוּב הַדַּעַת כַּמְבֹאָר בְּפִרְקֵי אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק ו' מִשְנָה ה')</span></small></small>. וּפֵרְשׁוּ שָׁם, שֶׁיְּהֵא מְיֻשָּׁב בְּדַעְתּוֹ וְלֹא מְבֹהָל בִּדְבָרָיו. וְאָמְרוּ בַּגְּמָרָא עֵרוּבִין <small><small>(סה.)</small></small> אָמַר רַב נַחְמָן בַּר יִצְחָק, הִלְכְתָא בַּעְיָא צִלּוּתָא כְּיוֹמָא דְּאַסְתָּנָא. אָמַר אַבַּיֵּי אִי אָמְרָה לִי אֵם קָרִיב כֻּתְחָא לֹא תְנַאי. <small><small>(אֲפִלּוּ צִוּוּי שֶׁל עֲבוֹדָה קַלָּה הָיְתָה מְבַטֶּלֶת אוֹתִי. רַשִׁ"י)</small></small>. אָמַר רָבָא, אִי קְרַצְתָן כִּנָּה לֹא תְּנַאי, מֹר בְּרֵיהּ דְּרַבִינָא עַבְדֵיהּ לֵיהּ אִמֵּיהּ ז' מָנֵי לְז' יָמֵי.<p dir="rtl">
וְעַיֵּן בְּתִפְאֶרֶת יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(מַסֶּכֶת אָבוֹת)</span></small></small>, שֶׁכָּתַב כַּמַּה עֵצוֹת חֲשׁוּבוֹת לְהַצְלָחָה בְּלִמּוּד הַתּוֹרָה, לִלְמֹד בְּקוֹל רָם וְכוּ', עַיֵּן שָׁם.<p dir="rtl">
וּבְמִדְרַשׁ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיִקְרָא כא אוֹת ח')</span></small></small> אָמְרוּ עַל רַבִּי חֲנִינָא בֶּן חֲכִינַאי וְרַבִּי שִׁמְעוֹן בַּר יוֹחַאי שֶׁהָלְכוּ לִלְמֹד תּוֹרָה אֵצֶל רַבִּי עֲקִיבָא בִּבְנֵי בְּרַק, וְשָׁהוּ שָׁם י"ג שָׁנָה. רַבִּי שִׁמְעוֹן הֲוָה מְשַׁלֵּחַ וְיָדַע מַה בְּגוֹ בֵּיתֵיהּ. רַבִּי חֲנִינָא לָא הֲוָה שָׁלַח וְיָדַע מַה בְּגוֹ בֵּיתֵיהּ. שָׁלְחָה לֵיהּ אִשְׁתּוֹ וְאָמְרָה לוֹ בִּתְּךָ בָּגְרָה בֹּא וְהַשִּׂיאָהּ. וְאַף עַל פִּי כֵן לֹא נָסַע וְכוּ'. אָמַר רַבִּי עֲקִיבָא בְּפִרְקֵי כַּלָּה מִי שֶׁיֵּשׁ לוֹ בַּת בּוֹגֶרֶת יֵלֵךְ וְיַשִּׂיאָהּ יָדַע מַהוּ אוֹמֵר. קָא נָסִיב רְשׁוּתָא וְאָזִיל. עַיֵּן שָׁם.<p dir="rtl">
חֲזִינָן עַד כַּמָּה חֲכָמִים הִקְפִּידוּ שֶׁלֹּא תִּהְיֶה לָהֶם הַפְרָעָה בְּלִמּוּד, דְּקָאָמַר אַבַּיֵּי דַּאֲפִלּוּ אִם אִמּוֹ תְצַוֶּה אוֹתוֹ דָּבָר קָטָן, כְּבָר יַפְרִיעַ לוֹ בְּלִמּוּדוֹ. וְכֵן ר' חֲנִינָא לֹא רָצָה לָדַעַת מַה קּוֹרֶה בְּבֵיתוֹ י"ג שָׁנָה. וְכָל זֶה מִפְּנֵי שֶׁהַתּוֹרָה נִקְנֵית בְּיִשּׁוּב הַדַּעַת, וְיֵשׁ לְהִמָּנַע מִכָּל מַפְרִיעִים. וְאַף שֶׁרַבִּי שִׁמְעוֹן בַּר יוֹחַאי יָדַע מַה קּוֹרֶה בְּתוֹךְ בֵּיתוֹ, זֶהוּ מִפְּנֵי שֶׁלְּפִי דַּרְגָּתוֹ הַדָּבָר לֹא הִפְרִיעַ לוֹ בְּרִכּוּז לִמּוּד הַתּוֹרָה. אֲבָל כָּל אֶחָד יֵשׁ לוֹ לִמְדֹּד לְפִי כֹּחוֹ, וְאִם הַדָּבָר עָלוּל לְהַפְרִיעַ לוֹ בְּרִכּוּז בַּלִּמּוּד, יֵשׁ לוֹ לְהִתְנַתֵּק מֵהַכֹּל כְּדֵי שֶׁיִּהְיֶה לוֹ יִשּׁוּב דַּעַת לַלִּמּוּד. כִּי אִם אֵינוֹ מְיֻשָּׁב בְּדַעְתּוֹ וְעוֹסֵק בַּתּוֹרָה, אֵינוֹ יָכוֹל לְהָבִין עֹמֶק הַתּוֹרָה, וּכְמוֹ שֶׁכָּתַב הַנָּצִי"ב בְּמִכְתָּבוֹ לְמַחֲזִיקֵי הַדָּת, בְּשׁוּ"ת "מֵשִׁיב דָּבָר" <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א סי' מד)</span></small></small> וְז"ל: בַּאֲשֶׁר זוֹ דַּרְכָּהּ שֶׁל תּוֹרָה שֶׁאֵין עֲמָלָהּ וְתַכְלִיתָהּ מִתְקַיֵּם אֶלָּא בְּמִי שֶׁמַּפְנֶּה כָּל רֹאשׁוֹ בָּהּ, וְנֶפֶשׁ עָמֵל עֲמֵלָה לוֹ, וּמְסַיְּעוֹ לִזְכּוֹת בָּהּ, וְאִי אֶפְשָׁר לִהְיוֹת גָּדוֹל בַּתּוֹרָה שָׁעָה שֶׁעוֹסֵק בִּדְבָרִים אֲחֵרִים, וְכָל גְּדוֹלֵי תּוֹרָה שֶׁהֵמָּה גַּם חֲכָמִים בְּלִמּוּדֵי חֹל, אֵינָם אֶלָּא שֶׁנִּתְעַסְּקוּ בְּלִמּוּדֵי חֹל קֹדֶם שֶׁשָּׁקְעוּ רֹאשָׁם בַּתּוֹרָה הַקְּדוֹשָׁה, אוֹ אַחֲרֵי, שֶׁכְּבָר נִתְגַּדְּלוּ מְאֹד בַּתּוֹרָה, אֲבָל בְּיַחַד אִי אֶפְשָׁר לְהַגִּיעַ לְתַכְלִית הַלִּמּוּד. עַד כָּאן. וּבְשׁוּ"ת שַׁעֲרֵי רַחֲמִים פַרַנְקוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק ב' יו"ד סִימָן כג)</span></small></small> הֵבִיא דִּבְרֵי הָרַב זֶרַע אֱמֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן קז)</span></small></small> שֶׁצָּרִיךְ לִלְמֹד שְׂפַת לַעַ"ז הֱיוֹת וְנִמְצָאִים בֵּין הָאֻמּוֹת. וְהָרַב שַׁעֲרֵי רַחֲמִים חָלַק עָלָיו, דְּדַוְקָא שְׂפַת לַעַ"ז שֶׁל אוֹתָהּ מְדִינָה, מִשּׁוּם שֶׁסִּפְרֵיהֶם הֶבֶל וּטְמֵאִים הֵם, וְסִיֵּם שָׁם שֶׁהָעִקָּר הוּא שֶׁרֹאשׁוֹ וְרֻבּוֹ יִהְיֶה אַךְ וְרַק בַּתּוֹרָה. עַיֵּן שָׁם. <p dir="rtl">
וְאֶחָד מִבַּעֲלֵי הַמּוּסָר כָּתַב, דְּמַגִּיעִים לְמַדְרֵגָה זוֹ עַל פִּי הַמְבֹאָר בִּכְתֻבּוֹת <small><small>(סב:)</small></small> בְּעֻבְדָּא דְּרַבִּי חֲנַנְיָא בַּר חֲנִילַאי וְרַבִּי שִׁמְעוֹן בַּר יוֹחַאי, דְּרַבִּי חֲנִינָא הֲוָא קָאָזִיל לְבֵי רַב בְּשִׁלְהֵי הִלּוּלֵיהּ דְּרַבִּי שִׁמְעוֹן בַּר יוֹחַאי, אָמַר לֵיהּ רַבִּי שִׁמְעוֹן בַּר יוֹחַאי אִיעַכֵּב לִי עַד צֵאתִי בַּהֲדַךְ, לָא אִיעַכְּבָא לֵיהּ. וּפֵרַשׁ רַשִׁ"י דְּשִׁלְהֵי הִלּוּלֵיהּ בְּסוֹף יְמֵי חֻפָּתוֹ שֶׁל רַבִּי שִׁמְעוֹן בַּר יוֹחַאי אָמַר לֵיהּ הַמְתֵּן לִי עַד שֶׁיִּכְלוּ יְמֵי חֻפָּתִי וְאֵלֵךְ עִמְּךָ לְבֵי רַב. לֹא אִיעַכֵּב לֵיהּ, אָזִיל יָתִיב תְּרֵיסָרֵי שְׁנֵי בְּבֵי רַב, עַד דְּאָתֵי אִשְׁתַּנּוּ שְׁבִילֵי דְּמָתָא וְלֹא יָדַע לְמֵיזַל לְבֵיתֵיהּ וְכוּ'. חֲזִיתֵיה, סוֹי לִבָּהּ פָּרָח רוּחָהּ. אָמַר לְפָנָיו רִבּוֹנוֹ שֶׁל עוֹלָם, עֲנִיָּה זוֹ זֶה שְׂכָרָהּ, בָּעָא רַחֲמֵי עֲלָהּ וְחָיָה. עַיֵּן שָׁם, וְלִכְאוֹרָה לָמָּה הֻזְכַּר פְּרָט זֶה שֶׁרַבִּי שִׁמְעוֹן בִּקֵּשׁ לְהַמְתִּין עַד שֶׁיִּגְמֹר יְמֵי חֻפָּתוֹ.<p dir="rtl">
אֶלָּא הַבֵּיאוּר הוּא עַל פִּי הַמְּבֹאָר בְּמִדְרַשׁ קֹהֶלֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א אות לו)</span></small></small> מְעֻוָּת לֹא יוּכַל לִתְקֹן וכְו', מִשֶּׁאָדָם מְעַוֵּת עַצְמוֹ מִדִּבְרֵי תּוֹרָה אֵינוֹ יָכוֹל לִתְקֹן. וּמִשֶּׁאָדָם מְחַסֵּר עַצְמוֹ מִדִּבְרֵי תּוֹרָה אֵינוֹ יָכוֹל לְהִמָּנוֹת, כִּי הָא דְּרַבִּי יְהוּדָה וְר"א הֲווּ תָּנִיִּין כַּחֲדָא וְנָסַב לֵיהּ רַבִּי יְהוּדָה אִנְתְּתֵיהּ, וּקְדָמֵיהּ ר"א ז' יָמִים דְּמִשְׁתִיתָא, וְעָבַר כַּמָּה שָׁנִים דְּיִמְטֵי בֵּיהּ וְלֹא מָטָא בֵּיהּ, הֲוֵי וְחִסָּרוֹן לֹא יוּכַל לְהִמָּנוֹת. עַד כָּאן. וְהַיְנוּ שֶׁלֹּא הָיָה יָכוֹל אַחַר כָּךְ לְהַשִּׂיגוֹ, וְלָכֵן רַבִּי חֲנִינָא לֹא רָצָה לְהִתְעַכֵּב בִּשְׁבִיל רַבִּי שִׁמְעוֹן בַּר יוֹחַאי.<p dir="rtl">
וְלִכְאוֹרָה מַה בְּכָךְ שֶׁיִּתְעַכֵּב, הֲרֵי חֲבֵרוֹ הַגָּדוֹל בַּתּוֹרָה נוֹשֵׂא אִשָּׁה וּמִצְוָה לְשַׂמְּחוֹ, וַהֲלֹא הָיָה בְּסוֹף יְמֵי חֻפָּתוֹ, וּכְמוֹ שֶׁפֵּרַשׁ רַשִׁ"י שָׁם. וְעִם כָּל זֶה רַבִּי חֲנִינָא הִזְדָּרֵז שֶׁלֹּא יִטָּרֵד מִלִּמּוּדוֹ, וְשֶׁלֹּא יַגִּיעַ לְמַצָּב שֶׁל מְעֻוָּת לֹא יוּכַל לִתְקֹן. וְהֵבִיאוּ מִדִּבְרֵי הָרַמְבַּ"ם בְּמוֹרֶה נְבוֹכִים <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק ג' פֶּרֶק חֲמִשִּׁים וְאֶחָד)</span></small></small> שֶׁכָּתַב: מִכָּאן אַתְחִיל לְהִישָׂרֵד אֶל תְּכוּנוֹת הַהֶרְגֵּל וְהַלִּמּוּד עַד שֶׁתַּגִּיעַ לְזֹאת הַתַּכְלִית הַגְּדוֹלָה, תְּחִלַּת מַה שֶּׁהִתְחִיל לַעֲשׂוֹת שֶׁתְּפַנֶּה מַחְשְׁבוֹתֶיךָ מִכָּל דָּבָר כְּשֶׁתִּקְרָא קְרִיאַת שְׁמַע וְתִתְפַּלֵּל, וְלֹא יַסְפִּיק לְךָ מִן הַכַּוָּנָה בִּקְרִיאַת שְׁמַע בְּפָסוּק רִאשׁוֹן וּבַתְּפִלָּה בִּבְרָכָה רִאשׁוֹנָה, וּכְשֶׁתַּרְגִּיל עַל זֶה וְיִתְחַזֵּק בְּיָדְךָ שָׁנִים רַבּוֹת, תַּתְחִיל אַחַר כָּךְ כָּל אֲשֶׁר תִּקְרָא בַּתּוֹרָה וְתִשְׁמָעֶנָּה שֶׁתָּשִׂים כָּל לִבְּךָ וְכָל מַחְשְׁבוֹתֶיךָ לְהָבִין מַה שֶּׁתִּשְׁמַע אוֹ מַה שֶּׁתִּקְרָא, וּכְשֶׁיִּתְחַזֵּק זֶה בְּיָדְךָ גַּם כֵּן זְמַן אַחֵר, תַּרְגִּיל עַצְמְךָ לִהְיוֹת מַחְשְׁבוֹתֶיךָ לְעוֹלָם פְּנוּיָה מִכָּל מַה שֶּׁתִּקְרָאֵהוּ מִשְּׁאָר דִּבְרֵי הַנְּבִיאִים עַד הַבְּרָכוֹת כֻּלָּם, תְּכַוֵּן בָּהֶם מַה שֶּׁתֶּהְגֶּה בּוֹ וְכוּ', וְתִהְיֶה מַחְשְׁבוֹתֶיךָ בָּהֶם בְּעֵת שֶׁתֵּעָשֶׂה נְקִיָּה מִן הַמַּחֲשָׁבָה מֵעִנְיְנֵי הָעוֹלָם הַזֶּה וְכוּ', זֹאת הַתַּכְלִית אֶצְלִי אֶפְשָׁר לְהַגִּיעַ אֵלֶיהָ מִי שֶׁיָּכִין עַצְמוֹ לָהּ מֵאַנְשֵׁי הַחָכְמָה בְּזֶה הַדֶּרֶךְ מִן הַהֳרְגֵּל. עַד כָּאן.<p dir="rtl">
וּבַגְּמָרָא יוֹמָא <small><small>(לה:)</small></small> מְסֻפָּר עַל הִלֵּל הַזָּקֵן שֶׁלֹּא הָיָה לוֹ כֶּסֶף לְהִכָּנֵס לְבֵית הַמִּדְרָשׁ, וְעָלָה לַגַּג וְשָׁמַע דִּבְרֵי תּוֹרָה דֶּרֶךְ הָאֲרֻבָּה, עַד שֶׁשָּׁאַל שְׁמַעְיָה אֶת אַבְטַלְיוֹן, אַבְטַלְיוֹן אָחִי, מִפְּנֵי מָה בְּכָל יוֹם הַבַּיִת מֵאִיר וְהַיּוֹם אָפֵל. וְלִכְאוֹרָה לָמָּה לֹא הִסְתַּכֵּל לְכָאן וּלְכָאן וְיִרְאֶה סִבַּת הַדָּבָר שֶׁאֵין הַבַּיִת מֵאִיר. וַחֲזִינָן, שֶׁלָּמְדוּ בְּלֹא לְהִסְתַּכֵּל אָנֶה וָאָנָה, וְהָיוּ שְׁקוּעִים בְּסִפְרֵיהֶם בְּלֹא שֶׁשָּׂמוּ לִבָּם לַסּוֹבֵב אוֹתָם.<p dir="rtl">
וּבְסֵפֶר מַרְגָּנִיתָא טָבָא <small><small><span class="booklinks" onclick="sendBookLink(this)" onmouseover="setBookLinkTitle(this)">(אות כו)</span></small></small> כָּתַב: שֶׁלֹּא לְהִסְתַּכֵּל לַחוּץ בְּאֶמְצַע הַלִּמּוּד, אֶלָּא רַק בְּמַה שֶּׁלּוֹמֵד. עַד כָּאן. וְכֵן כָּתַב בֵּאוּר הָרַשַׁ"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא, מַאֲמָר שעט)</span></small></small>: טוֹב לִגְדֹּר שֶׁלֹּא לְהַבִּיט אָנֶה וָאָנָה בְּעֵת הַלִּמּוּד. וּבֶאֱמֶת דָּבָר זֶה נָכוֹן הוּא, שֶׁהֲרֵי הוּבָא דָּבָר דּוֹמֶה לָזֶה בְּשַׁבָּת <small><small>(י.)</small></small> שֶׁעַל הַדַּיָּנִים לְהִתְעַטֵּף בִּשְׁעַת הַדִּין. וּפֵרַשׁ רַשִׁ"י, שֶׁזֶּה מֵחֲמַת שֶׁלֹּא יִפְנוּ אָנֶה וָאָנָה.<p dir="rtl">
וְעוֹד כָּתַב שָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף יח)</span></small></small> בְּשֵׁם רַבֵּנוּ יִשְׂרָאֵל סַלַּנְטֶר בְּסֵפֶר אוֹר יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף לא)</span></small></small>, שֶׁכָּל מִצְוָה אוֹ עֲבֵרָה שֶׁיּוֹתֵר קַל לְקַיְּמָן, הֵם מֵהָחֲמוּרוֹת, כְּגוֹן בִּטּוּל תּוֹרָה בְּשָׁעָה שֶׁפָּנוּי מֵעֲסָקָיו. עַיֵּן שָׁם. וְהוּבָא בְּשׁוּ"ת וְשִׁנַּנְתָּם <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' שנה)</span></small></small>. וְשָׁם הֵבִיא עַל הַגְּרָ"א שֶׁפַּעַם בְּאֶמְצַע הַלִּמּוּד רָאָה אֶת אֶחָד מִתַּלְמִידָיו שֶׁמִּלְמֵל בְּרָכָה, לִשְׁאֵלָתוֹ הֵשִׁיב הַתַּלְמִיד כִּי שָׁמַע רְעָמִים חֲזָקִים וְלָכֵן בֵּרַךְ שֶׁכֹּחוֹ וּגְבוּרָתוֹ וְכוּ'. אָמַר לוֹ הַגְּרָ"א כְּשֶׁלּוֹמְדִים צְרִיכִים לְהִתְרַכֵּז עַד כְּדֵי כָּךְ שֶׁלֹּא לִשְׁמֹעַ אֶת הָרְעָמִים. וְכָתַב בְּסֵפֶר עֶבֶד הַמֶּלֶךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף ט)</span></small></small> שֶׁבְּנוֹסָף לַעֲוֹן בִּטּוּל תּוֹרָה יֵשׁ עוֹד מִצְוָה לִלְמֹד בְּאֵימָה וְיִרְאָה, וְשֶׁיִּהְיֶה כֻּלּוֹ מְרֻכָּז וְשָׁקוּעַ כֻּלּוֹ בַּלִּמּוּד, בְּלִי שִׂימַת לֵב לַדְּבָרִים שֶׁמִּסְּבִיבוֹ, כְּמוֹ סוֹחֵר בִּשְׁעַת הַשּׁוּק שֶׁהַכֹּל עוֹמְדִים מִסְּבִיבוֹ לִקְנוֹת, וְהוּא שָׁקוּעַ כֻּלּוֹ בְּמִסְחָרוֹ. עַיֵּן שָׁם. וּמְסֻפָּר עַל רֹאשׁ הַיְשִׁיבָה הַגָּאוֹן רַבֵּנוּ עֶזְרָא עֲטִיָּה זַצַ"ל, שֶׁמֵּרֹב רִכּוּזוֹ בַּלִּמּוּד גַּם בְּלֶכְתּוֹ בַּדֶּרֶךְ הָיָה עֲדַיִן אָחוּז שַׂרְעַפִּים בְּלִמּוּד הַסּוּגְיוֹת, וְהָיָה צוֹעֵד בָּרְחוֹב גַּם בְּעֵת הַגְּשָׁמִים הָעַזִּים, וְלֹא שָׂם לִבּוֹ לְכָךְ שֶׁיָּכַל לָלֶכֶת בְּצִדֵּי הַדְּרָכִים תַּחַת הַגַּגּוֹת שֶׁהָיוּ בְּצִדֵּי הַדֶּרֶךְ. וְאֵרַע פַּעַם שֶׁמֵּרֹב רִכּוּזוֹ הָלַךְ בְּטָעוּת לְכִוּוּן הַכְּפָר הָעוֹיֵן סִילוּוָאן, וּבָרֶגַע הָאַחֲרוֹן רָאָהוּ אֶחָד מִמַּכָּרָיו וְהֶחְזִיר אוֹתוֹ לְכִיוּן בֵּיתוֹ. וְכַאֲשֶׁר הָיָה שָׂם לֵב שֶׁעָבַר אֶת בֵּיתוֹ הָיָה חוֹזֵר לַאֲחוֹרָיו לְהַגִּיעַ לְבֵיתוֹ, וְשׁוּב הָיָה מַמְשִׁיךְ וְעוֹקֵף אֶת בֵּיתוֹ מֵרֹב כֹּחַ רִכּוּזוֹ בַּתּוֹרָה.<p dir="rtl">
וְעֵצָה טוֹבָה, שֶׁקֹּדֶם הַלִּמּוּד יְסַיֵּם אָדָם אֶת כָּל עֲסָקָיו, וְאַף יֵלֵךְ לִצְרָכָיו בְּבֵיהכ"ס, כְּדֵי שֶׁבְּאֶמְצַע הַלִּמּוּד לֹא תִּהְיֶה לוֹ שׁוּם 	הַפְרָעָה וְהַפְסָקָה, וְיוּכַל לִלְמֹד בְּרִכּוּז כִּדְבָעֵי.<p dir="rtl">
וְכָאן הַמָּקוֹם לְסַפֵּר, כִּי אָמַר לִי פַּעַם מָרָן אאמו"ר שְׁלִיטָ"א, שֶׁבִּצְעִירוּתוֹ לֹא הִתְעַנְיֵן בְּשׁוּם עִנְיָן אַחֵר מִלְּבַד עֵסֶק הַתּוֹרָה הַקְּדוֹשָׁה וּבֵרוּר הַסֻּגְיוֹת, מֵעוֹלָם לֹא הִבִּיט בְּעִתּוֹן, וְלֹא שָׁמַע חֲדָשׁוֹת כְּלָל וְעִקָּר, וּבְמֶשֶׁךְ עַשְׂרוֹת שָׁנִים כָּל מֹחוֹ הָיָה רַק בְּבֵרוּר עִנְיְנֵי הֲלָכָה בִּרְאָיוֹת מֵהַשַּׁ"ס וְהַפּוֹסְקִים. וְכֵיוָן שֶׁשּׁוּם דָּבָר מֵעִנְיְנֵי הָעוֹלָם לֹא עִנְיֵן אוֹתוֹ, לָכֵן כֹּחַ הָרִכּוּז שֶׁלּוֹ בַּתּוֹרָה הוּא נִפְלָא. וְלִפְנֵי כַּמָּה שָׁנִים כַּאֲשֶׁר הִתְקַיְּמָה לְיַד בֵּיתוֹ עֲצֶרֶת תְּמִיכָה נֶגֶד אַנְשֵׁי הַשִּׁלְטוֹן, בְּקֶשֶׁר לְהִתְבַּטְּאוּתוֹ הַכּוֹאֶבֶת אוֹדוֹת הַהַפְרָעוֹת לַחִנּוּךְ הַתּוֹרָנִי, הִגִּיעַ לְבֵיתוֹ הרה"ג רַבִּי יְהוּדָה עָדֶס <small><small>[רֹאשׁ יְשִׁיבַת קוֹל יַעֲקֹב]</small></small>, והִמְתִּין לְיָדוֹ מִסְפַּר דַּקּוֹת אֲרֻכּוֹת, כַּאֲשֶׁר עַשְׂרוֹת בְּנֵי יְשִׁיבָה עוֹמְדִים גַּם הֵם בַּחֶדֶר וּמַמְתִּינִים שֶׁהָרַב יַפְסִיק לְרֶגַע מֵעִיּוּנוֹ וְיִרְאֶה אֶת הַבָּא לְחַדְרוֹ, אַךְ בְּמֶשֶׁךְ דַּקּוֹת אֲרֻכּוֹת הָיָה הָרַב מְרֻכָּז בַּסֵּפֶר, וְלֹא שָׂם לִבּוֹ לְכָל הַהֲמֻלָּה וְלָרַעַשׁ שֶׁבַּחֶדֶר, וְלָרַב הַנִּצָּב לְיָדוֹ. וְזֹאת כַּאֲשֶׁר גַּם בַּחוּץ עוֹמְדִים אֲלָפִים בְּאוֹתָהּ הַפְגָּנַת תְּמִיכָה. וְאָז הַכֹּל רָאוּ שֶׁהַדָּבָר הַיָּחִיד שֶׁמְּעַנְיֵן אוֹתוֹ וְגוֹרֵם לוֹ רִכּוּז נִפְלָא, הִיא הַתּוֹרָה הַקְּדוֹשָׁה. שֶׁזֶּה כָּל עוֹלָמוֹ.<p dir="rtl">
וּבְעֶצֶם מַחֲזֶה כָּזֶה הוּא אֵצֶל מָרָן שְׁלִיטָ"א כְּמַעֲשִׂים בְּכָל יוֹם, פְּעָמִים רַבּוֹת, שֶׁאָדָם נִכְבָּד יַעֲמֹד לְיָדוֹ זְמַן רַב, וְלֹא יָחוּשׁ וְלֹא יַרְגִּישׁ בּוֹ כְּלָל, מִכֹּחַ רִכּוּזוֹ בַּתּוֹרָה. וְאָכֵן בְּכָל הַנְּסִיעוֹת שֶׁטָּס לְחוּ"ל בְּמֶשֶׁךְ הַשָּׁנִים, לֹא שָׂם לִבּוֹ לְכָל הַסּוֹבֵב, וְהִתְרַכֵּז בְּלִמּוּד דַּף הַיּוֹמִי <small><small>[אוֹ תְּנַ"ךְ]</small></small> בַּגְּמָרָא הַקְּטַנָּה שֶׁהָיָה לוֹקֵחַ עִמּוֹ.<p dir="rtl">
וּפַעַם יָשַׁב בַּמָּטוֹס בְּסָמוּךְ אֵלָיו אֶחָד מִגְּדוֹלֵי תַּמְכִין דְּאוֹרַיְתָא מִקָּנָדָה, וּבִירִידָתוֹ מֵהַמָּטוֹס מִיָּד סִפֵּר לִמְקַבְּלֵי פָּנָיו שֶׁזָּכָה לִרְאוֹת מַה הִיא עֲמָלָהּ שֶׁל תּוֹרָה, שֶׁבְּמֶשֶׁךְ שָׁעוֹת עָקַב וְרָאָה שֶׁהָרַב לֹא הֵרִים עֵינָיו מֵהַסֵּפֶר בְּרִכּוּז נִפְלָא.<p dir="rtl">
וְכָךְ נָהַג הָרַב כַּאֲשֶׁר הָיָה מַמְתִּין בְּתַחֲנַת הָאוֹטוֹבּוּס בְּלֶכְתּוֹ לְבֵית הַדִּין וּבַחֲזָרָתוֹ, וּפְעָמִים שֶׁהָיוּ עוֹבְרִים מִסְפַּר אוֹטוֹבּוּסִים שֶׁהָיָה צָרִיךְ לַעֲלוֹת בָּהֶם, וְהוּא עֲדַיִן מַמְתִּין בַּתַּחֲנָה וְלֹא שָׂם לֵב אֲלֵיהֶם, מִכֹּחַ רִכּוּזוֹ בַּתּוֹרָה. וּבְאַחַד הַפְּעָמִים עָלָה לָאוֹטוֹבּוּס וְהִתְיַשֵּׁב בִּמְקוֹמוֹ, וְהָרַבָּנִית ע"ה עָלְתָה לְאַחַר כַּמָּה תַּחֲנוֹת עִם סַלִּים, וּבְעֵת יְרִידְתָהּ הִגִּישָׁה לְפָנָיו חֵלֶק מֵהַסַּלִּים שֶׁיַּעֲזֹר לָהּ לַהֲבִיאָם לַבַּיִת. וּכְשֶׁהִגִּיעוּ לַבַּיִת שָׁאֲלָה הֵיכָן הַסַּלִּים, וְלֹא הֵבִין אֶת שְׁאֵלָתָהּ, הֲרֵי לֹא שָׁמַע וְלֹא רָאָה כְּלָל. וְכָל זֶה מִכֹּחַ רִכּוּזוֹ בַּסֻּגְיוֹת, וְלָכֵן לֹא שָׂם לֵב שֶׁהָרַבָּנִית עָלְתָה לָאוֹטוֹבּוּס וְהִגִּישָׁה לְפָנָיו חֵלֶק מֵהַסַּלִּים.<p dir="rtl">
וּבְשׁוּ"ת וְשִׁנַּנְתָּם <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' שנג)</span></small></small> הֵבִיא סִפּוּר מֵהַגָּאוֹן הַצַּדִּיק רַבִּי יְהוּדָה צַדְקָה זַצַ"ל, שֶׁסִּפֵּר כִי בִּזְמַן הַמִּלְחָמָה הִפְגִּיזוּ אֶת בִּנְיַן יְשִׁיבַת פּוֹרַת יוֹסֵף, וְהָרַבָּנִים וְהַתַּלְמִידִים בָּרְחוּ מֵהַיְשִׁיבָה. רֹאשׁ הַיְשִׁיבָה הַגָּאוֹן רַבִּי עֶזְרָא עֲטִיָּה זַצַ"ל שָׂם לֵב שֶׁמָּרָן אאמו"ר שְׁלִיטָ"א אֵינֶנּוּ, וְאָמַר לָרַב צַדְקָה כַּנִּרְאֶה הָרַב נִשְׁאַר לִלְמֹד בַּיְשִׁיבָה, מְהֵרָה חוּשׁ לַהֲבִיאוֹ. וְאָכֵן הָרַב צַדְקָה חָזַר לְבִנְיַן הַיְשִׁיבָה תַּחַת הַפְגָּזוֹת, וְרָאָה אֶת הָרַב רָכוּן עַל סְפָרִים שָׁקוּעַ בְּלִמּוּדוֹ, וְלֹא שָׂם לֵב לַהַפְגָּזוֹת וּלְכָל מַה שֶּׁאֵרַע עִם בְּרִיחַת הָרַבָּנִים וְהַבַּחוּרִים מֵהַבִּנְיָן. וּמִיָּד כַּאֲשֶׁר הוֹצִיאוֹ הָרַב צַדְקָה מֵהַבִּנְיָן, נָפַל פַּגָּז בְּסָמוּךְ לַמָּקוֹם שֶׁהָרַב יָשַׁב, וְכָךְ נִצְּלוּ חַיָּיו.<p dir="rtl">
וּפַעַם עָלָה עַל סֻלָּם לְעַיֵּן בְּאֵיזֶה סֵפֶר, וְעָמַד שָׁם כַּמָּה וְכַמָּה שָׁעוֹת בְּרִכּוּז נִפְלָא, וְכַאֲשֶׁר סִיֵּם כְּסָבוּר הָיָה שֶׁעוֹמֵד עַל הַקַּרְקַע, וְהִתְחִיל לָלֶכֶת, וְאָז נָפַל מֵהַסֻּלָּם וְשָׁבַר אֶת יָדוֹ.<p dir="rtl">
וּבְשׁוּ"ת וְשִׁנַּנְתָּם הַנַּ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' שמה)</span></small></small> הֵבִיא מַעֲשֶׂה עִם הַגָּאוֹן הַחֲזוֹן אִישׁ, שֶׁפַּעַם אַחַת נִכְנְסוּ אֵלָיו כַּמָּה נְעָרִים, וּמִכֹּחַ רִכּוּזוֹ הָאַדִּיר לֹא שָׂם לֵב לְכָךְ, עַד שֶׁנִּגַּשׁ אֵלָיו רַב מְסֻיָּם וְאָמַר לַחֲזוֹן אִישׁ שֶׁהַתַּלְמִידִים הִגִּיעוּ, וְרַק אָז הֵרִים עֵינָיו מֵהַסֵּפֶר, וְדִבֵּר עִמָּהֶם וּבֵרְכָם.<p dir="rtl">
וּבְסֵפֶר כְּבוֹד הַתּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קי)</span></small></small> מְסֻפָּר, שֶׁפַּעַם הִגִּיעַ רַב מְסֻיָּם לַחֲזוֹן אִישׁ, וְרָצָה לִשְׁאֹל שְׁאֵלָה מְסֻיֶּמֶת, אֶחָד מִמְּקוֹרְבֵי הַחֲזוֹן אִישׁ, אָמַר לוֹ שֶׁרַב פְּלוֹנִי רוֹצֶה לִשְׁאֹל אֶת הָרַב שְׁאֵלָה, הַחֲזוֹן אִישׁ הִנְהֵן בְּרֹאשׁוֹ לְאוֹת הַסְכָּמָה, וּלְאַחַר כְּרֶגַע נִכְנְסוּ לְחַדְרוֹ שֶׁל הָרַב לִשְׁאֹל אֶת הַשְּׁאֵלָה, וְהָיָה הָרַב שָׁקוּעַ בְּלִמּוּדוֹ וְלֹא שָׂם לֵב לְנוֹכְחוּתָם, וְהָיָה צָרִיךְ לְהַפְרִיעוֹ מֵחָדָשׁ. וְכַיּוֹצֵא בָּזֶה מְסֻפָּר גַּם בְּסֵפֶר דַּרְכָּהּ שֶׁל תּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף רמה)</span></small></small> עַל הַחֲזוֹן אִישׁ. עַיֵּן שָׁם.<p dir="rtl">
וְלִפְנֵי כַּמָּה שָׁנִים דִּבַּרְנוּ בִּפְנֵי תַּלְמִידִים סְפָרַדִּים צְעִירִים, בִּישִׁיבָה בִּבְנֵי בְּרַק, וּבְמַהֲלַךְ הַשִּׂיחָה סִפַּרְנוּ לָהֶם אוֹדוֹת מָרָן שְׁלִיטָ"א עַל כֹּחַ הַתְמָדָתוֹ וּשְׁקִיעוּתוֹ בַּתּוֹרָה, וּלְאַחַר זְמַן אָמַר לִי רֹאשׁ הַיְשִׁיבָה שָׁם, כִּי הַשִּׂיחָה שֶׁמָּסַרְנוּ בִּפְנֵי הַתַּלְמִידִים הִשְׁפִּיעָה עֲלֵיהֶם יוֹתֵר מִכַּמָּה וְכַמָּה שִׂיחוֹת שֶׁל אֲחֵרִים, שֶׁהֲרֵי הַלָּלוּ מַרְבִּים לְסַפֵּר אוֹדוֹת גְּדוֹלֵי אַשְׁכְּנַז עַל גַּדְלוּתָם וּשְׁקִיעוּתָם בַּלִּמּוּד וְכוּ', אַךְ כַּאֲשֶׁר אוֹתָם תַּלְמִידִים שָׁמְעוּ סִפּוּרִים כָּאֵלֶּה בְּדִיּוּק עַל גְּדוֹלֵי הַסְּפָרַדִּים, זֶה אָכֵן הִשְׁפִּיעַ עֲלֵיהֶם יוֹתֵר מִשְּׁאָר הַשִּׂיחוֹת שֶׁשָּׁמְעוּ, וְהוּא מֵעֵין מַה שֶּׁאָמְרוּ רוֹצֶה אָדָם בְּקַב שֶׁלּוֹ, וְאָדָם קָרוֹב אֵצֶל עַצְמוֹ. ודו"ק.<p dir="rtl">
<h3 dir="rtl" id="igeret_leben_tora, פרק ה' למוד תורה בעמל">פֶּרֶק ה' - לִמּוּד תּוֹרָה בְּעָמָל</h3><p dir="rtl">
וְהִנֵּה בַּגְּמָרָא נְדָרִים <small><small>(פא.)</small></small> אָמְרוּ, וּמִפְּנֵי מָה אֵין מְצוּיִין תַּלְמִידֵי חֲכָמִים לָצֵאת תַּלְמִידֵי חֲכָמִים מִבְּנֵיהֶם וְכוּ', רַבִינָא אָמַר שֶׁאֵין מְבָרְכִין בַּתּוֹרָה תְּחִלָּה. וְאָמַר רַב יְהוּדָה אָמַר רַב, מַאי דִּכְתִיב מִי הָאִישׁ הֶחָכָם וְיָבֶן זֹאת, דָּבָר זֶה נִשְׁאַל לַחֲכָמִים וְלַנְּבִיאִים וְלֹא פִּרְשׁוּהוּ עַד שֶׁפֵּרַשׁ הַקָּדוֹשׁ בָּרוּךְ הוּא בְּעַצְמוֹ, דִּכְתִיב וַיֹּאמֶר ה' עַל עָזְבָם אֶת תּוֹרָתִי וְגוֹ'. אָמַר רַב יְהוּדָה אָמַר רַב שֶׁאֵין מְבָרְכִים בַּתּוֹרָה תְּחִלָּה.<p dir="rtl">
וְכָתַב שָׁם הָרַ"ן, וּמָצָאתִי בִּמְגִלַּת סְתָרִים לְרַבֵּנוּ יוֹנָה, דְּאִם אִיתָא שֶׁעַל עָזְבָם אֶת תּוֹרָתִי כִּפְשָׁטָא, מַשְׁמַע שֶׁעָזְבוּ אֶת הַתּוֹרָה וְלֹא הָיוּ עוֹסְקִים, וְלָמָּה לֹא יָדְעוּ זֹאת הַחֲכָמִים וְהַנְּבִיאִים, אֶלָּא וַדַּאי עוֹסְקִים בַּתּוֹרָה הָיוּ תָּמִיד, עַד שֶׁהַקָּדוֹשׁ בָּרוּךְ הוּא הַיּוֹדֵעַ מַעֲמִיק הַלֵּב פֵּרַשׁ, שֶׁלֹּא הָיוּ מְבָרְכִים בַּתּוֹרָה תְּחִלָּה, כְּלוֹמַר, שֶׁלֹּא הָיְתָה הַתּוֹרָה חֲשׁוּבָה בְּעֵינֵיהֶם כָּל כָּךְ שֶׁיְּהֵא רָאוּי לְבָרֵךְ עָלֶיהָ. וְלֹא הָיוּ עוֹסְקִים בָּהּ לִשְׁמָהּ. וּמִתּוֹךְ כָּךְ הָיוּ מְזַלְזְלִין בְּבִרְכָתָהּ. עַד כָּאן.<p dir="rtl">
וְהַטַּ"ז בְּאֹרַח חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מז סק"א)</span></small></small> כָּתַב, שֶׁעַל יְדֵי הַבְּרָכָה מְבֹרָר שֶׁעוֹסֵק בַּתּוֹרָה לִשְׁמָהּ. וְהוֹסִיף מִדִּילֵיהּ יְסוֹד נַעֲלֶה בְּכַוָּנַת הַבְּרָכָה 'לַעֲסֹק בְּדִבְרֵי תּוֹרָה', שֶׁהַתּוֹרָה אֵינָהּ מִתְקַיֶּמֶת אֶלָּא בְּמִי שֶׁמֵּמִית עַצְמוֹ עָלֶיהָ, כַּמְּבֹאָר בִּבְרָכוֹת <small><small>(סג:)</small></small>, דְּהַיְנוּ שֶׁעוֹסֵק בַּתּוֹרָה בְּפִלְפּוּל וּבְעֹז וּבְמַשָּׂא וּמַתָּן שֶׁל הֲלָכָה, כְּמוֹ שֶׁאָמְרוּ עַל הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כו, ג)</span></small></small> אִם בְּחֻקֹּתַי תֵּלֵכוּ, שֶׁתִּהְיוּ עֲמֵלִים בַּתּוֹרָה. וּבְתוֹרַת כֹּהֲנִים שָׁם אָמְרוּ, מְלַמֵּד שֶׁהַקָּדוֹשׁ בָּרוּךְ הוּא מִתְאַוֶּה שֶׁיִּהְיוּ יִשְׂרָאֵל עֲמֵלִים בַּתּוֹרָה. עַל מְנָת שֶׁתִּהְיוּ עֲמֵלִים בַּתּוֹרָה. לָכֵן אָמְרוּ שֶׁלֹּא בֵּרְכוּ בַּתּוֹרָה תְּחִלָּה, הַיְנוּ כִּי הַבְּרָכָה הִיא לַעֲסֹק בְּדִבְרֵי תּוֹרָה דֶּרֶךְ טֹרַח דַּוְקָא וְכוּ', שֶׁעִקַּר מַעֲלַת הָעוֹסְקִים בַּתּוֹרָה הוּא דַּוְקָא דֶּרֶךְ טֹרַח וִיגִיעָה, וְאֶל זֶה כִּוְּנוּ בַּבְּרָכָה לַעֲסֹק בְּדִבְרֵי תּוֹרָה.<p dir="rtl">
וְהִנֵּה בַּעַל הֲלָכוֹת גְּדוֹלוֹת הֶעְתִּיק בִּתְחִלַּת חִבּוּרוֹ בִּרְכוֹת הַתּוֹרָה מִלָּה בְּמִלָּה, וְהָיָה כַּוָּנָתוֹ בָּזֶה לְפִי שֶׁאָמְרוּ בִּנְדָרִים <small><small>(פא.)</small></small> עַל מָה אָבְדָה הָאָרֶץ וְכוּ', עַל שֶׁלֹּא בֵּרְכוּ בַּתּוֹרָה תְּחִלָּה. וְכָתַב הַצְּלַ"ח <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת סד. ד"ה אר"א)</span></small></small>, כַּוָּנַת הַבּה"ג הָיְתָה לְפִי שֶׁעִקַּר תַּכְלִית הַלִּמּוּד הוּא עַל מְנָת שֶׁיִּהְיוּ הַדְּבָרִים עַל לְבָבוֹ לְזִכָּרוֹן, וְלֹא יִשְׁכְּחֵם, כִּי הַשּׁוֹכֵחַ מַה תּוֹעֶלֶת לוֹ בְּלִמּוּדוֹ, וּלְדַעְתִּי בִּרְכוֹת הַתּוֹרָה הִיא סְגֻלָּה נִפְלָאָה שֶׁלֹּא יִשְׁכַּח אָדָם אֶת תַּלְמוּדוֹ, וְסָמַךְ לָזֶה מַאי דְּאִיתָא בִּנְדָרִים, אָמַר ר"י הָיָה מֹשֶׁה רַבֵּנוּ ע"ה לוֹמֵד תּוֹרָה וּמְשַׁכְּחָהּ, עַד שֶׁנִּתְּנָה לוֹ בְּמַתָּנָה, שֶׁנֶּאֱמַר וַיִּתֵּן אֶל מֹשֶׁה וְכוּ'. הֲרֵי שֶׁאִם הַתּוֹרָה הִיא שֶׁל הַלּוֹמֵד בְּמַתָּנָה, אֵינוֹ מְשַׁכְּחָהּ.<p dir="rtl">
וּבְמַסֶּכֶת עֲבוֹדָה זָרָה <small><small>(יט.)</small></small> אָמַר רָבָא בִּתְחִלָּה נִקְרֵאת <small><small>(הַתּוֹרָה)</small></small> עַל שְׁמוֹ שֶׁל הַקָּדוֹשׁ בָּרוּךְ הוּא, שֶׁנֶּאֱמַר כִּי אִם בְּתוֹרַת ה' חֶפְצוֹ, וּלְבַסּוֹף נִקְרֵאת עַל שְׁמוֹ, שֶׁנֶּאֱמַר וּבְתוֹרָתוֹ יֶהְגֶּה יוֹמָם וָלַיְלָה. וּפירַשׁ רַשִׁ"י, שֶׁנִּקְרֵאת עַל שְׁמוֹ שֶׁל הַתַּלְמִיד שֶׁטָּרַח בָּהּ דִּכְתִיב וּבְתוֹרָתוֹ דְּמַשְׁמַע שֶׁל כָּל אָדָם. ע"כ.<p dir="rtl">
וּבְסֵפֶר דִּבְרֵי מְנַחֵם <small><small><span class="booklinks" onclick="sendBookLink(this)" onmouseover="setBookLinkTitle(this)">(לְרַבִּי מְנַחֵם מָרְדְּכַי מִסָּאלוֹנִיקִי, סי' א)</span></small></small> פֵּרַשׁ, דְּבִרְכוֹת הַתּוֹרָה עֲשָׂאוּהוּ חֲכָמִים כְּבִרְכַּת הַנֶּהֱנִין שֶׁאָסוּר לֵהָנוֹת מִן הָעוֹלָם הַזֶּה בְּלֹא בְּרָכָה, וְעַל יְדֵי שֶׁהָאָדָם מְבָרֵךְ בִּרְכוֹת הַתּוֹרָה תְּחִלָּה זוֹכֶה לִהְיוֹת הַתּוֹרָה שֶׁלּוֹ, וְנִקְרֵאת תּוֹרָתוֹ תּוֹרָה דִּילֵיהּ, דְּקוֹנֶה אוֹתָהּ קִנְיָן גָּמוּר. וְהִנֵּה נוֹדַע דְּקַיְמָא לַן בְּדִין נַחֲלָה שֶׁאֵין אָדָם מוֹרִישׁ לְבָנָיו דָּבָר שֶׁאֵינוֹ שֶׁלּוֹ, וְאִם כֵּן עַל יְדֵי בִּרְכוֹת הַתּוֹרָה תְּחִלָּה זוֹכֶה וְקוֹנֶה קִנְיַן הַתּוֹרָה וְנִקְרֵאת שֶׁלּוֹ, וּבְדִין הוּא שֶׁיַּנְחִילֶנָּה לְבָנָיו אַחֲרָיו, וּלְכָךְ מִי שֶׁאֵינָם מְבָרְכִים בִּרְכוֹת הַתּוֹרָה תְּחִלָּה אֵינָם זוֹכִים לְבָּנִים תַּלְמִידֵי חֲכָמִים, כֵּיוָן דְּהוּא לֹא זָכָה כַּדִּין אֵיךְ יְזַכֶּה לְבָנָיו דָּבָר שֶׁאֵינוֹ שֶׁלּוֹ.<p dir="rtl">
והגר"ש רוֹזוֹבְסְקִי זצ"ל, רֹאשׁ יְשִׁיבַת פּוֹנִבֶז', בְּסֵפֶר זִכְרוֹן שְׁמוּאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' תקצ)</span></small></small> כָּתַב, הֵיכָן מֻזְכָּר בַּפָּסוּק אִם בְּחֻקֹּתַי תֵּלֵכוּ דְּהוּא עַל עֲמַל הַתּוֹרָה, נִימָא דְּהַיְנוּ עַל עֶצֶם לִמּוּד הַתּוֹרָה אֲבָל לֹא עַל עֲמַל הַתּוֹרָה. וְתֵרֵץ, דְּהַלָּשׁוֹן 'תֵּלֵכוּ' מַשְׁמָעוּתוֹ הִיא לַעֲלוֹת וּלְהִתְקַדֵּם בְּמַעֲלוֹת הַתּוֹרָה, וְזֶה הֲרֵי אִי אֶפְשָׁר לַעֲלוֹת וּלְהִתְקַדֵּם אֶלָּא עַל יְדֵי עָמָל וִיגִיעָה. <small><small>[וּרְאֵה בַּטַּ"ז רֵישׁ סִימָן מז, שֶׁכָּתַב כַּיּוֹצֵא בָּזֶה, וְכֵן תֵּרֵץ בְּסֵפֶר קוֹל יְהוּדָה <span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת בְּחֻקֹּתַי)</span>, הוּבָא לְהַלָּן]</small></small>. וְהוֹכִיחוּ כֵּן שֶׁאָדָם יָגֵעַ בַּתּוֹרָה בְּחַיָּיו. וְכָתַב בְּבַעַל הַטּוּרִים <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ח, ו)</span></small></small> לָלֶכֶת בִּדְרָכָיו, בְּגִימַטְרִיָּא לִלְמֹד תּוֹרָה. הָא קַמָּן דְּמַה שֶּׁאָמְרוּ "בְּהִתְהַלֶּכְךָ" וְכֵן מַה שֶּׁאָמְרוּ "לָלֶכֶת" בִּדְרָכָיו, הַיְנוּ עָמָל וִיגִיעָה בַּתּוֹרָה.<p dir="rtl">
א. בִּיהוֹשֻׁעַ <small><small><span class="booklinks" onclick="sendBookLink(this)" onmouseover="setBookLinkTitle(this)">(ח, יג)</span></small></small> נֶאֱמַר, וַיָּלֶן יְהוֹשֻׁעַ בַּלַּיְלָה הַהוּא בְּתוֹךְ הָעֵמֶק, וּפירַשׁ רַשִׁ"י, אָמְרו רַבּוֹתֵינוּ שֶׁלָּן בְּעָמְקָהּ שֶׁל הֲלָכָה כָּל אוֹתוֹ לַיְלָה. וְלֹא אָמְרוּ שֶׁלָּמַד בַּתּוֹרָה, אֶלָּא "בְּעָמְקָהּ" שֶׁל הֲלָכָה, וְזֶה נֶאֱמַר עַל הַפָּסוּק "וַיָּלֶן" יְהוֹשֻׁעַ.<p dir="rtl">
ב. בְּמִדְרַשׁ מִשְׁלֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק לא)</span></small></small> עַל הַפָּסוּק הָיְתָה כָּאֳנִיּוֹת סוֹחֵר מִמֶּרְחָק תָּבִיא לַחְמָהּ, אָמְרוּ, אִם אֵין אָדָם גּוֹלֶה עַצְמוֹ עַל דִּבְרֵי תּוֹרָה אֵינוֹ לָמֵד תּוֹרָה לְעוֹלָם, וְאֵין לֶחֶם אֶלָּא דִּבְרֵי תּוֹרָה שֶׁנֶּאֱמַר "לְכוּ" לַחֲמוּ בְּלַחְמִי. וְהַיְנוּ, שֶׁאִם אָדָם גּוֹלֶה לִמְקוֹם תּוֹרָה, שֶׁזֶּה גַּם כֵּן סָעִיף מִסְּעִיפֵי עֲמַל הַתּוֹרָה, אָז הוּא זוֹכֶה לַתּוֹרָה, וְאִי לָאו הָכֵי אֵינוֹ זוֹכֶה לְתוֹרָה, שֶׁנֶּאֱמַר "לְכוּ" לַחֲמוּ בְּלַחְמִי. וּבְמִדְרַשׁ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת בְּשַׁלַּח, פָּרָשָׁה כה פי"ג)</span></small></small> נֶאֱמַר: אָמַר הַקָּדוֹשׁ בָּרוּךְ הוּא לְיִשְׂרָאֵל, בְּמִדָּה שֶׁאָדָם מוֹדֵד בָּהּ מוֹדְדִין לוֹ, אֲנִי נָתַתִּי לָכֶם אֶת הַתּוֹרָה שֶׁתִּהְיוּ עוֹסְקִין בָּהּ יוֹם יוֹם. חַיֵּיכֶם שֶׁאַשְׂבִּיעַ אֶתְכֶם לֶחֶם מִן הַשָּׁמַיִם יוֹם בְּיוֹמוֹ, שֶׁנֶּאֱמַר, וַיֵּצֵא הָעָם וְלָקְטוּ דְּבַר יוֹם בְּיוֹמוֹ לְמַעַן אֲנַסֶּנּוּ "הֲיֵלֵךְ" בְּתוֹרָתִי.<p dir="rtl">
ג. בַּגְּמָרָא תַּעֲנִית <small><small>(י:)</small></small> דָּרְשׁוּ אֶת הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(מְלָכִים ב ב, יא)</span></small></small> וַיְהִי הֵמָּה הוֹלְכִים הָלוֹךְ וְדַבֵּר, וְהִנֵּה רֶכֶב אֵשׁ וְסוּסֵי אֵשׁ וַיַּפְרִידוּ בֵּין שְׁנֵיהֶם וַיַּעַל אֵלִיָּהוּ בִּסְעָרָה הַשָּׁמַיִם. וְאָמְרוּ, טַעֲמָא דְּאִיכָּא דִּבּוּר, הָא לֵיכָּא דִּבּוּר רְאוּיִין לִישָּׂרֵף. וּפֵרַשׁ רַשִׁ"י, וְאַהָכֵי כְּתָבֵיהּ לְאַשְׁמוּעִינָן, דְּאִי לָא שֶׁהָיוּ הוֹלְכִים בְּעָמְקָהּ שֶׁל הֲלָכָה לֹא הָיוּ נִצּוֹלִים. וְלִכְאוֹרָה מֵאַיִן הוֹצִיאוּ וְלָמְדוּ שֶׁכַּוָּנַת הַמִּקְרָא עַל דִּבּוּר שֶׁל תּוֹרָה. וְיִתָּכֵן שֶׁלָּמְדוּ כֵן מִלְּשׁוֹן הָלוֹךְ וְדַבֵּר. שֶׁלְּשׁוֹן הֲלִיכָה מוֹרֶה עַל הָעֵסֶק בְּלִמּוּד הַתּוֹרָה. <small><small>[אֶלָּא שֶׁבְּהַגָּהוֹת הַבַּ"ח כָּתַב, הוֹלְכִים בְּדָבָר שֶׁל הֲלָכָה. וְהַיְנוּ לֹא בְּעָמְקָהּ, וְשָׁאנִי הָתָם דְּבַדֶּרֶךְ אִי אֶפְשָׁר לְעַיֵּן]</small></small>.<p dir="rtl">
וְנוֹדַע מַה שֶּׁכָּתַב הַמַּהֲרַ"ח וִיטַאל <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּשַׁעַר רוה"ק יא, ב)</span></small></small>, אָמַר לִי מוֹרִי הָאֲרִ"י זַ"ל כִּי שֹׁרֶשׁ הַכֹּל לְעִנְיַן הַשָּׂגָה הוּא הָעִיּוּן בַּהֲלָכָה. וּבְיֶתֶר בֵּאוּר כָּתַב עוֹד בְּשַׁעַר הַמִּצְוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(וָאֶתְחַנָּן לג, א)</span></small></small> עַל רַבּוֹ הָאֲרִיזַ"ל, שֶׁבְּעֵת שֶׁהָיָה עוֹסֵק בַּהֲלָכָה הָיָה מִתְגַּבֵּר כַּאֲרִי בְּכֹחַ, עַד שֶׁהָיָה נִלְאֶה וּמַזִּיעַ זֵעָה גְּדוֹלָה. וְלָכֵן נִקְרֵאת הַתּוֹרָה תּוּשִׁיָּה, שֶׁמַּתֶּשֶׁת כֹּחוֹ שֶׁל הָעוֹסֵק בָּהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סַנְהֶדְרִין כו:)</span></small></small>.<p dir="rtl">
וְרַבֵּנוּ הַגְּרָ"א בְּאֶבֶן שְׁלֹמֹה <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ו סי' ו')</span></small></small> כָּתַב: אִם יִרְצֶה לַעֲמֹל עַל הַתּוֹרָה, אָז יַרְגִּישׁ בָּהּ מְתִיקוּת, וְעַל יְדֵי זֶה יַשִּׂיג אַהֲבַת הַתּוֹרָה. עַיֵּן שָׁם. וְהַיְנוּ, שֶׁאִי אֶפְשָׁר לְהַרְגִּישׁ בַּמְּתִיקוּת שֶׁל הַתּוֹרָה אֶלָּא עַל יְדֵי שֶׁיַּעֲסֹק בַּתּוֹרָה בְּכָל כֹּחוֹ וְחֶשְׁקוֹ, וְיִתְאַמֵּץ לַעֲמֹל בָּהּ הֵן מִבְּחִינָה פִיזִית וְהֵן מִבְּחִינָה רוּחֲנִית בְּעִיּוּן הֵיטֵב.<p dir="rtl">
 <p dir="rtl">
<h3 dir="rtl" id="igeret_leben_tora, פרק ו למוד תורה וקיום המצות מתוך שמחה">פֶּרֶק ו - לִמּוּד תּוֹרָה וְקִיּוּם הַמִּצְוֹת מִתּוֹךְ שִׂמְחָה</h3><p dir="rtl">
הִנֵּה נוֹדַע שֶׁאֶחָד מִמ"ח דְּבָרִים שֶׁהַתּוֹרָה נִקְנֵית בָּהֶם הִיא הַשִּׂמְחָה, כַּמְּבֹאָר בַּמִּשְׁנָה אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק ו' מִשְׁנָה ו')</span></small></small>. וְאִיתָא בְּתָנָא דְּבֵי אֵלִיָּהוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשָׁה יח פְּסִיקְתָא כ)</span></small></small>, תֵּדַע לְךָ שֶׁכֵּן הוּא, שֶׁכָּל זְמַן שֶׁתַּלְמִידֵי חֲכָמִים בְּבֵית הַמִּדְרָשׁ וְדִבְרֵי תּוֹרָה מְתוּקִים עֲלֵיהֶן, כָּךְ הַקָּדוֹשׁ בָּרוּךְ הוּא מְרַחֵם עֲלֵיהֶם, וְנוֹתֵן בָּהֶם חָכְמָה בִּינָה דֵּעָה וְהַשְׂכֵּל, לַעֲשׂוֹת מַעֲשִׂים טוֹבִים וְתַלְמוּד תּוֹרָה. וּבְזֹהַר חָדָשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף ח' ע"א)</span></small></small> אִיתָא, שֶׁהָרָגִיל בַּתּוֹרָה יֵשׁ לוֹ שִׂמְחָה. עַיֵּן שָׁם. וְהַגְּרַ"ח פַּלָּאגִ'י בְּרוּחַ חַיִּים עַל אָבוֹת שָׁם כָּתַב, שֶׁמַּה שֶּׁאָדָם לוֹמֵד כַּמָּה שָׁעוֹת בְּעַצְבוּת, יָכוֹל לִלְמֹד בְּשָׁעָה אַחַת שֶׁל שִׂמְחָה. עַיֵּן שָׁם.<p dir="rtl">
וְזֶה לְשׁוֹן הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּסוֹף הִלְכוֹת לוּלָב)</span></small></small>: הַשִּׂמְחָה שֶׁיִּשְׂמַח הָאָדָם בַּעֲשִׂיַּת הַמִּצְוֹת וּבְאַהֲבַת הָאֵל שֶׁצִּוָּה בָּהֶן, עֲבוֹדָה גְּדוֹלָה הִיא, וְכָל הַמּוֹנֵעַ עַצְמוֹ מִשִּׂמְחָה זוֹ רָאוּי לְהִפָּרַע מִמֶּנּוּ, שֶׁנֶּאֱמַר תַּחַת אֲשֶׁר לֹא עָבַדְתָּ וְגוֹ'. וְכָתַב הַמַּגִּיד מִשְׁנֶה: וְעִקַּר הַדָּבָר הוּא שֶׁאֵין רָאוּי לוֹ לָאָדָם לַעֲשׂוֹת הַמִּצְוֹת מִצַּד שֶׁהוּא חוֹבָה עָלָיו, וְהוּא מֻכְרָח וְאָנוּס בַּעֲשִׂיָּתָן.<p dir="rtl">
וְנוֹדַע מַה שֶּׁכָּתְב מָרָן הַחִידָ"א בְּסִפְרוֹ מוֹרֶה בְּאֶצְבַּע <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת שכז)</span></small></small> בְּשֵׁם הָאֲרִ"י זַ"ל, שֶׁאָמַר דְּמַה שֶּׁזָּכָה לְהַשָּׂגַת חָכְמַת הָאֱמֶת וְהַשָּׂגַת רוּחַ הַקֹּדֶשׁ, הַכֹּל הָיָה בִּשְׁבִיל שֶׁהָיָה שָׂמֵחַ שִׂמְחָה רַבָּה בְּעִסְקוֹ בַּתּוֹרָה, וּבְקַיְּמוֹ שׁוּם מִצְוָה, יוֹתֵר מִמּוֹצֵא שָׁלָל רַב, וּלְאֵין קֵץ. <small><small><span class="booklinks" onclick="sendBookLink(this)" onmouseover="setBookLinkTitle(this)">(וּרְאֵה בְּפֶלֶא יוֹעֵץ עֶרֶךְ שִׂמְחָה)</span></small></small>.<p dir="rtl">
וְהִנֵּה בְּיַלְקוּט שִׁמְעוֹנִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת עֵקֶב)</span></small></small> עַל הַפָּסוּק "הַנֶּחֱמָדִים מִזָּהָב וּמִפָּז רַב וּמְתוּקִים מִדְּבַשׁ וְנֹפֶת צוּפִים" מוּבָא, יָכוֹל מִפְּנֵי שֶׁהֵם נֶחְמָדִים וּמְתוּקִים נִמְנַעְתִּי מֵהֶם? תַּלְמוּד לוֹמַר גַּם עַבְדְּךָ נִזְהָר בָּהֶם, וְכֵן הוּא אוֹמֵר שָׂשׂ אָנֹכִי עַל אִמְרָתֶךָ כְּמוֹצֵא שָׁלָל רַב. וְלִכְאוֹרָה צָרִיךְ לְהָבִין, מַה הוּא שֶׁאוֹמֵר 'יָכוֹל נִמְנַעְתִּי מֵהֶם'? וּמַה הַסַּלְקָא דַּעְתִּין שֶׁיִּמָּנַע מֵהֶם, אַדְרַבָּה, כֵּיוָן שֶׁהֵם נֶחֱמָדִים מִזָּהָב וּמְתוּקִים מִדְּבַשׁ, אִם כֵּן בְּוַדַּאי וּבְוַדַּאי שֶׁכָּל אֶחָד יֶהְגֶּה בָּהֶם, וּמַה הוּא שֶׁאוֹמֵר יָכוֹל מִפְּנֵי שֶׁהֵם נֶחְמָדִים נִמְנַעְתִּי מֵהֶם?<p dir="rtl">
וּמָרָן אאמו"ר שְׁלִיטָ"א הִסְבִּיר אֶת הַדְּבָרִים עַל פִּי מַה שֶּׁכָּתַב הַגָּאוֹן מִסּוֹכוֹטְשׁוֹב זַצַ"ל, בַּהַקְדָּמָה לְסִפְרוֹ אֶגְלֵי טַל, לִדְחוֹת דִּבְרֵי הַטּוֹעִים הַחוֹשְׁבִים כִּי הַלּוֹמֵד וּמְחַדֵּשׁ חִדּוּשִׁים וְשָׂמֵחַ וּמִתְעַנֵּג בְּלִמּוּדוֹ, אֵין זֶה לִמּוּד תּוֹרָה לִשְׁמָהּ כָּל כָּךְ, כְּמוֹ שֶׁאִם הָיָה לוֹמֵד בִּפְשִׁיטוּת, שֶׁאֵין לוֹ מֵהַלִּמּוּד שׁוּם תַּעֲנוּג, וְהוּא רַק לְשֵׁם מִצְוָה, אֲבָל הַלּוֹמֵד וּמִתְעַנֵּג, בִּסְבָרוֹת וּבְפִלְפּוּלִים, בִּדְבָרִים הַמְּשַׂמְּחִים אֶת לִבּוֹ שֶׁל אָדָם, הֲרֵי מִתְעָרֵב בְּלִמּוּדוֹ גַּם הֲנָאַת עַצְמוֹ. וְכוֹתֵב עַל זֶה הַגָּאוֹן, כִּי בֶּאֱמֶת זוֹ טָעוּת מְפֻרְסֶמֶת, וְאַדְּרַבָּה זֶה הוּא עִקַּר מִצְוַת לִמּוּד תּוֹרָה, לִהְיוֹת שָׂשׂ וְשָׂמֵחַ וּמִתְעַנֵּג בְּלִמּוּדוֹ, וְאָז דִּבְרֵי תּוֹרָה נִבְלָעִים בְּדָמוֹ, וּמֵאַחַר שֶׁנֶהֱנָה מִדִּבְרֵי תּוֹרָה הוּא נַעֲשֶׂה דָּבוּק לַתּוֹרָה, <small><small>(וְעַיֵּן בְּפֵרוּשׁ רַשִׁ"י סַנְהֶדְרִין נח. ד"ה ודבק)</small></small> וְהַתּוֹרָה עִקָּרָהּ הִיא בְּשִׂמְחָה, וְנִשְׂמַח וְנַעֲלֹז בְּדִבְרֵי תַּלְמוּד תּוֹרָתְךָ, וְהַהֲנָאָה שֶׁבְּלִמּוּד הַתּוֹרָה הִיא הַתּוֹרָה לִשְׁמָהּ.<p dir="rtl">
וּבָזֶה מְפָרֵשׁ מַה שֶּׁאָמְרוּ בְּיַלְקוּט שִׁמְעוֹנִי הַנַּ"ל, שֶׁדָּוִד הַמֶּלֶךְ בָּא לְהוֹצִיא מֵאוֹתָם הַטּוֹעִים מִדֶּרֶךְ הַשֵּׂכֶל, וְאוֹמֵר, שֶׁהַתּוֹרָה הִיא כָּל כָּךְ חֲשׁוּבָה, שֶׁדְּבָרֶיהָ נֶחְמָדִים מִזָּהָב וּמִפַּז רַב, וּמְתוּקִים מִדְּבַשׁ וְנֹפֶת צוּפִים, אִם כֵּן שֶׁמָּא תַּחֲשֹׁב שֶׁאֵינָהּ תּוֹרָה לִשְׁמָהּ חַס וְשָׁלוֹם? וְאִם כֵּן יֵשׁ לָתוּר וּלְחַפֵּשׂ לִמּוּד שֶׁאֵינוֹ מְשַׂמֵּחַ וּמַרְנִין אֶת הַלֵּב, עַל זֶה אוֹמֵר "תַּלְמוּד לוֹמַר גַּם עַבְדְּךָ נִזְהָר בָּהֶם" שֶׁאַף שֶׁיֵשׁ הֲנָאָה מִלִּמּוּד הַתּוֹרָה, וְיֵשׁ לַלּוֹמֵד תַּעֲנוּג בְּלִמּוּדוֹ, אֲבָל זֶה הוּא בִּכְלַל מִצְוַת לִמּוּד תּוֹרָה, וְהוּא כִּפְסִיק רֵישֵׁיהּ, שֶׁאִי אֶפְשָׁר שֶׁלֹּא תְּהֵא שִׂמְחָה כְּשֶׁהוֹגִים בַּתּוֹרָה, וְלָכֵן אָמַר דָּוִד הַמֶּלֶךְ "שָׂשׂ אָנֹכִי עַל אִמְרָתֶךָ כְּמוֹצֵא שָׁלָל רַב".<p dir="rtl">
הַדְּבָרִים הָאֵלֶּה אֲמוּרִים בִּפְרָט עַל אוֹתָם חֲכָמִים שֶׁבָּרוּךְ ה' יְגֵעִים בַּתּוֹרָה, וְגַם קוֹטְפִים אֶת הַפֵּרוֹת שֶׁל לִמּוּדָם, מִבְּחִינַת נוֹצֵר תְּאֵנָה יֹאכַל פִּרְיָהּ, אֵלֶּה שֶׁעוֹסְקִים בְּלִמּוּד הַהֲלָכָה לְמַעֲשֶׂה, שֶׁהֵם מִבְּחִינַת מַה שֶּׁנֶּאֱמַר "בּוֹקֵעַ עֵצִים יִסְכַּן בָּם" <small><small><span class="booklinks" onclick="sendBookLink(this)" onmouseover="setBookLinkTitle(this)">(קֹהֶלֶת י, ט)</span></small></small>, שֶׁהָעוֹבֵד וְטוֹרֵחַ לִבְקֹע עֵצִים, נֶהֱנֶה מִכָּךְ, שֶׁמִּתְחַמֵּם בְּעֵצִים אֵלּוּ, וְכָךְ יְגִיעָה שֶׁל תּוֹרָה, הַיָּגֵעַ וְטוֹרֵחַ בְּעֵסֶק הַתּוֹרָה, בְּסוֹפוֹ שֶׁל דָּבָר נֶהֱנֶה מִדִּבְרֵי הַתּוֹרָה, וּמִשְׁתַּמֵּשׁ בְּלִמּוּדוֹ לְהוֹרוֹת הֲלָכָה לְמַעֲשֶׂה, לְשָׁעָה וּלְדוֹרוֹת. כִּי יָגַעְתָּ וּמָצָאתָ הַאֲמֵן, לֹא יָגַעְתָּ וּמָצָאתָ אַל תַּאֲמֵן.<p dir="rtl">
וְשָׁמַעְתִּי מִמָּרָן אאמו"ר שְׁלִיטָ"א שֶׁבָּזֶה פֵּרַשׁ הַפָּסוּק וַיּוֹצֵא פֶּרַח וַיָּצֵץ צִיץ וַיִּגְמֹל שְׁקֵדִים, שֶׁיֵּשׁ כָּאֵלֶּה שֶׁהֵם בִּבְחִינַת פֶּרַח, שֶׁיֵּשׁ בּוֹ רֵיחַ, הָאוֹמְרִים דְּבָרִים יָפִים, בְּלֹא מַסְּקָנָא, וְלָכֵן מַמְשִׁיךְ הַפָּסוּק וְאוֹמֵר וַיִּגְמֹל שְׁקֵדִים, דְּבָעִינַן לְצֹרֶךְ אֲכִילָה, הֲלָכָה לְמַעֲשֶׂה, גָּדוֹל תַּלְמוּד שֶׁמֵּבִיא לִידֵי מַעֲשֶׂה.<p dir="rtl">
וְהִנֵּה כְּבָר הִזְכַּרְנוּ לְעֵיל דִּבְרֵי הַגְּמָרָא בְּעֵרוּבִין <small><small>(נה.)</small></small> רַבִּי זֵירָא אָמַר מֵהָכָא <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי טו, כג)</span></small></small> שִׂמְחָה לְאֵיד בְּמַעֲנֵה פִּיו, וְדָבָר בְּעִתּוֹ מַה טּוֹב, אֵימָתַי שִׂמְחָה לְאִישׁ בְּשָׁעָה שֶׁמַּעֲנֶה בְּפִיו. וּפֵרַשׁ רַשִׁ"י, אֵימָתַי אָדָם שָׂמֵחַ בְּתַלְמוּדוֹ, בִּזְמַן שֶׁיֵּשׁ לוֹ מַעֲנֶה כְּשֶׁשּׁוֹאֲלִין מִמֶּנּוּ דְּבַר הֲלָכָה. עַיֵּן שָׁם. וּבֶאֱמֶת, כַּמָּה שִׂמְחָה יֵשׁ לוֹ לָאָדָם לִשְׂמֹחַ עַל שֶׁזָּכָה לֵישֵׁב בְּאָהֳלָהּ שֶׁל תּוֹרָה, וְלַעֲסֹק בַּתּוֹרָה בְּהַתְמָדָה. בָּרוּךְ אֱלֹקֵינוּ שֶׁבְּרָאָנוּ לִכְבוֹדוֹ, וְהִבְדִּילָנוּ מִן הַטּוֹעִים, מֵהֵם וּמִכָּל הֲמוֹנָם, וְנָתַן לָנוּ אֶת הַתּוֹרָה, כִּי תוֹרַת ה' תְּמִימָה מְשִׁיבַת נָפֶשׁ, פִּקּוּדֵי ה' יְשָׁרִים מְשַׂמְּחֵי לֵב. וּבַגְּמָרָא שִׁלְהֵי מְגִלָּה <small><small>(לב.)</small></small> אָמְרוּ, וְאָמַר רַב שְׁפַטְיָה אָמַר רַבִּי יוֹחָנָן כָּל הַקּוֹרֵא בְּלֹא נְעִימָה עָלָיו הַכָּתוּב אוֹמֵר וְגַם אֲנִי נָתַתִּי לָהֶם חֻקִּים לֹא טוֹבִים וּמִשְׁפָּטִים לֹא יִחְיוּ בָּהֶם. וְעַיֵּן שָׁם בַּתּוֹסָפוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ד"ה והישווה)</span></small></small> שֶׁהָיוּ רְגִילִים לִשְׁנוֹת הַמִּשְׁנָיוֹת בְּזִמְרָה לְפִי שֶׁהָיוּ שׁוֹנִין אוֹתָן עַל פֶּה. <small><small><span class="booklinks" onclick="sendBookLink(this)" onmouseover="setBookLinkTitle(this)">(ע' גִּטִּין ס:)</span></small></small>. וְעַל יְדֵי כָּךְ הָיוּ נִזְכָּרִים יוֹתֵר. עַד כָּאן. <p dir="rtl">
וְעַיֵּן בְּתִפְאֶרֶת יִשְׂרָאֵל עַל אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק א)</span></small></small> שֶׁהַשִּׂמְחָה בַּדָּבָר עַצְמוֹ שֶׁלּוֹמֵד הוּא הוּא הַמְּחַזֵּק כָּל שֵׂכֶל וְזִכָּרוֹן, כְּמוֹ שֶׁנֶּאֱמַר: בְּחֻקֹּתֶיךָ אֶשְׁתַּעֲשַׁע, רְצוֹנוֹ לוֹמַר כְּשֶׁיִּהְיֶה לִי הַלִּמּוּד לְשַׁעֲשׁוּעַ וָנַחַת, אָז לֹא יִשְׁכַּח דְּבָרֶיךָ. וְעַיֵּן עוֹד בְּתִפְאֶרֶת יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ד דַּעֲרָכִין)</span></small></small>. וּבְסֵפֶר דַּרְכֵי חַיִּים לְמהר"ח פַּלָּאגִ'י <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת שָׁם)</span></small></small>, וּבְסֵפֶר בִּרְכַּת פֶּרֶץ <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת לֵךְ לְךָ)</span></small></small>, וּבְסֵפֶר שְׁמִירַת הַגּוּף וְהַנֶּפֶשׁ חֵלֶק ב' <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד תשס"ח)</span></small></small>. עַיֵּן שָׁם.<p dir="rtl">
וְעַיֵּן בְּסַנְהֶדְרִין <small><small>(צט.)</small></small> זֶמֶר בְּכָל יוֹם וְכו', וּבְפֵרוּשׁ רַשִׁ"י שָׁם, וּבַמַּהַרְשָׁ"א שָׁם.<p dir="rtl">
וְעַיֵּן בַּגְּמָרָא תַּעֲנִית <small><small>(כב.)</small></small> שֶׁאֵלִיָּהוּ הַנָּבִיא הֶרְאָה לְרַבִּי בְּרוֹקָא שְׁנֵי אַחִים, וְאָמַר עֲלֵיהֶם שֶׁהֵם בְּנֵי הָעוֹלָם הַבָּא, הָלַךְ רַבִּי בְּרוֹקָא אֶצְלָם וּשְׁאָלָם מַה מַּעֲשֵׂיהֶם. אָמְרוּ לוֹ: אִנְשֵׁי בָּדוּחֵי אֲנָן, מְבַדְּחִינָן עֲצִיבֵי. וּמְפָרְשֵׁי רַשִׁ"י, שְׂמֵחִים וּמְשַׂמְּחִים בְּנֵי אָדָם. וְכָתַב שָׁם הַמַּהַרְשָׁ"א, שֶׁזָּכוּ לְחַיֵּי הָעוֹלָם הַבָּא לְפִי שֶׁגָּרְמוּ בְּמַעֲשֵׂיהֶם לְהָסִיר צַעַר הַשְּׁכִינָה, שֶׁכֵּן הַמִּשְׁנָה בְּסַנְהֶדְרִין <small><small>(מו.)</small></small> אוֹמֶרֶת, בְּשָׁעָה שֶׁאָדָם מִצְטַעֵר שְׁכִינָה אוֹמֶרֶת קָלַנִי מֵרֹאשִׁי קָלַנִי מִזְּרוֹעִי.<p dir="rtl">
וּבֶאֱמֶת, מָהוּתָהּ שֶׁל הַתּוֹרָה הִיא הֱיוֹתָהּ עֲרֵבָה וּמְתוּקָה עַל לוֹמְדֶיהָ, שֶׁיִּהְיוּ בִּבְחִינַת דְּבָרִים שְׂמֵחִים וּמְאִירִים כְּיוֹם נְתִינָתָם מִסִּינַי. וַחֲבִיבָה תּוֹרָה עַל לוֹמְדֶיהָ בְּכָל יוֹם וָיוֹם כְּיוֹם נְתִינָתָהּ מִסִּינַי. וּכְמוֹ שֶׁאָמְרוּ כֵּן בַּגְּמָרָא בְּרָכוֹת <small><small>(סג:)</small></small> רַבִּי יְהוּדָה פָּתַח בִּכְבוֹד הַתּוֹרָה, הַסְכֵּת וּשְׁמַע יִשְׂרָאֵל הַיּוֹם הַזֶּה נִהְיֵיתָ לְעַם וְכוּ'. עַיֵּן שָׁם.<p dir="rtl">
וּבַזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א ר"מ)</span></small></small> אָמְרוּ: מָאן דְּבַשׁ, דָּא תּוֹרָה שֶׁבְּעַל פֶּה, דִּכְתִיב: וּמְתוּקִים מִדְּבַשׁ וְנֹפֶת צוּפִים, וּמֵעַז יָצָא מָתוֹק <small><small><span class="booklinks" onclick="sendBookLink(this)" onmouseover="setBookLinkTitle(this)">(שׁוֹפְטִים יד, יד)</span></small></small>. מֵעַז דָּא תּוֹרָה שֶׁבִּכְתָב, דִּכְתִיב ה' עֹז לְעַמּוֹ יִתֵּן. יָצָא מָתוֹק, דָּא תוֹרָה שֶׁבְּעַל פֶּה.<p dir="rtl">
וְנוֹדַע מַה שֶּׁכָּתַב הָאוֹר הַחַיִּים הַקָּדוֹשׁ בְּפָרָשַׁת כִּי תָּבֹא, עַל הַפָּסוּק וְשָׂמַחְתָּ בְּכָל הַטּוֹב אֲשֶׁר נָתַן לְךָ ה' אֱלֹהֶיךָ, וְז"ל: וְגַם כִּי יִרְמֹז בְּמַאֲמַר בְּכָל הַטּוֹב עַל הַתּוֹרָה, כְּאָמְרָם זַ"ל אֵין טוֹב אֶלָּא תּוֹרָה, שֶׁנֶּאֱמַר כִּי לֶקַח טוֹב נָתַתִּי לָכֶם תּוֹרָתִי עַל תַּעֲזֹבוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכֹות ה.)</span></small></small>. שֶׁאִם הָיוּ בְּנֵי אָדָם מַרְגִּישִׁים בִּמְתִיקוּת וַעֲרֵבוּת טוּב הַתּוֹרָה, הָיוּ מִשְׁתַּגְּעִים וּמִתְלַהֲטִים אַחֲרֶיהָ, וְלֹא יֵחָשֵׁב בְּעֵינֵיהֶם מְלֹא עוֹלָם כֶּסֶף וְזָהָב לִמְאוּמָה, הַתּוֹרָה כּוֹלֶלֶת כָּל הַטּוֹבוֹת שֶׁבָּעוֹלָם. לְפִיכָךְ נִתְקְנָה בְּרָכָה מְיֻחֶדֶת בְּבִרְכוֹת הַתּוֹרָה בְּנֻסַּח וְהַעֲרֵב נָא ה' אֱלֹקֵינוּ אֶת דִּבְרֵי תוֹרָתְךָ בְּפִינוּ, שֶׁהִיא בַּקָּשָׁה הַנּוֹעֶדֶת לִזְכּוֹת בִּמְתִיקוּת וַעֲרֵבוּת שֶׁיֵּשׁ בַּתּוֹרָה הַקְּדוֹשָׁה. וְהַלְּבוּשׁ כָּתַב, וּלְהַרְאוֹת שֶׁהַתּוֹרָה חֲשׁוּבָה בְּעֵינָיו, וְנֶהֱנֶה מִמֶּנּוּ כְּמוֹ שֶׁמְּבָרֵךְ עַל כָּל הֲנָאוֹתָיו. עַד כָּאן.<p dir="rtl">
 <p dir="rtl">
הֲנָאָה מִלִּמּוּד תּוֹרָה - וְאִם בִּרְכוֹת הַתּוֹרָה חָשִׁיב כְּבִרְכַת הַנֶּהֱנִין<p dir="rtl">
 <p dir="rtl">
וְלִכְאוֹרָה מִזֶּה מַשְׁמַע שֶׁדִּין בִּרְכוֹת הַתּוֹרָה כְּדִין בִּרְכוֹת הַנֶּהֱנִין, בְּמַה שֶּׁנֶּהֱנֶה וּמֵבִין אֶת תַּלְמוּדוֹ. וְכֵן כָּתַב הַטַּ"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹרֶה דֵּעָה סִימָן רכא ס"ק מג)</span></small></small> שֶׁבְּתַלְמוּד תּוֹרָה מִצְווֹת לֵהָנוֹת נִתְּנוּ, וְלָכֵן מְבֹאָר בְּשֻׁלְחָן עָרוּךְ <small><small>(שָׁם)</small></small> דְּהַמּוּדָר הֲנָאָה מֵחֲבֵרוֹ יוֹצֵא יְדֵי חוֹבָה בְּלוּלָבוֹ שֶׁל הַמֵּדִיר בְּיוֹם טוֹב שֵׁנִי. דְּמִצְוֹת לָאו לֵיהָנוֹת נִתְּנוּ. וְאִלּוּ בְּסָעִיף יא שָׁם מְבֹאָר, דִּבְאָסַר סִפְרוֹ עַל חֲבֵרוֹ, אָסוּר לַחֲבֵרוֹ לִלְמֹד בְּסִפְרוֹ, מִשּׁוּם דְּדִין מִצְוֹת לָאו לֵהָנוֹת נִתְּנוּ אֵינוֹ אֶלָּא בִּשְׁאָר מִצְוֹת, אֲבָל בְּמִצְוַת תַּלְמוּד תּוֹרָה אֵינוֹ כֵן, דְּמִצְוֹת לֵיהָנוֹת נִתְּנוּ. שֶׁהֲרֵי הַתּוֹרָה מְשַׂמַּחַת הַלֵּב, וְאָבֵל אָסוּר בְּתַלְמוּד תּוֹרָה, וְכֵן בְּתִשְׁעָה בְּאָב, וְכֵן כְּתִיב הַנֶּחֱמָדִים מִזָּהָב וּמִפָּז רַב וּמְתוּקִים מִדְּבַשׁ וְנֹפֶת צוּפִים. עַיֵּן שָׁם.<p dir="rtl">
וְזוֹ מַחֲלֹקֶת רִאשׁוֹנִים, כִּי רַבִּי אַבְרָהָם מִן הָהָר בְּחִדּוּשָׁיו לִנְדָרִים <small><small>(מח.)</small></small> כָּתַב, דִּבְּתַלְמוּד תּוֹרָה אָמְרִינַן דְּמִצְוֹת לֵיהָנוֹת נִתְּנוּ. וְכֵן מְבֹאָר בַּלְּבוּשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(רֵישׁ סִימָן מז)</span></small></small>, דְּצָרִיךְ לִיזָּהֵר מְאֹד מְאֹד בְּבִרְכוֹת הַתּוֹרָה, לְהַרְאוֹת שֶׁהַתּוֹרָה חֲשׁוּבָה בְּעֵינָיו, וְנֶהֱנֶה מִמֶּנָּהּ כְּמוֹ שֶׁמְּבָרֵךְ עַל כָּל הֲנָאוֹתָיו. וְאִם אֵינוֹ מְבָרֵךְ עָלֶיהָ אֵינוֹ זוֹכֶה לְבֶן תַּלְמִיד חָכָם, שֶׁזֶּה עָנְשׁוֹ מִדָּה בְּמִדָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(נְדָרִים פא.)</span></small></small> שֶׁמֵּאַחַר שֶׁאֵינוֹ מְבָרֵךְ עָלֶיהָ מוֹרֶה שֶׁאֵין קוֹרֵא בָּהּ לִשְׁמָהּ וְאֵינוֹ שָׂמֵחַ עִמָּהּ וְלֹא נֶהֱנֶה בָּהּ, אֶלָּא הִיא בְּעֵינָיו כְּאֻמָּנוּת בְּעַלְמָא, לְפִיכָךְ אֵינוֹ זוֹכֶה לְשַׁלְשֶׁלֶת הַנִּמְשָׁךְ לָעוֹסֵק בָּהּ לִשְׁמָהּ, דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה נט)</span></small></small> לֹא יָמוּשׁוּ מִפִּיךָ וּמִפִּי זַרְעֲךָ וְגוֹ'. וְעַיֵּן שָׁם עוֹד.<p dir="rtl">
וְכַיּוֹצֵא בָּזֶה כָּתַב הַחַיֵּי אָדָם <small><small><span class="booklinks" onclick="sendBookLink(this)" onmouseover="setBookLinkTitle(this)">(רֵישׁ כְּלָל ט)</span></small></small> שֶׁיְּבָרֵךְ בִּרְכוֹת הַתּוֹרָה בְּשִׂמְחָה גְּדוֹלָה, דְּמָצִינוּ שֶׁאָמְרוּ חֲזַ"ל בִּנְדָרִים, עַל מָה אָבְדָה הָאָרֶץ וְכוּ'. עַיֵּן שָׁם.<p dir="rtl">
וְכֵן פֵּרַשׁ בִּקְהִלּוֹת יַעֲקֹב <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת סִימָן כד)</span></small></small> בְּדַעַת רַבֵּנוּ יְשַׁעְיָה, שֶׁאֵין בִּרְכוֹת הַתּוֹרָה כִּשְׁאָר בִּרְכַּת הַמִּצְוֹת, אֶלָּא יֵשׁ לָהּ דִּין כְּבִרְכַּת הַנֶּהֱנִין, וּבְבִרְכַּת הַנֶּהֱנִין הֲרֵי מַטְבֵּעַ הַבְּרָכָה בּוֹרֵא פְּרִי הָעֵץ וְכַדּוֹמֶה, וְאִלּוּ בְּבִרְכַּת הַמִּצְוֹת מַטְבֵּעַ הַבְּרָכָה אֲשֶׁר קִדְּשָׁנוּ בְּמִצְוֹתָיו וְצִוָּנוּ וְכוּ', וְאֵין מְבָרְכִים אֲשֶׁר בָּרָא אֶת הַחֶפְצָא שֶׁל הַלּוּלָב וְכוּ', וְאִם כֵּן בִּרְכַּת אֲשֶׁר בָּחַר בָּנוּ וְכוּ' מַתְאִימָה לְמַטְבֵּעַ שֶׁל בִּרְכַּת הַנֶּהֱנִין וְלֹא בִּרְכַּת הַמִּצְוֹת. עַיֵּן שָׁם. <small><small>[וְהַיְנוּ שֶׁיֵּשׁ בָּזֶה גַּם בִּרְכַּת הַמִּצְוֹת מִמַּטְבֵּעַ הַבְּרָכָה אֲשֶׁר קִדְּשָׁנוּ וְכוּ' "וְצִוָּנוּ" עַל דִּבְרֵי תּוֹרָה]</small></small>.<p dir="rtl">
אֲבָל הָרַמְבַּ"ן <small><small><span class="booklinks" onclick="sendBookLink(this)" onmouseover="setBookLinkTitle(this)">(בפ"ח דִּבְרָכוֹת)</span></small></small> כָּתַב, שֶׁלֹּא תִּקְּנוּ בְּרָכָה בַּהֲנָאוֹת שֶׁאֵינָן נִכְנָסוֹת לַגּוּף, כְּגוֹן אֲכִילָה וּשְׁתִיָּה וְרֵיחַ נָמֵי דָּבָר הַנִּכְנָס לַגּוּף וְסוֹעֵד הוּא, וְכַאֲכִילָה וּשְׁתִיָה דָּמֵי. וְכַיּוֹצֵא בָּזֶה מְבֹאָר בָּרִיטְבָּ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(פְּסָחִים נד.)</span></small></small>. גַּם בְּמַחֲנֵה אֶפְרַיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(הִלְכוֹת שְׁאֵלָה וּפִקָּדוֹן סִימָן ג')</span></small></small> כָּתַב, דְּשׁוֹאֵל סֵפֶר כְּדֵי לִלְמֹד בּוֹ לֵית לֵיהּ הֲנָאָה לַשּׁוֹאֵל, הֲנָאַת מָמוֹן, דְּמִצְוֹת לָאו לֵיהָנוֹת נִתְּנוּ, עַיֵּן שָׁם.<p dir="rtl">
וְכֵן מְבֹאָר בִּקְצוֹת הַחֹשֶׁן <small><small><span class="booklinks" onclick="sendBookLink(this)" onmouseover="setBookLinkTitle(this)">(חֹשֶׁן מִשְׁפָּט סִימָן עב ס"ק לד)</span></small></small> שֶׁכָּתַב: שׁוֹאֵל סֵפֶר אֵינוֹ בְּדִין שׁוֹאֵל מִטַּעַם אַחֵר, וְהוּא מִשּׁוּם דְּכֵיוָן דְּקַיְמָא לַן <small><small><span class="booklinks" onclick="sendBookLink(this)" onmouseover="setBookLinkTitle(this)">(רֹאשׁ הַשָּׁנָה כח.)</span></small></small> מִצְוֹת לָאו לֵיהָנוֹת נִתְּנוּ, וּמֵהַאי טַעֲמָא בְּמוּדָר הֲנָאָה מֻתָּר לְלַמְּדוֹ מִקְרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵּן נְדָרִים לה:)</span></small></small>, וּמֻתָּר לִתְקֹעַ תְּקִיעָה שֶׁל מִצְוָה <small><small><span class="booklinks" onclick="sendBookLink(this)" onmouseover="setBookLinkTitle(this)">(רֹאשׁ הַשָּׁנָה שָׁם)</span></small></small>, וְאִם כֵּן שׁוֹאֵל סֵפֶר לֹא הָוֵי נֶהֱנֶה, וְאַף עַל גַּב דְּכָתַב בְּיוֹרֶה דֵּעָה סִימָן רכ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(סָעִיף יא)</span></small></small> דְּאִם אָסָר סִפְרוֹ עַל חֲבֵרוֹ אָסוּר לַנֶּאֱסְר לִלְמֹד בּוֹ, הַיְנוּ מִטַּעֲמָא שֶׁכָּתַב שָׁם בַּטַּ"ז <small><small>(סק"מ)</small></small> וְשַׁ"ךְ <small><small>(סקנ"ה)</small></small> דְּכֵיוָן דְּאֵין מַשְׁאִילִין סְפָרִים מִפְּנֵי שֶׁמְּקַלְקְלִין, וְיֵשׁ לוֹ לְהַשְׂכִּיר סִפְרוֹ, וְזֶה לוֹמֵד בּוֹ בְּחִנָּם, הָוֵי הֲנָאָה. עַיֵּן שָׁם.<p dir="rtl">
וּבִנְתִיבוֹת שָׁם הֵעִיר עַל זֶה: דְּאִישְׁתַּמִיטָתֵיהּ מַה שֶּׁכָּתַב הַטַּ"ז בְּיוֹרֶה דֵּעָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן רכ"א סָעִיף קָטָן מ"ג)</span></small></small> דְּתַלְמוּד תּוֹרָה לֵיהָנוֹת נִתָּן. עַיֵּן שָׁם. וְעוֹד, דְּהָא יָכוֹל לְהַשְׂכִּירוֹ לְאַחֵר בְּתוֹךְ יְמֵי שְׁאֵלָה בְּמָקוֹם דְּלָא שַׁיָּךְ גַּבֵּיהּ אֵין הַשּׁוֹאֵל רַשַּׁאי לְהַשְׁאִיל, כְּגוֹן שֶׁלּוֹמֵד בְּבֵיתוֹ דְּלֹא שַׁיָּךְ שֶׁיַּבְרִיחֵם, אוֹ לְאֶחָד מִבְּנֵי בֵּיתוֹ כַּמְּבֹאָר שָׁם. וְעוֹד, הָא יָכוֹל לִלְמֹד בְּתוֹכוֹ לְאַחֵר בְּשָׂכָר. עַד כָּאן לְשׁוֹנוֹ.<p dir="rtl">
וּבִמְשׁוֹבֵב נְתִיבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(סִי' עב ס"ק יז)</span></small></small> הֵשִׁיב, וְאַדְמוֹתִיב מִדִּבְרֵי הטַ"ז, לְסַיֵּעַ לוֹ מִדִּבְרֵי תְּשׁוּבַת מַיְמוֹנִי <small><small><span class="booklinks" onclick="sendBookLink(this)" onmouseover="setBookLinkTitle(this)">(לְסֵפֶר הַפְלָאָה סִימָן ב')</span></small></small> הוּבָא בְּבֵית יוֹסֵף <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹרֶה דֵּעָה סִימָן רכ"א)</span></small></small>, בְּהָא דְּאִם אָסַר סִפְרוֹ עַל חֲבֵרוֹ אָסוּר לַנֶּאֱסָר לִלְמֹד מִמֶּנּוּ, וְהוּא מִטַּעַם שֶׁאֵין חִיּוּב לְאָדָם לְהַשְׁאִיל סְפָרָיו לַחֲבֵרוֹ כוּ' וּמֻתָּר לְהַשְׂכִּירוֹ, וְנִמְצָא מְהַנֵּהוּ הַשָּׂכָר שֶׁהָיָה צָרִיךְ לִיתֵּן, עַיֵּן שָׁם. הֲרֵי מְבֹאָר דְּאִי לָאו מִשּׁוּם הֲנָאַת שָׂכָר לֹא הָוֵי הַלִּמּוּד הֲנָאָה. גַּם מַה שֶּׁכָּתַב הַטַּ"ז שָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹרֶה דֵּעָה סִימָן רכ"א ס"ק מ"ג)</span></small></small> זֶה לְשׁוֹנוֹ: וּלְפִי זֶה לֹא קָשֶׁה מִדֵי מֵהָא דְּסָעִיף י"א שֶׁאָסוּר לִלְמֹד בְּסֵפֶר הַנֶּאֱסָר עָלָיו כוּ'. אֶלָּא מִטַּעַם דְּהָכָא דְּוַדַּאי הַתּוֹרָה מְשַׂמַּחַת לֵב שֶׁהֲרֵי אָסוּר לִלְמֹד בִּימֵי אֶבְלוֹ, אִם כֵּן לָא דַּמְיָא הַאי מִצְוָה לִשְׁאָר מִצְוֹת דְּאָמְרִינַן לָאו לֵיהָנוֹת נִתְּנוּ, אֶלָּא בָּזֶה נִמְשַׁךְ לָאָדָם הֲנָאָה. וְאֵין לְהַקְשׁוֹת אִם כֵּן לָמָּה מֻתָּר לְלַמְּדוֹ מִדְרָשׁ, הָא יֵשׁ לוֹ שִׂמְחָה מִזֶּה. יֵשׁ לוֹמַר דְּהָתָם הַחִיּוּב עָלָיו לִלְמֹד עִמּוֹ מִכֹּחַ מָה אֲנִי בְּחִנָּם כוּ', עַל כֵּן לֹא אִכְפַּת לָן בַּהֲנָאָה, מַה שֶּׁאֵין כֵּן בִּשְׁאִילַת סְפָרִים שֶׁאֵין עָלָיו חִיּוּב כְּמוֹ שֶׁכָּתַב בִּתְשׁוּבַת מַיְמוֹנִי הַנַּ"ל, עַד כָּאן לְשׁוֹנוֹ. וְאַחֲרֵי נְשִׁיקוֹת עַפְרוֹת זָהָב לַטַּ"ז, אֵינוֹ מוּבָן מַה שֶּׁכָּתַב דְּהָתָם הַחִיּוּב עָלָיו לְלַמְּדוֹ בְּחִנָּם, עַד כָּאן לֹא אִכְפַּת לָן בַּהֲנָאָה. דְּמַה בְּכָךְ שֶׁהוּא חַיָּב לְלַמְּדוֹ בְּחִנָּם וְאֵין לוֹ לְקַבֵּל שָׂכָר, מִכָּל מָקוֹם הֵאָיךְ שָׁרֵי לֵיהּ לֵיהָנוֹת, דְּהָא אִם אָסַר סִפְרוֹ עַל עַצְמוֹ גַּם כֵּן יֵאָסֵר לִלְמֹד מִשּׁוּם הֲנָאָה דְּאִית לֵיהּ. גַּם נִרְאֶה שֶׁלֹּא רָאָה אָז הַטַּ"ז דִּבְרֵי הָרַ"ן בִּנְדָרִים <small><small><span class="booklinks" onclick="sendBookLink(this)" onmouseover="setBookLinkTitle(this)">(ל"ז. דִּבּוּר הַמַּתְחִיל אָמַר שְׁמוּאֵל)</span></small></small> שֶׁכָּתַב וְזֶה לְשׁוֹנוֹ, וּמֻתָּר לְלַמְּדוֹ מִדְרָשׁ לְפִי שֶׁאֵינוֹ רַשַּׁאי לְקַבֵּל שָׂכָר כוּ', וַהֲנָאַת לִמּוד גּוּפֵיהּ לָאו הֲנָאָה הִיא, דְּמִצְוֹת לָאו לֵיהָנוֹת נִתְּנוּ, עַד כָּאן לְשׁוֹנוֹ, עַיֵּן שָׁם. וּמְבֹאָר מִזֶּה דְּאִי לָאו מִשּׁוּם דְּלֹא הָוֵי הֲנָאָה, הָיָה אָסוּר אַף עַל גַּב דְּהַחִיּוּב עָלָיו מִכֹּחַ מָה אֲנִי בְּחִנָּם. גַּם מְבֹאָר לְהֶדְיָא מִדִּבְרֵי הָרַ"ן "דְּמִצְוַת לִמּוּד דּוֹמָה לִשְׁאָר מִצְוֹת שֶׁלֹּא נִתְּנוּ לֵיהָנוֹת", שֶׁכָּתַב וַהֲנָאַת לִמּוּד גּוּפֵיהּ לָאו הֲנָאָה הִיא כוּ', וְאִם כֵּן הָא דְּאָסוּר לַנֶּאֱסָר לִלְמֹד הַיְנוּ מִשּׁוּם הֲנָאַת שָׂכָר, וּכְמוֹ שֶׁכָּתַב בִּתְשׁוּבַת מַיְמוֹנִי שָׁם, וְכֵן כָּתַב הַשַּׁ"ךְ שָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹרֶה דֵּעָה שָׁם סקנ"ה)</span></small></small>. עַד כָּאן.<p dir="rtl">
וְכֵן מְבֹאָר בְּלֶחֶם מִשְׁנֶה וְזֶה לְשׁוֹנוֹ: תְּמֵהַנִי, דְּהָא קַיְמָא לַן מְלַמְּדוֹ תּוֹרָה שֶׁבְּעַל פֶּה מִפְּנֵי שֶׁאֵינוֹ מְקַבֵּל שָׂכָר, וְאַף עַל גַּב דְּאִית לֵיהּ הֲנָאַת לִמּוּד, מִצְוֹת לָאו לֵיהָנוֹת נִתְּנוּ, <small><small>(וּרְאֵה מַה שֶּׁכָּתַב בָּזֶה בְּשׁוּ"ת תּוֹרַת חַיִּים חֵלֶק ג' סִימָן מ' בד"ה שׁוּב רָאִיתִי)</small></small>.<p dir="rtl">
גַּם בְּשׁוּ"ת מַהַרְשָׁ"ם חֵלֶק ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(סִימָן מו)</span></small></small> כָּתַב, דְּהַלִּמּוּד וְהַתְּפִלָּה לֹא נֶחְשָׁב הֲנָאָה כְּלָל, <small><small>[דְּמִצְוֹת לָאו לֵיהָנוֹת נִתְּנוּ]</small></small>, וְלָכֵן מַהֲנֵי מַה שֶּׁקָּצַב עִם הָעַכּוּ"ם, וְלֹא מִתְסַר בְּדִיעֲבַד לֵיהָנוֹת בּוֹ עַל כָּל פָּנִים, דְּבִנְדָרִים <small><small>(ל"ז)</small></small> מְבֹאָר דְּגַם בְּלִמּוּד אָמְרִינַן מִצְוֹת לָאו לֵיהָנוֹת נִתְּנוּ וְכו'. עַיֵּן שָׁם.<p dir="rtl">
וְהִנֵּה בַּעַל הֲלָכוֹת גְּדוֹלוֹת הֶעְתִּיק בִּתְחִלַּת חִבּוּרוֹ בִּרְכוֹת הַתּוֹרָה מִלָּה בְּמִלָּה, וְהָיָה כַּוָּנָתוֹ בָּזֶה לְפִי שֶׁאָמְרוּ בִּנְדָרִים <small><small>(פא.)</small></small> עַל מָה אָבְדָה הָאָרֶץ וְכוּ', עַל שֶׁלֹּא בֵּרְכוּ בַּתּוֹרָה תְּחִלָּה. וּבַפְּתִיחָה לְבַעַל תּוֹסְפוֹת יוֹם טוֹב עַל הַמִּשְׁנָיוֹת כָּתַב, אָמַר יוֹם טוֹב, רָאֹה רָאִיתִי שְׁתֵּי רְאָיוֹת, אַחַת לְהַגָּאוֹן בַּעַל הֲלָכוֹת גְּדוֹלוֹת שֶׁבִּתְחִלַּת הִלְכוֹתָיו הִתְחִיל וְכָתַב בִּרְכַּת הַתּוֹרָה מִלָּה בְּמִלָּה, וְאֵין זֶה כִּי אִם כְּלַפֵּי מַה שֶּׁאָמְרוּ חֲכָמֵינוּ זַ"ל בִּנְדָרִים <small><small>(פא.)</small></small>, שֶׁלֹּא בֵּרְכוּ בַּתּוֹרָה תְּחִלָּה, עַל כֵּן כְּמַזְהִיר וּכְמַזְכִּיר כְּתָבָם בְּרֹאשׁ חִבּוּרוֹ, שֶׁכָּל הַפּוֹתֵחַ לְסִפְרוֹ יָבִין לַאֲשׁוּרוֹ, שֶׁיְּבָרֵךְ בַּתּוֹרָה תְּחִלָּה. עַד כָּאן. וְכָתַב הַצְלַ"ח, דְּכַוָּנַת הַבּה"ג הָיְתָה לְפִי שֶׁעִקַּר תַּכְלִית הַלִּמּוּד הוּא עַל מְנָת שֶׁיִּהְיוּ הַדְּבָרִים עַל לְבָבוֹ לְזִכָּרוֹן, וְלֹא יִשְׁכָּחֵם, כִּי הַשּׁוֹכֵחַ מַה תּוֹעֶלֶת לוֹ בְּלִמּוּדוֹ, וּלְדַעְתִּי בִּרְכוֹת הַתּוֹרָה הִיא סְגֻלָּה נִפְלָאָה שֶׁלֹּא יִשְׁכַּח אָדָם אֶת תַּלְמוּדוֹ, וְסֶמֶךְ לָזֶה מַאי דְּאִיתָא בִּנְדָרִים, אָמַר ר"י הָיָה מֹשֶׁה רַבֵּנוּ ע"ה לוֹמֵד תּוֹרָה וּמְשַׁכְּחָהּ, עַד שֶׁנִּתְּנָה לוֹ בְּמַתָּנָה, שֶׁנֶּאֱמַר וַיִּתֵּן אֶל מֹשֶׁה וְכוּ'. הֲרֵי שֶׁאִם הַתּוֹרָה הִיא שֶׁל הַלּוֹמֵד בְּמַתָּנָה, אֵינוֹ מְשַׁכְּחָהּ. וּבְמַסֶּכֶת עֲבוֹדָה זָרָה אָמַר רַבָא, בִּתְחִלָּה הַתּוֹרָה נִקְרֵאת עַל שְׁמוֹ שֶׁל הַקָּדוֹשׁ בָּרוּךְ הוּא, וּלְבַסּוֹף נִקְרֵאת עַל שְׁמוֹ, שֶׁנֶּאֱמַר כִּי אִם בְּתוֹרַת ה' חֶפְצוֹ וּבְתוֹרָתוֹ יֶהְגֶּה יוֹמָם וָלַיְלָה. <p dir="rtl">
וּבְסֵפֶר דִּבְרֵי מְנַחֵם <small><small><span class="booklinks" onclick="sendBookLink(this)" onmouseover="setBookLinkTitle(this)">(לְרַבִּי מְנַחֵם מָרְדְּכַי מִסָּאלוֹנִיקִי, סִימָן א')</span></small></small> פֵּרַשׁ: דְּבִרְכוֹת הַתּוֹרָה עֲשָׂאוּהוּ חֲכָמִים כְּבִרְכַּת הַנֶּהֱנִין שֶׁאָסוּר לֵיהָנוֹת מִן הָעוֹלָם הַזֶּה בְּלֹא בְּרָכָה, וְעַל יְדֵי שֶׁהָאָדָם מְבָרֵךְ בִּרְכוֹת הַתּוֹרָה תְּחִלָּה זוֹכֶה לִהְיוֹת הַתּוֹרָה שֶׁלּוֹ, וְנִקְרֵאת תּוֹרָתוֹ, תּוֹרָה דִּילֵיהּ, דְּקוֹנֶה אוֹתָהּ קִנְיָן גָּמוּר. וְהִנֵּה נוֹדַע דְּקַיְמָא לָן בְּדִין נֶחֱלָה שֶׁאֵין אָדָם מוֹרִישׁ לְבָנָיו דָּבָר שֶׁאֵינוֹ שֶׁלּוֹ, וְאִם כֵּן עַל יְדֵי בִּרְכוֹת הַתּוֹרָה תְּחִלָּה זוֹכֶה וְקוֹנֶה קִנְיַן הַתּוֹרָה וְנִקְרֵאת שֶׁלּוֹ, וּמִמֵּילָא בְּדִין הוּא שֶׁיַּנְחִילֶנָּה לְבָנָיו אַחֲרָיו, וּלְכָךְ מִי שֶׁאֵינָם מְבָרְכִים בִּרְכוֹת הַתּוֹרָה תְּחִלָּה אֵינָם זוֹכִים לְבָנִים תַּלְמִידֵי חֲכֱמִים, כֵּיוָן דְּהוּא לֹא זָכָה כַּדִּין, אֵיךְ יְזַכֶּה לְבָנָיו דָּבָר שֶׁאֵינוֹ שֶׁלּוֹ.<p dir="rtl">
וְהָרַב בַּעַל שֵׁם טוֹב <small><small>(הוּבָא בְּדֶגֶל מַחֲנֵה אֶפְרַיִם פָּרָשַׁת בְּשַׁלַּח ד"ה אוֹ יֹאמַר וַיָּבוֹאוּ מָרָתָה)</small></small> פֵּרַשׁ אֶת מַאֲמָרָם זַ"ל בִּנְדָרִים <small><small>(פא.)</small></small> אָמַר רַב יְהוּדָה אָמַר רַב שֶׁלֹּא בֵּרְכוּ בַּתּוֹרָה תְּחִלָּה. כִּי לִכְאוֹרָה מַה בְּכָךְ שֶׁלֹּא בֵּרְכוּ בַּתּוֹרָה תְּחִלָּה, הַאִם עַד כְּדֵי כָּךְ יֵשׁ לְהֵעָנֵשׁ עַל זֶה, שֶׁיֵּחָרֵב הַבַּיִת וְכָל כָּךְ יֵהָרְגוּ וְיִתְחַיְּבוּ גָּלוּת וְכוּ'. אֶלָּא שֶׁלֹּא בֵּרְכוּ בִּרְכַת וְהַעֲרֵב נָא שֶׁהִיא הַבְּרָכָה הָרִאשׁוֹנָה שֶׁבְּבִרְכוֹת הַתּוֹרָה, כִּי צָרִיךְ לְהִתְפַּלֵּל וּלְבַקֵּשׁ שֶׁנִּזְכֶּה לְהַרְגִּישׁ אֶת הַמְּתִיקוּת שֶׁבַּתּוֹרָה. כִּי מִי שֶׁאֵינוֹ זוֹכֶה לְכָךְ הַמָּתוֹק נֶהְפָּךְ לוֹ לְמַר, כְּמַאֲמָרָם זַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(תַּעֲנִית ז.)</span></small></small> זָכָה סַם חַיִּים, לֹא זָכָה סַמָּא דְּמוֹתָא. וְכֵן הוּא בַּזֹּהַר הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ג רכט)</span></small></small> שֶׁהָעוֹסְקִים בַּתּוֹרָה לִשְׁמָהּ זוֹכִים לְמַיִם מְתוּקִים, בְּנִגּוּד לַאֲחֵרִים שֶׁטּוֹעֲמִים אֶת הַמַּיִם הַמָּרִים. עַיֵּן שָׁם.<p dir="rtl">
וְכַיּוֹצֵא בָּזֶה כָּתַב הַמַּהֲרַ"ל לְבָאֵר, דְּבְכַוָּנָה אָמְרוּ בַּגְּמָרָא שֶׁלֹּא בֵּרְכוּ בַּתּוֹרָה "תְּחִלָּה" שֶׁיִּתָּכֵן וּבֵרְכוּ בְּרָכָה אַחֲרוֹנָה, אֲבָל בְּרָכָה רִאשׁוֹנָה שֶׁבָּהּ נֶאֱמַר "אֲשֶׁר בָּחַר בָּנוּ" בְּרָכָה הַמְסַמֶּלֶת אֶת הָעֶרֶךְ הַגָּדוֹל שֶׁזָּכִינוּ לְקַבֵּל אֶת הַתּוֹרָה, שֶׁעַל יְדֵי הַתּוֹרָה הִבְדִּילָנו מִן הָעַמִּים, מֵהֶם וּמִכָּל הֲמוֹנָם, וְרֵאשִׁית סְגֻלָּתוֹ שֶׁל עַם יִשְׂרָאֵל הוּא עַל יְדֵי הַתּוֹרָה הַקְּדוֹשָׁה. וְלֹא שָׂמְחוּ עַל שֶׁזָּכוּ לְהִבָּחֵר עַל יָדוֹ יִתְבָּרַךְ לִהְיוֹת עַם הַמְיֻחָד שֶׁזָּכָה לַתּוֹרָה הַקְּדוֹשָׁה.<p dir="rtl">
וְלָכֵן כָּתַב מָרָן בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(ר"ס מז)</span></small></small> בִּרְכַּת הַתּוֹרָה צָרִיךְ לִיזָּהֵר בָּהּ מְאֹד. וְכָתַב בְּמִשְׁנָה בְּרוּרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שם סק"ב)</span></small></small>, שֶׁצָּרִיךְ לְבָרֵךְ אוֹתָהּ בְּשִׂמְחָה וְלִיתֵּן הוֹדָאָה עַל שֶׁבָּחַר בָּנוּ וְנָתַן לָנוּ כְּלִי חֶמְדָתוֹ. וּכְבָר כָּתַב מָרָן הַחִידָ"א בְּמַחֲזִיק בְּרָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' א' סק"ב)</span></small></small> שֶׁצָּרִיךְ שֶׁיְּהֵא מֵצֵר וְדוֹאֵג עַל גָּלוּת הַשְּׁכִינָה. אֲבָל כְּשֶׁהוא מִתְפַּלֵּל וְלוֹמֵד תּוֹרָה יִהְיֶה שָׂמֵחַ. עַיֵּן שָׁם.<p dir="rtl">
וּכְבָר אָמְרָה תּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כח, מז)</span></small></small> "תַּחַת אֲשֶׁר לֹא עָבַדְתָּ אֶת ה' אֱלֹהֶיךָ בְּשִׂמְחָה וּבְטוּב לֵבָב וְעָבַדְתָּ אֶת אוֹיְבֶךָ וְגוֹ' בְּעֵרֹם וּבְחֹסֶר כֹּל", וְהַיְנו שֶׁנֶּעֱנָשִׁים עַל כָּךְ שֶׁאֵין עוֹסְקִים בַּתּוֹרָה וּבַמִּצְוֹת <small><small>[עֲבוֹדַת ה']</small></small> מִתּוֹךְ שִׂמְחָה. וּבֶאֱמֶת, יֵשׁ לְהָבִין מַה מַּשִּׂיגִים בְּשִׂמְחָה. וְהִנֵּה בְּסֵפֶר נֶפֶשׁ הַחַיִּים לְהַגר"ח ווֹאלוֹזִ'ין כּוֹתֵב, כִּי הַהַגְדָרָה לְבִטּוּל תּוֹרָה אֵינוֹ בְּאֶחָד שֶׁמְּבַטֵּל מַמָּשׁ אֶת לִמּוּדוֹ, אֶלָּא אִם יָכוֹל לְהִתְעַמֵּק יוֹתֵר הָוֵי בִּטּוּל תּוֹרָה. וְכֵן הוּא בְּפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' יְדִיעָה)</span></small></small> וְזֶה לְשׁוֹנוֹ: וּכְבָר כָּתְבוּ הַפּוֹסְקִים שֶׁמִּי שֶׁיָּכוֹל לְפַלְפֵּל בְּחָכְמָה וְלִקְנוֹת יְדִיעָה חֲדָשָׁה, וּמוֹצִיא הַזְּמַן בְּלִמּוּד תְּהִלִּים וְזֹהַר, לְגַבֵּי דִּידֵיהּ חָשִׁיב בִּטּוּל תּוֹרָה. עַיֵּן שָׁם. <small><small>(וּרְאֵה בְּשׁוּ"ת יַבִּיעַ אֹומֶר ח"א דַּף צד.)</small></small>. וְזֶה שֶׁאָמְרוּ בִּמְגִלָּה <small><small>(ג.)</small></small>, מְבַטְּלִין תַּלְמוּד תּוֹרָה וּבָאִין לִקְרוֹת מְגִלָּה, אַף שֶׁגַּם הִיא בִּכְלַל הַתְּנַ"ךְ, שֶׁהַכֹּל הוּא בְּאֹפֶן יַחֲסִי לִיכֹלֶת הָאָדָם בְּלִמּוּד.<p dir="rtl">
הַמְּאִירִי כּוֹתֵב בְּמַסֶּכֶת שַׁבָּת <small><small>(ל:)</small></small> בָּזֶה הַלָּשׁוֹן: אַף עַל פִּי שֶׁרָאוּי לוֹ לָאָדָם לַעֲמֹד נִכְנָע וּשְׁפַל רוּחַ רָאוּי לוֹ לְהַעֲמִיד עַצְמוֹ בְּשִׂמְחָה לְקַיֵּם מִצְוֹתָיו, וּלְמַה שֶּׁיַּגִּיעֵהוּ מִן הַשְּׁלֵמוּת, שֶׁאֵין הַשְּׁכִינָה שׁוֹרָה מִתּוֹךְ עַצְבוּת, שֶׁהָעִצָבוֹן מְטַמְטֵם אֶת הַלֵּב וְסוֹתֵם אֶת שְׁבִילֵי הַהֲבָנָה, וְלֹא מִתּוֹךְ עַצְלוּת, אֶלָּא מִתּוֹךְ שִׂמְחַת הַלֵּב לְיֹשֶׁר הַמְּזָגִים, וְאַף דֶּרֶךְ חֲכָמִים הָיָה בִּישִׁיבָתָם לִפְתֹּחַ בְּמִלֵּי דִּבְדִיחוּתָא. עַד כָּאן. מְבֹאָר יוֹצֵא מִדְּבָרָיו שֶׁהַשִּׂמְחָה פּוֹתַחַת שְׁבִילֵי הַהֲבָנָה, כְּשֵׁם שֶׁהָעִצָּבוֹן סוֹתֵם שְׁבִילֵי הַהֲבָנָה. אִם כֵּן כְּשֶׁיָּכוֹל לִלְמֹד תּוֹרָה בְּשִׂמְחָה, וְעַל יְדֵי כָּךְ יוּכַל לְהָבִין עָמֹק יוֹתֵר אֶת לִמּוּדוֹ, וְנִפְתָּחִים שְׁבִילֵי הַהֲבָנָה, וְאֵינוֹ עוֹשֶׂה כֵן - הֲרֵי זֶה בְּגֶדֶר בִּטּוּל תּוֹרָה בְּאֵיכוּת, כְּפִי בֵּאוּר נֶפֶשׁ הַחַיִּים הַנִּזְכַּר.<p dir="rtl">
וּבְסַנְהֶדְרִין <small><small>(כו:)</small></small> אָמְרוּ, מַחֲשָׁבָה מוֹעֶלֶת אֲפִלּוּ לְדִבְרֵי תּוֹרָה, וּפירַשׁ רַשִׁ"י דַּאֲגַת הַלֵּב עַל מְזוֹנוֹתָיו שֶׁל אָדָם מְהַנְּיָא לֵיהּ לְשַׁכֵּחַ תַּלְמוּדוֹ. עַד כָּאן. וְהַשִּׂמְחָה מְשַׁכַּחַת הַדְּאָגָה, וְעַל יְדֵי זֶה לִמּוּדוֹ יִתְקַיֵּם בְּיָדוֹ. וְכַיּוֹצֵא בָּזֶה כָּתַב בְּאָרְחוֹת צַדִּיקִים <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הַשִׂמְחָה)</span></small></small> דְּבֵית דִּין הַמִּצְטַעֲרִים לֹא יוּכְלוּ לְבָרֵר הַדִּין בֵּין הֶתֵּר לְאִסּוּר וְכוּ'.<p dir="rtl">
וּבַהַקְדָּמָה לְסֵפֶר בֵּית אַהֲרֹן לְהַגָּאוֹן רַבִּי אַהֲרֹן ווֹלְקִין, בַּעַל זְקַן אַהֲרֹן, כָּתַב, מַהוּ שֶׁאָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סֻכָּה כא:)</span></small></small> "שִׂיחַת תַּלְמִידֵי חֲכָמִים צְרִיכָה לִמּוּד", הַפְּשָׁט הוּא שֶׁצְּרִיכִים לְהִתְעַמֵּק בְּכַוָּנַת שִׂיחַת תַּלְמִידֵי חֲכָמִים, אֲבָל יֵשׁ לְהוֹסִיף, כִּי הִנֵּה בַּגְּמָרָא שַׁבָּת <small><small>(ל:)</small></small> וּבִפְסָחִים <small><small>(קיז.)</small></small> אָמְרוּ, שֶׁרַבָּה מִקַּמֵּיהּ דְּפָתַח לְהוּ לְרַבָּנָן אָמַר מִלְּתָא דִּבְדִיחוּתָא, וּבַדְחֵי רַבָּנָן. לְסוֹף יָתִיב בְּאִימְתָא וּפָתַח בִּשְׁמַעְתְּתָא. וְשָׁם בַּגְּמָרָא אָמְרוּ עַל הַפָּסוּק בִּמְלָכִים, וְעַתָּה קְחוּ לִי מְנַגֵּן, וְהָיָה כְּנַגֵּן הַמְנַגֵּן וַתְּהִי עָלָיו יַד ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(מלכים ב ג, טו)</span></small></small>. אָמַר רַב יְהוּדָה, וְכֵן לִדְבַר הֲלָכָה. וּפִירַשׁ רַשִׁ"י, צָרִיךְ לִפְתֹּחַ בְּמִלֵּי דִּבְדִיחוּתָא בְּרֵישָׁא. <small><small>(וּבְתוֹסְפוֹת סֻכָּה ג: כָּתְבוּ בְּשֵׁם הַיְרוּשַׁלְמִי, שֶׁהַשְּׁכִינָה שׁוֹרָה מִתּוֹךְ שִׂמְחָה)</small></small>. וְזֶה הַבֵּאוּר שִׂיחַת חֻלִּין שֶׁל תַּלְמִידֵי חֲכָמִים צְרִיכָה לִמּוּד, בִּשְׁבִיל הַלִּמּוּד מַקְדִּימִים קֹדֶם מִילֵּי דִּבְדִיחוּתָא, לִפְתֹּחַ שְׁבִילֵי הַהֲבָנָה, וּלְהַגִּיעַ לַמַּדְרֵגָה הָאֶפְשָׁרִית שֶׁל 	לִמּוּד תּוֹרָה בְּעֹמֶק. וְזוֹ הַסִּבָּה שֶׁבִּימֵי אֲחַשְׁוֵרוֹשׁ הַדּוֹר קִבְּלוּהָ מֵרָצוֹן, כִּי הָיָה אֶצְלָם שִׂמְחָה וְסִלּוּק הָעִצָּבוֹן, וְאָז יְכוֹלִים לְקַבֵּל אֶת הַתּוֹרָה מֵרָצוֹן.<p dir="rtl">
וּבָזֶה מוּבָן מַה שֶּׁאָמְרוּ בַּגְּמָרָא יְבָמוֹת <small><small>(סג:)</small></small> הַשָּׁרוּי בְּלֹא אִשָּׁה שָׁרוּי בְּלֹא שִׂמְחָה בְּלֹא תּוֹרָה וְכו'. דְּבִשְׁלָמָא בְּלֹא שִׂמְחָה נִיחָא, אֲבָל בְּלֹא תּוֹרָה, לָמָּה? אֶלָּא כְּשֶׁאֵין שִׂמְחָה אֲזַי יֵשׁ פְּגָם גַּם בְּרָמַת הַלִּמּוּד, וְהוּא בִּכְלַל בְּלִי תּוֹרָה, שֶׁחֲסֵרָה לוֹ הַשְּׁלֵמוּת בְּהַשָּׂגַת הַתּוֹרָה.<p dir="rtl">
וְיָדוּעַ שֶׁהַתּוֹרָה מְבִיאָה לִידֵי שִׂמְחָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים יט, ט)</span></small></small> פִּקּוּדֵי ה' יְשָׁרִים מְשַׂמְּחֵי לֵב, תּוֹרַת ה' תְּמִימָה מְשִׁיבַת נָפֶשׁ, וְרַבֵּנוּ בְּחַיֵּי <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת נִצָּבִים)</span></small></small> הֵבִיא בְּשֵׁם מִדְרַשׁ חֲזַ"ל, תִּזַּל כַּטַּל אִמְרָתִי וְגוֹ', מַה טַּל הַכֹּל שְׂמֵחִים בּוֹ אַף דִּבְרֵי תּוֹרָה כֵּן. עַיֵּן שָׁם. וְגַם עַל יְדֵי הַשִּׂמְחָה הָאָדָם זוֹכֶה לַהֲבָנָה עֲמֻקָּה יוֹתֵר וּבָא לִידֵי בְּהִירוּת הַשֵּׂכֶל, כִּי בְּשִמְחָ'ה אוֹתִיּוֹת מַחֲשָׁבָ'ה. וְהַמַּהֲרַ"ל מִפְּרַאג בְּסֵפֶר דֶּרֶךְ הַחַיִּים <small><small>(פ"ו)</small></small> כָּתַב, אֵין רָאוּי לְקַבֵּל מַעֲלוֹת הַתּוֹרָה רַק עַל יְדֵי שִׂמְחָה, כִּי הַשִּׂמְחָה מִדָּה גְּדוֹלָה הִיא, כִּי כַּאֲשֶׁר הָאָדָם שָׂמֵחַ הוּא בִּשְׁלֵמוּת, וְעַל יְדֵי זֶה הוּא מְקַבֵּל אֶת הַתּוֹרָה שֶׁהִיא שְׁלֵמוּת הָאָדָם. וְהַגָּאוֹן רַבִּי עֲקִיבָא אֵיגֶר בַּהַקְדָּמָה לַשּׁוּ"ת שֶׁלּוֹ כָּתַב, כִּי לְדַעְתִּי הַנֶּפֶשׁ מִתְפַּעֶלֶת, וְהַדַּעַת מְרֻוַּחַת, וְהַכַּוָּנָה מִתְעוֹרֶרֶת מִתּוֹךְ לִמּוּד בְּסֵפֶר נָאֶה וּמְהֻדָּר, כִּי אֵלּוּ מְעִירִים וּמְשַׂמְּחִים אֶת הַנֶּפֶשׁ, וְהַכַּוָּנָה נְכוֹנָה עִם הַשִּׂמְחָה אֶל הַדִּבּוּר, הֵן כְּמוֹ חַיּוּת וּנְשָׁמָה אֶל הַגּוּף. גַּם בְּקֹבֶץ אִגְרוֹת הַחֲזוֹן אִישׁ ח"ב <small><small><span class="booklinks" onclick="sendBookLink(this)" onmouseover="setBookLinkTitle(this)">(אִגֶרֶת צד)</span></small></small> כּוֹתֵב: שֶׁעַל יְדֵי הַשִּׂמְחָה הַלֵּב מָלֵא אוֹרָה לְהָבִין סוֹדוֹת הַתּוֹרָה. וּבְסֵפֶר רַבִּי שִׁמְעוֹן וְתוֹרָתוֹ מוּבָא בְּשֵׁם הַחֲזוֹן אִישׁ, שֶׁבְּיוֹם שַׁבָּת יְכוֹלִים לְהָבִין סְבָרוֹת עֲמֻקּוֹת שֶׁלִּפְעָמִים אֵין שַׁיָּךְ לַהֲבִינָן בִּימוֹת הַחֹל. עַד כָּאן.<p dir="rtl">
וְלָכֵן כָּתַב הָאִבְן עֶזְרָא בְּאִגֶּרֶת הַשַּׁבָּת שֶׁלּוֹ, כִּי בְּכָל יוֹם יִמָּצְאוּ שַׁעֲרֵי תְּבוּנָה, וּבְיוֹמֵי שַׁבָּת נִפְתְּחוּ מֵאָה שְׁעָרִים. וְהַיְנוּ, דִּבְשַׁבָּת קֹדֶשׁ נִפְתָּחִים שַׁעֲרֵי הַבִּינָה. וְכֵן כָּתַב עוֹד בְּאִבְּן עֶזְרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת כ, ח)</span></small></small>, הַשֵּׁם יִתְבָּרַךְ קִדֵּשׁ זֶה הַיּוֹם, וְזִמְּנוֹ לְקַבֵּל הַנְּפָשׁוֹת תּוֹסֶפֶת חָכְמָה יוֹתֵר מִכָּל הַיָּמִים, עַד כָּאן. וְזֶה הַטַּעַם שֶׁכּוֹתֵב הַשְּׂפַת אֱמֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' כִּי תִּשָֹּא)</span></small></small> שֶׁתּוֹרָה שֶׁלּוֹמְדִים בְּשַׁבָּת אֵין שׁוֹכְחִים בִּמְהֵרָה, וְרָמְזוּ עַל זֶה: יוֹם שַׁבָּתוֹן אֵין לִשְׁכֹּחַ. וְלָכֵן חַג הַסֻּכּוֹת הוּא כְּנֶגֶד יַעֲקֹב, שֶׁיַּעֲקֹב עַמּוּד הַתּוֹרָה, וּבְסֻכּוֹת שֶׁהוּא זְמַן שִׂמְחָתֵנוּ מַשִּׂיגִים עֹמֶק הַתּוֹרָה יוֹתֵר.<p dir="rtl">
וּבְסֵפֶר יוֹסֵף אֹמֶץ יוֹזֵפָּא <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד רסז)</span></small></small> כָּתַב בְּשֵׁם מַהַרִי"ל, שֶׁכַּאֲשֶׁר הָיָה רַבֵּנוּ תַּם רוֹצֶה לִלְמֹד תַּמְצִית הֲלָכָה חֲמוּרָה, הָיָה נוֹתֵן לְפָנָיו תֵּל שֶׁל זְהוּבִים כְּדֵי לִשְׂמֹחַ בָּהֶם, וְנִתְרַחֵב לִבּוֹ וְלָמֵד בְּחֵשֶׁק. עַיֵּן שָׁם. וּבְסֵפֶר בֶּן יְהוֹיָדָע <small><small><span class="booklinks" onclick="sendBookLink(this)" onmouseover="setBookLinkTitle(this)">(סַנְהֶדְרִין צט:)</span></small></small> כָּתַב, שֶׁאָדָם שֶׁלּוֹמֵד תּוֹרָה בְּשִׂמְחָה, מְזַמֵּר עֲרִיצִים וּמַכְרִית הַחוֹחִים וְהַקּוֹצִים הַסּוֹבְבִים הַשּׁוֹשַׁנָּה הָעֶלְיוֹנָה.<p dir="rtl">
שָׂכָר עַל קִיּוּם הַמִּצְווֹת בְּשִׂמְחָה<p dir="rtl">
 <p dir="rtl">
וְהִנֵּה בְּסוֹף וָאֶתְחַנָּן <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ז, יא)</span></small></small> נֶאֱמַר: וְשָׁמַרְתָּ אֶת הַמִּצְוָה וְאֶת הַחֻקִּים וְאֶת הַמִּשְׁפָּטִים אֲשֶׁר אָנֹכִי מְצַוְּךָ הַיּוֹם לַעֲשׂוֹתָם. וְאָמְרוּ בְּעֵרוּבִין <small><small>(כב.)</small></small> אָמַר רַבִּי יְהוֹשֻׁעַ בֶּן לֵוִי, הַיּוֹם לַעֲשׂוֹתָם וּמָחָר <small><small>[לָעוֹלָם הַבָּא]</small></small> לִיטֹּל שְׂכָרָם. וְכֵן אָמְרוּ בַּעֲבוֹדָה זָרָה <small><small>(ג:)</small></small> וְלֹא הַיּוֹם לִיטֹּל שְׂכָרָם. וְכֵן אָמְרוּ בְּקִדּוּשִׁין <small><small>(מ:)</small></small> שְׂכַר מִצְוָה בְּהַאי עַלְמָא לֵיכָּא. וְיָדוּעַ מַה שֶּׁהֵעִירוּ הַמְפָרְשִׁים שֶׁהוּא נִרְאֶה כְּסוֹתֵר לְמַה שֶּׁנִּרְאֶה בְּרֵישׁ פָּרָשַׁת עֵקֶב, וְהָיָה עֵקֶב תִּשְׁמְעוּן אֶת הַמִּשְׁפָּטִים הָאֵלֶּה וְגוֹ', וְאָהֵבְךָ וּבֵרְכְךָ וְהִרְבֶּךָ וּבֵרַךְ פְּרִי בִּטְנֶךָ וּפְרִי אַדְמָתְךָ דְּגָנֶךָ וְתִירוֹשְׁךָ וְיִצְהָרֶךָ וְגוֹ'. הָא קַמָּן שֶׁאִם הָאָדָם שׁוֹמֵר עַל הַתּוֹרָה וְהַמִּצְוֹת זוֹכֶה לְ"וּבֵרַךְ פְּרִי בִטְנֶךָ וּפְרִי אַדְמָתֶךָ", וְהַשָּׂכָר אֵינוֹ לָעוֹלָם הַבָּא, אֶלָּא כְּבָר בָּעוֹלָם הַזֶּה מְקַבֵּל שָׂכָר.<p dir="rtl">
וְזֶה לְשׁוֹן הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ט מֵהִלְכוֹת תְּשׁוּבָה ה"א)</span></small></small>: מֵאַחַר שֶׁנּוֹדַע שֶׁמַּתַּן שְׂכָרָן שֶׁל הַמִּצְוֹת וְהַטּוֹבָה שֶׁנִּזְכֶּה לָהּ אִם שָׁמַרְנוּ דֶּרֶךְ ה', הִיא חַיֵּי הַעוֹלָם הַבָּא, שֶׁנֶּאֱמַר לְמַעַן יִטַב לָךְ וְהַאֲרַכְתָּ יָמִים וְכוּ', וּמַהוּ זֶה שֶׁכָּתְבוּ בְּכָל הַתּוֹרָה כֻּלָּהּ אִם תִּשְׁמְעוּ יַגִּיעַ לָכֶם כָּךְ, וְאִם לֹא תִּשְׁמְעוּ יִקְרֶה אֶתְכֶם כָּךְ, וְכָל אוֹתָם הַדְּבָרִים בָּעוֹלָם הַזֶּה כְּגוֹן שָׂבָע וְרָעָב, וּמִלְחָמָה וְשָׁלוֹם וְכוּ', כָל אוֹתָם הַדְּבָרִים אֱמֶת הָיוּ, וְיִהְיוּ בִּזְמַן שֶׁאָנוּ עוֹשִׂים אֶת כָּל מִצְוֹת הַתּוֹרָה, יַגִּיעוּ אֵלֵינוּ טוֹבוֹת הָעוֹלָם הַזֶּה כֻּלָּן, וּבִזְמַן שֶׁאָנוּ עוֹבְרִים עֲלֵיהֶם תִּקְרֶינָה אוֹתָנוּ הָרָעוֹת הַכְּתוּבוֹת. וְאַף עַל פִּי כֵן אֵין אוֹתָן הַטּוֹבוֹת הָהֵם סוֹף מַתַּן שְׂכָרָן שֶׁל הַמִּצְוֹת, וְלֹא אוֹתָן הָרָעוֹת הָהֵם סוֹף הַנְּקָמָה שֶׁנּוֹקְמִים בָּעוֹבֵר עַל כָּל הַמִּצְוֹת, אֶלָּא כָּךְ הֶכְרֵעַ כָּל הַדְּבָרִים, הַקָּדוֹשׁ בָּרוּךְ הוּא נָתַן לָנוּ תּוֹרָה זוֹ עֵץ חַיִּים הִיא, וְכָל הָעוֹשֶׂה כָּל הַכָּתוּב בָּהּ וְכוּ', זוֹכֶה בָּהּ לְחַיֵּי הָעוֹלָם הַבָּא, לְפִי גֹּדֶל מַעֲשָׂיו וְרֹב חָכְמָתוֹ וְכוּ', וְהִבְטִיחָנוּ בַּתּוֹרָה שֶׁאִם נַעֲשֶׂה אוֹתָהּ בְּשִׂמְחָה וּבְטוֹבַת נֶפֶשׁ וְנֶהֱגֶה בְּחָכְמָתָהּ תָּמִיד, שֶׁיָּסִיר מִמֶּנּוּ כָּל הַדְּבָרִים הַמּוֹנְעִים אוֹתָנוּ מִלַּעֲשׂוֹתָהּ, כְּגוֹן חֹלִי וּמִלְחָמָה וְכַיּוֹצֵא בָּזֶה, וְיַשְׁפִּיעַ לָנוּ כָל הַטּוֹבוֹת הַמַּחֲזִיקוֹת אֶת יָדֵינוּ לַעֲסֹק בַּתּוֹרָה וְכוּ'. עַד כָּאן.<p dir="rtl">
וְהָרַשְׁבָּ"א בִּתְשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קמח, תט)</span></small></small> נִשְׁאַל כַּיּוֹצֵא בָּזֶה, שֶׁהֲרֵי אָמְרוּ, בְּנֵי חַיֵּי וּמְזוֹנֵי לָאו בִּזְכוּתָא תַּלְיָא מִלְּתָא אֶלָּא בְּמַזָּלָא תַּלְיָא מִלְּתָא. וּמִפְּסוּקֵי הַתּוֹרָה נִרְאֶה בְּהֵפֶךְ הַגָּמוּר, כִּי בִּזְּכוּת וּבְעֹנֶשׁ הַדָּבָר תָּלוּי. <small><small>[שֶׁבְּפָרָשַׁת מִשְׁפָּטִים <span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת כג, כה)</span> נֶאֱמַר, וַעֲבַדְתֶּם אֶת ה' אֱלֹקֵיכֶם, וּבֵרַךְ אֶת לַחְמֶךָ וְאֶת מֵימֶךָ וְכוּ'. לֹא תִהְיֶה מְשַׁכֵּלָה וַעֲקָרָה בְּאַרְצֶךָ, אֶת מִסְפַּר יָמֶיךָ אֲמַלֵּא וְגוֹ'. הָא קַמָּן בְּנֵי חַיֵּי וּמְזוֹנֵי]</small></small>. וְהֵשִׁיב, שֶׁיֵּשׁ לְחַלֵּק בֵּין יְחִידִים לְצִבּוּר. וְהַתּוֹרָה דִּבְּרָה עַל הַכְּלָל וְלֹא עַל הַפְּרָט. עַיֵּן שָׁם.<p dir="rtl">
וְרַבֵּנוּ אַבְרָהָם בֶּן הָרַמְבַּ"ם כָּתַב לְחַלֵּק בֵּין עוֹבֵד אֱלֹקִים מִתּוֹךְ יִרְאַת הָעֹנֶשׁ, וּפַחַד הַבּוֹרֵא, דְּבָזֶה תָּלוּי בְּמַזָּל וְלֹא בִּזְכוּת, לְבֵין הָעוֹבֵד אֶת ה' מִתּוֹךְ אַהֲבַת הַבּוֹרֵא, אֲשֶׁר בַּאַהֲבָתָהּ יִשְׁגֶּה תָּמִיד, דְּבָזֶה תָּלוּי בִּזְכוּתוֹ, וְעַל זֶה אָמְרָה הַתּוֹרָה וּבֵרַךְ פְּרִי בִטְנֶךָ וְגוֹ'. וְהַגִּלּוּי עַל עֲבוֹדַת ה' מֵאַהֲבָה הוּא עֲשִׂיַּת הַמִּצְוֹת בְּשִׂמְחָה וְהִתְלַהֲבוּת.<p dir="rtl">
וְזֶה מְדֻקְדָּק בְּמַה שֶּׁאָנוּ אוֹמְרִים בִּקְרִיאַת שְׁמַע, לְאַהֲבָה אֶת ה' אֱלֹקֵיכֶם, וּלְעָבְדוֹ בְּכָל לְבַבְכֶם, וְנָתַתִּי מְטַר אַרְצְכֶם וְגוֹ'. וְהַיְנוּ, שֶׁאִם עוֹבֵד אֶת ה' מִתּוֹךְ אַהֲבָה, בָּזֶה זוֹכֶה לְשָׂכָר בָּעוֹלָם הַזֶּה. וְלָכֵן כָּתוּב בִּתְחִלָּה: וְהָיָה אִם שָׁמֹעַ וְגוֹ', לְשׁוֹן וְהָיָה שֶׁהוּא שִׂמְחָה. שֶׁהֲרֵי אָמְרוּ בִּמְגִלָּה <small><small>(י:)</small></small> דְּכָל מָקוֹם שֶׁנֶּאֱמַר בַּתּוֹרָה וַיְהִי בִּימֵי הַיְנוּ לְשׁוֹן צַעַר, עַיֵּן שָׁם. וּמִכָּאן דִּלְשׁוֹן וְהָיָה הוּא לְשׁוֹן שִׂמְחָה. וְלָזֶה רָמְזָה הַתּוֹרָה, שֶׁאִם יִשְׁמַע בְּקוֹל ה' בְּשִׂמְחָה, יִזְכֶּה לִמְטַר אַרְצְכֶם וְכוּ'.<p dir="rtl">
וּבֶאֱמֶת, מַה הַמַּעֲלָה כָּל כָּךְ בַּעֲבוֹדָה מֵאַהֲבָה, שֶׁבַּעֲבוּרָהּ זוֹכֶה לְטוֹבוֹת בָּעוֹלָם הַזֶּה. וְהִנֵּה בַּמִּשְׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת פֶּרֶק ד')</span></small></small> נֶאֱמַר, בֶּן עֲזַאי אוֹמֵר, הֱוֵי רָץ לְמִצְוָה קַלָּה וּבוֹרֵחַ מִן הָעֲבֵרָה, שֶׁמִּצְוָה גּוֹרֶרֶת מִצְוָה, וַעֲבֵרָה גּוֹרֶרֶת עֲבֵרָה. שֶׁשְּׂכַר מִצְוָה מִצְוָה וּשְׂכַר עֲבֵרָה עֲבֵרָה. וּפֵרַשׁ רַבֵּנוּ עוֹבַדְיָה מִבַּרְטְנוּרָא, שֶׁמִּן הַשָּׁמַיִם מְסַיְּעִים וּמַזְמִינִים בְּיַד מִי שֶׁעָשָׂה מִצְוָה אַחַת שֶׁיַּעֲשֶׂה אַחֶרֶת, כְּדֵי לִיתֵּן לוֹ שָׂכָר עַל שְׁתֵּיהֶן. פֵּרוּשׁ אַחֵר, שֶׁשְּׂכַר מִצְוָה מִצְוָה, שֶׁכָּל מַה שֶּׁאָדָם מִשְׂתַּכֵּר וּמִתְעַנֵּג בַּעֲשִׂיַּת הַמִּצְוָה נֶחֱשָׁב לוֹ לְמִצְוָה בִּפְנֵי עַצְמָהּ, וְנוֹטֵל שָׂכָר עַל הַמִּצְוָה שֶׁעָשָׂה וְעַל הָעֹנֶג וְהַהֲנָאָה שֶׁנֶּהֱנָה בַּעֲשִׂיָּתָהּ. עַד כָּאן. וּמְבֹאָר,שֶׁאִם נֶהֱנָה מֵהַמִּצְוָה מְקַבֵּל שָׂכָר כָּאן בָּעוֹלָם הַזֶּה. שֶׁכָּל שֶׁעוֹשֶׂה אֶת הַמִּצְוָה מִתּוֹךְ שִׂמְחָה וּמִתְעַנֵּג בָּהּ, זוֹכֶה לְקַבֵּל עַל זֶה שָׂכָר כְּבָר בָּעוֹלָם הַזֶּה. וְנִמְצָא דְּמַה שֶּׁאָמְרוּ הַיּוֹם לַעֲשׂוֹתָם וּמָחָר לְקַבֵּל שְׂכָרָם, הַיְנוּ בְּעוֹבֵד אֶת ה' שֶׁלֹּא מִתּוֹךְ שִׂמְחָה וּתְשׁוּקָה, וְאֵינוֹ מִתְעַנֵּג בְּקִיּוּם הַתּוֹרָה וְהַמִּצְוֹת, וּבָזֶה לֵיכָּא שָׂכָר בָּעוֹלָם הַזֶּה, וְעַל זֶה נֶאֱמַר הַיּוֹם לַעֲשׂוֹתָם וּמָחָר לְקַבֵּל שְׂכָרָם. אֲבָל כְּשֶׁמִּתְעַנֵּג בַּתּוֹרָה וּבַמִּצְוֹת, בָּזֶה מְקַבֵּל שָׂכָר גַּם בָּעוֹלָם הַזֶּה.<p dir="rtl">
גַּם בְּפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֶרֶךְ שִׂמְחָה)</span></small></small> כָּתַב וְזֶה לְשׁוֹנוֹ: וְאָמְרוּ רַבּוֹתֵינוּ זַ"ל, דִּשְׂכַר מִצְוָה בְּהַאי עַלְמָא לֵיכָּא, אֲבָל בִּשְׂכַר הַשִּׂמְחָה אָדָם אוֹכֵל בָּעוֹלָם הַזֶּה, וְהַשָּׂכָר הַיּוֹתֵר גָּדוֹל שֶׁיֵּשׁ עַל הַשִּׂמְחָה, שֶׁזּוֹכֶה לְהַשָּׂגַת הַחָכְמָה וְהַשָּׂגַת הַשְּׁלֵמוּת. עַיֵּן שָׁם.<p dir="rtl">
וְיֵשׁ לְדַקְדֵּק כֵּן מִמַּה שֶּׁנֶּאֱמַר בַּתּוֹרָה, וְהָיָה עֵקֶב תִּשְׁמְעוּן וְגוֹ', וְנִמְצָא שֶׁאִם אָדָם שׁוֹמֵר אֶת הַתּוֹרָה וְהַמִּצְוֹת מִתּוֹךְ שִׂמְחָה, אָז זוֹכֶה לְבֵרַךְ פְּרִי בִטְנֶךָ וְגוֹ'.<p dir="rtl">
וְזֶה מַה שֶּׁנֶּאֱמַר בְּהֶמְשֵׁךְ הַפָּסוּק וְהָיָה עֵקֶב תִּשְׁמְעוּן וְגוֹ', וּשְׁמַרְתֶּם וַעֲשִׂיתֶם אוֹתָם, וּשְׁמַרְתֶּם לְשׁוֹן וְאָבִיו שָׁמַר אֶת הַדָּבָר, וְהַיְנוּ שֶׁיַּעֲקֹב הָיָה מְצַפֶּה וּמְיַחֵל מָתַי יִתְקַיֵּם הַחֲלוֹם שֶׁל יוֹסֵף שֶׁיַּעֲלֶה לִמְלוּכָה וְכוּ'. וְגַם כָּאן אִם הָאָדָם שׁוֹמֵר וּמְצַפֶּה לְקַיֵּם אֶת הַמִּצְוֹת, וּמְצַפֶּה וּמְיַחֵל לְקַיְּמָן, וְעוֹשֶׂה כֵן מִתּוֹךְ שִׂמְחָה, אָז זוֹכֶה לְ"וּבֵרַךְ פְּרִי בִטְנֶךָ וְגוֹ' וְשָׁמַר ה' אֱלֹקֶיךָ לְךָ וְגוֹ'", מִדָּה כְּנֶגֶד מִדָּה. הַקָּדוֹשׁ בָּרוּךְ הוּא שָׂמֵחַ לְהַחֲזִיר כְּמִדָּתוֹ וּלְהֵיטִיב עִמּוֹ גַּם בָּעוֹלָם הַזֶּה. וְהַשָּׂכָר הוּא עַל קִיּוּם הַמִּצְוָה בְּשִׂמְחָה, וְלֹא עַל עֶצֶם הַמִּצְוָה.<p dir="rtl">
וּבָזֶה בֵּאֲרוּ מַה שֶּׁנֶּאֱמַר בְּפָרָשַׁת וָאֶתְחַנַּן <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ד, ה)</span></small></small>: רְאֵה לִמַּדְתִּי אֶתְכֶם חֻקִּים וּמִשְׁפָּטִים וְגוֹ', וּשְׁמַרְתֶּם וַעֲשִׂיתֶם כִּי הִיא חָכְמַתְכֶם וּבִינַתְכֶם לְעֵינֵי הָעַמִּים אֲשֶׁר יִשְׁמְעוּן אֶת כָּל הַחֻקִּים הָאֵלֶּה, וְאָמְרוּ רַק עַם חָכָם וְנָבוֹן הַגּוֹי הַגָּדוֹל הַזֶּה. עַד כָּאן.<p dir="rtl">
וְלִכְאוֹרָה צָרִיךְ בֵּאוּר שֶׁהֲרֵי בְּפָרָשַׁת חֻקַּת נֶאֱמַר, לְפִי שֶׁהָיוּ אֻמּוֹת הָעוֹלָם מוֹנִין אֶת יִשְׂרָאֵל וְאוֹמְרִים מַה טַּעַם לְחֻקָּה זוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵּן בְּפֵרוּשׁ רַשִׁ"י שָׁם)</span></small></small>. וּמַשְׁמַע, שֶׁאֻמּוֹת הָעוֹלָם הָיוּ מְלַגְלְגִים עַל מִצְוַת פָּרָה אֲדֻמָּה שֶׁאֵין בָּהּ טַעַם הַנִּרְאֶה לָעַיִן. וְאִלּוּ כָּאן נֶאֱמַר, רְאֵה לִמַּדְתִּי אֶתְכֶם "חֻקִּים" וְעַל זֶה נֶאֱמַר וְאָמְרוּ רַק עַם חָכָם וְנָבוֹן הַגּוֹי וְגוֹ', וְנִמְצָא שֶׁאֻמּוֹת הָעוֹלָם אַדְּרַבָּה מְשַׁבְּחִים אֶת יִשְׂרָאֵל וְאוֹמְרִים שֶׁהֵם 	עַם נָבוֹן וְחָכָם בָּזֶה שֶׁהֵם מְקַיְּמִים חֻקִּים וּמִשְׁפָּטִים. וְזֶה כְּעֵין סְתִירָה.<p dir="rtl">
וּלְהַנַּ"ל אָתֵי שַׁפִּיר, דְּכַאֲשֶׁר הָאָדָם עוֹשֶׂה מִצְוֹת שִׂכְלִיּוֹת מִתּוֹך שִׂמְחָה, לֵיכָּא בָּזֶה כָּל חִדּוּשׁ, אֲבָל כַּאֲשֶׁר הָאָדָם עוֹשֶׂה מִצְוֹת שִׁמְעִיּוֹת מִתּוֹךְ שִׂמְחָה, אַף שֶׁאֵין לוֹ בָּזֶה כָּל הַשָּׂגָה וַהֲבָנָה, ובָזֶה שֶׁמְּצַפִּים וּמְיַחֲלִים לְקַיֵּם אֶת הַמִּצְוֹת הָאֵלֶּה, הֲגַם שֶׁאֵין בָּהֶם טַעַם, זֶה מוֹכִיחַ אֵצֶל אֻמּוֹת הָעוֹלָם שֶׁכַּנִּרְאֶה יֵשׁ טַעַם נִסְתָּר מִבִּינָתָם, כִּי לֹא יִתָּכֵן שֶׁיַּעֲשׂוּ מִצְוֹת אֵלֶּה מִתּוֹךְ תְּשׁוּקָה כָּל כָּךְ גְּדוֹלָה וְשִׂמְחָה יְתֵרָה כָּזוֹ, אִם לֹא מְבִינִים אֶת טַעַם הַמִּצְוָה, וְאַף שֶׁאֵין הֵם מְבִינִים אֶת הַמִּצְוָה, רֵיק הוּא מִכֶּם, וְלָכֵן כָּאן דַּוְקָא יֶשְׁנָה הִתְפַּעֲלוּת מֵעַם יִשְׂרָאֵל, וְאָמְרוּ רַק עַם חָכָם וְנָבוֹן הַגּוֹי הַגָּדוֹל הַזֶּה. כִּי מִסְּתָמָא יֵשׁ לָהֶם טַעַם נִסְתָּר שֶׁיָּדוּעַ רַק לָהֶם. וְהַהוֹכָחָה לָזֶה, שֶׁהֵם מְקַיְּמִים אֶת אוֹתָם חֻקִּים מִתּוֹךְ תְּשׁוּקָה וְשִׂמְחָה, וְלֹא כְּמִצְוַת אֲנָשִׁים מְלֻמָּדָה. וְכַאֲשֶׁר אֻמּוֹת הָעוֹלָם רוֹאִים זֹאת, מִכָּאן בָּא הַשֶּׁבַח לְעַם יִשְׂרָאֵל.<p dir="rtl">
וּבָזֶה בֵּאֲרוּ מַה שֶּׁנֶּאֱמַר בַּגְּמָרָא, גָּדוֹל הַנֶּהֱנֶה מִיגִיעַ כַּפּוֹ יוֹתֵר מִיְרֵא שָׁמַיִם. וְצָרִיךְ בֵּאוּר, מִמַּה נַּפְשָׁךְ, אִם זֶה הַנֶּהֱנֶה מִיגִיעַ כַּפּוֹ אֵינוֹ יְרֵא שָׁמַיִם, אִם כֵּן מַה שַּׁיָּךְ לוֹמַר עָלָיו שֶׁהוּא גָּדוֹל מִירֵא שָׁמַיִם? וְאִם הוּא יְרֵא שָׁמַיִם אִם כֵּן מַהוּ שֶׁאָמַר יוֹתֵר מִירֵא שָׁמַיִם, הֲרֵי גַּם הוּא יְרֵא שָׁמַיִם. אֶלָּא הַבֵּאוּר הוּא, כִּי הִנֵּה הָאָדָם לְעָמָל יוּלַד, וְכָל מַטְּרַת בּוֹאוֹ שֶׁל הָאָדָם לָעוֹלָם הַזֶּה הוּא לַעֲבֹד אֶת הַבּוֹרֵא יִתְבָּרַךְ, וְלִיגַע וְלַעֲמֹל בְּעֵסֶק תּוֹרָתֵנוּ הַקְּדוֹשָׁה וְקִיּוּם הַמִּצְוֹת. וְכָל מִי שֶׁנֶּהֱנֶה מִיגִיעַ כָּזֶה, וְעוֹשֶׂה כֵן מִשִּׂמְחָה, זֶה גָּדוֹל יוֹתֵר מִמִּי שֶׁהוּא עוֹשֶׂה אֶת הַמִּצְוֹת וְיָגַע בָּהֶם מִתּוֹךְ יִרְאָה וּפַחַד הָעֹנֶשׁ. וְלָכֵן גָּדוֹל יוֹתֵר "הַנֶּהֱנֶה" מִיגִיעַ כַּפּוֹ, יוֹתֵר מִ"יְרֵא" ה'. עֲבוֹדַת ה' בְּאַהֲבָה וַהֲנָאָה וְיִרְאַת הָרוֹמְמוּת, חֲשׁוּבָה יוֹתֵר מֵעֲבוֹדַת ה' מִיִּרְאַת הָעֹנֶשׁ.<p dir="rtl">
וּבָזֶה בֵּאֲרוּ גַּם מַה שֶּׁאָמַר דָּוִד הַמֶּלֶךְ עָלָיו הַשָּׁלוֹם <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קכו)</span></small></small> אָז יֹאמְרוּ בַגּוֹיִם הִגְדִּיל ה' לַעֲשׂוֹת עִם אֵלֶּה, הִגְדִּיל ה' לַעֲשׂוֹת עִמָּנוּ הָיִינוּ שְׂמֵחִים. וְהַיְנוּ, שֶׁאֻמּוֹת הָעוֹלָם עוֹמְדִים וּתְמֵהִים, אֵיךְ עַם יִשְׂרָאֵל זוֹכֶה גַּם לָעוֹלָם הַזֶּה, הֲרֵי עֵשָׂו הוּא זֶה שֶׁזָּכָה בָּעוֹלָם הַזֶּה, וְיַעֲקֹב אָבִינוּ וְזַרְעוֹ זָכוּ בָּעוֹלָם הַבָּא, וְהֵם בָּאִים בִּשְׁאֵלָה: הִגְדִּיל ה' לַעֲשׂוֹת עִם אֵלֶּה? וַיהִי כְּמֵשִׁיב: הָיִינוּ שְׂמֵחִים. בַּעֲבוּר שֶׁקִּיְּמוּ אֶת הַמִּצְוֹת מִתּוֹך שִׂמְחָה וְאַהֲבַת הַבּוֹרֵא, וְלֹא קִיְּמוּהָ כְּמִצְוַת אֲנָשִׁים מְלֻמָּדָה, אוֹ מִיִּרְאַת הָעֹנֶשׁ, בַּעֲבוּר זֶה זָכִינוּ גַּם לָעוֹלָם הַזֶּה. וְאֵין זֶה שָׂכָר עֲבוּר הַמִּצְוֹת שֶׁמְּקַיְּמִים, אֶלָּא בַּעֲבוּר הַשִּׂמְחָה שֶׁבְּקִיּוּם הַמִּצְוֹת.<p dir="rtl">
וּבָזֶה עוֹד בֵּאֲרוּ מַה שֶּׁאָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קמז)</span></small></small> הַשָּׂם גְּבוּלֵךְ שָׁלוֹם, חֵלֶב חִטִּים יַשְׂבִּיעֵךְ, הַשּׁוֹלֵחַ אִמְרָתוׁ אָרֶץ וְגוֹ'. וְהַיְנוּ, שֶׁבָּאִים אֻמּוֹת הָעוֹלָם וּתְמֵהִים, הֵיאַךְ עַם יִשְׂרָאֵל זוֹכֶה לֵישֵׁב בְּשַׁלְוָה בְּאֵיזֶה זְמַנִּים, הַשָּׂם גְּבוּלֵךְ שָׁלוֹם? חֵלֶב חִטִּים יַשְׂבִּיעֵךְ? וַהֲרֵי הָעוֹלָם הַזֶּה שַׁיָּךְ לְעֵשָׂו וְזַרְעוֹ, וְלֹא לְיַעֲקֹב אָבִינוּ וּלְזַרְעוֹ. וַיְהִי כְּמֵשִׁיב: הַשּׁוֹלֵחַ אִמְרָתוֹ אָרֶץ, וַהַיְנוּ שָׂשׂ אָנֹכִי עַל אִמְרָתֶךָ כְּמוֹצֵא שָׁלָל רַב, וְזוֹ מִצְוַת מִילָה, כָּל מִצְוָה שֶׁיִּשְׂרָאֵל עוֹשִׂים אוֹתָהּ בְּשִׂמְחָה, הֶחְזְקֵיהּ בְּיָדָם, וְזוֹ הִיא מִצְוַת מִילָה, וּבִזְכוּת שֶׁעוֹשִׂים מִצְוַת מִילָה בְּשִׂמְחָה, מִצְוָה זוֹ מִתְקַיֶּמֶת בְּיָדָם, וְהַשָּׂכָר בָּא עַל הַשּׁוֹלֵחַ אִמְרָתוֹ אָרֶץ, עַל עֲשִׂיַּת הַבְּרִית בְּשִׂמְחָה <small><small>[אִמְרָתוֹ הַיְנוּ הַבְּרִית]</small></small>, וְעַל זֶה מַגִּיעַ לְעַם יִשְׂרָאֵל שֶׁיִּהְיוּ בַּגֶדֶר חֵלֶב חִטִּים יַשְׂבִּיעֵךְ וְגוֹ'.<p dir="rtl">
<h3 dir="rtl" id="igeret_leben_tora, פרק ז בטול תורה באיכות">פֶּרֶק ז - בִּטּוּל תּוֹרָה בְּאֵיכוּת</h3><p dir="rtl">
וְאַחַר שֶׁבֵּאַרְנוּ דְּשַׁיָּךְ גֶּדֶר בִּטּוּל תּוֹרָה גַּם בְּאֵיכוּת, וְהַיְנוּ דְּאִם יָכוֹל לִלְמֹד בְּעִיּוּן וְלוֹמֵד תּוֹרָה בְּשִׁטְחִיּוּת, אוֹ שֶׁקּוֹרֵא תְּהִלִּים בִּזְמַן שֶׁיָּכוֹל לִלְמֹד, הָוֵי בִּכְלַל בִּטּוּל תּוֹרָה בְּאֹפֶן יַחֲסִי, שֶׁהֲרֵי בַּגְּמָרָא מְגִלָּה <small><small>(ג.)</small></small> אָמְרוּ, מְבַטְּלִים תַּלְמוּד תּוֹרָה מִפְּנֵי מִקְרָא מְגִלָּה. וְאַטּוּ מִקְרָא מְגִלָּה לָאו תּוֹרָה הִיא. אֶלָּא וַדַּאי דְּכֵיוָן שֶׁיָּכוֹל לִלְמֹד גְּמָרָא וּפוֹסְקִים, וְקוֹרֵא מְגִלָּה, הָוֵי בִּטּוּל תּוֹרָה בְּאֵיכוּת. אֶלָּא שֶׁהָרַשַׁ"שׁ <small><small>(שָׁם)</small></small> פֵּרַשׁ, דְּהַיְנוּ בְּתַלְמִידִים שֶׁשָּׁמְעוּ כְּבָר מִקְרָא מְגִלָּה, שֶׁצְּרִיכִים לְהִתְבַּטֵּל מִלִּמּוּדָם כְּדֵי שֶׁרַבָּם יִשְׁמַע מְגִלָּה.<p dir="rtl">
אִי נָמֵי עַל פִּי הַמְּבֹאָר בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו ס"ד)</span></small></small>, דְּחַיָּב אָדָם לְשַׁלֵּשׁ אֶת זְמַנּוֹ שְׁלִישׁ בְּתוֹרָה שֶׁבִּכְתָב, שְׁלִישׁ בְּמִשְׁנָה דְּהַיְנוּ תּוֹרָה שֶׁבְּעַל פֶּה, וּשְׁלִישׁ בַּתַּלְמוּד, דְּהַיְנוּ שֶׁיָּבִין וְיַשְׂכִּיל אַחֲרִית דְּבָרָם מֵרֵאשִׁיתוֹ, וְיוֹצִיא דָּבָר מִתּוֹךְ דָּבָר, וִידַמֶּה דָּבָר לְדָבָר, וְיָדוּן בַּמִּדּוֹת שֶׁהַתּוֹרָה נִדְרֶשֶׁת בָּהֶם עַד שֶׁיֵּדַע הֵיאַךְ עִקַּר הַמִּצְוֹת. בַּמֶּה דְּבָרִים אֲמוּרִים בִּתְחִלַּת לִמּוּדוֹ, אֲבָל כְּשֶׁיַּגְדִּיל יְפַנֶּה כָּל יָמָיו לְתַלְמוּד בִּלְבַד לְפִי רֹחַב לִבּוֹ וְיִשּׁוּב דַּעְתּוֹ, וְיִקְרָא בְּעִתִּים מְזֻמָּנִים בַּתּוֹרָה שֶׁבִּכְתָב וּבַמִּשְׁנָה. עַיֵּן שָׁם. וּלְגַבֵּי מְגִלָּה יִבְטֹל מֵהַתַּלְמוּד וְיִקְרָא מְגִלָּה, וְלָכֵן קָאָמַר מְבַטְּלִין תַּלְמוּד תּוֹרָה וְקוֹרִין מְגִלָּה.<p dir="rtl">
אִי נָמֵי עַל פִּי הַמְּבֹאָר שָׁם בְּסָעִיף י"ד, שְׁנַיִם שֶׁשָּׁאֲלוּ, אֶחָד שָׁאַל כָּעִנְיָן וְאֶחָד שֶׁלֹּא כָּעִנְיָן, נִזְקָקִים לַשּׁוֹאֵל כָּעִנְיָן. וְכֵן אֶחָד שָׁאַל לָעִנְיָן מַעֲשֶׂה וְאֶחָד שָׁאַל שֶׁלֹּא לְמַעֲשֶׂה וְכוּ'. וְעַל זֶה קָאָמַר דִּבְכָל אֹפֶן מְבַטְּלִין תַּלְמוּד תּוֹרָה מִפְּנֵי מִקְרָא מְגִלָּה. עַיֵּן שָׁם. שׁוּב רָאִיתִי מַה שֶּׁכָּתַב בָּזֶה בְּמָאוֹר יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(מְגִילָה ג.)</span></small></small> וְהֵבִיא דִּבְרֵי הָרַשַׁ"שׁ וְעוֹד אַחֲרוֹנִים.<p dir="rtl">
וְאָמְנָם בְּאֹפֶן שֶׁאֵינוֹ יָכוֹל לְהִתְרַכֵּז בְּלִמּוּדוֹ, כְּבָר כָּתַב בְּבִרְכֵי יוֹסֵף <small><small><span class="booklinks" onclick="sendBookLink(this)" onmouseover="setBookLinkTitle(this)">(בסי' קי)</span></small></small> וְקִבַּלְתִּי שֶׁיִּלְמֹד בְּכָל יוֹם קְצָת מִזְמוֹרֵי תְּהִלִּים בְּכַוָּנָה וְהַכְנָעָה, וְטוֹב לוֹ. וְהוּבָא בְּקֶמַח סֹלֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(הנד"מ עמ' קסב)</span></small></small>.<p dir="rtl">
וְעַל כָּל פָּנִים בְּעִקַּר הַדָּבָר, אֱמֶת נָכוֹן הוּא שֶׁתַּלְמִיד חָכָם הַיָּכוֹל לִלְמֹד תּוֹרָה בְּעִיּוּן, תַּלְמוּד אוֹ פּוֹסְקִים, אוֹ מִשְׁנָיוֹת וַהֲלָכָה, וְעוֹסֵק בְּאוֹתָהּ שָׁעָה בִּקְרִיאַת תְּהִלִּים, אֵין זֶה מִן הָרָאוּי, וְאֵין לַעֲשׂוֹת כֵּן. כִּי יֵשׁ בִּטּוּל תּוֹרָה בְּאֵיכוּת, וְעֵת לְכָל דָּבָר. וְעַיֵּן בְּסֵפֶר נֶפֶשׁ הַיָּפָה לְרַבִּי יִצְחָק פַּלָּאגִ'י <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ת)</span></small></small> וּבְשׁוּ"ת חִקְרֵי לֵב <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק א סי' יג)</span></small></small>, דְּעָדִיף שֶׁיֵּדַע פֶּרֶק מִשְׁנָיוֹת בְּעַל פֶּה, וְלַחֲזֹר עָלָיו אֲפִלּוּ מֵאָה פְּעָמִים, מֵאֲשֶׁר קְרִיאַת תְּהִלִּים <small><small>[בְּעַל פֶּה]</small></small>. <small><small>[אֶלָּא דְּהָתָם בָּא מִצַּד דְּבָרִים שֶׁבִּכְתָב אִי אַתָּה רַשַּׁאי לְאָמְרוֹ בְּעַל פֶּה]</small></small>.<p dir="rtl">
וְעַיֵּן בְּמִדְרַשׁ שׁוֹחֵר טוֹב <small><small>(פ"א)</small></small> עַל הַפָּסוּק בִּתְהִלִּים <small><small>(יט)</small></small> יִהְיוּ לְרָצוֹן אִמְרֵי פִי וְגוֹ', בִּקֵּשׁ דָּוִד הַמֶּלֶךְ מֵהַקָּדוֹשׁ בָּרוּךְ הוּא, יֵעָשׂוּ לְדוֹרוֹת וְיִכָּתְבוּ לְדוֹרוֹת אִמְרֵי פִי, וִיחוֹקְקוּ לְדוֹרוֹת, וְלֹא יִהְיוּ קוֹרִין בָּהֶם כְּקוֹרִין בִּסְפָרִים <small><small>[וּבְיַלְקוּט שִׁמְעוֹנִי אִיתָא הַגִּרְסָא, וְאַל יִהְיוּ קוֹרִין בָּהֶם כְּקוֹרִין בַּסִפְרֵי מוֹרִיס. וְהַיְנוּ סִפְרֵי יְוָנִים]</small></small>. אֶלָּא יִהְיוּ קוֹרִין בָּהֶם וְנוֹטְלִים שָׂכָר עֲלֵיהֶם כִּנְגָעִים וַאֲהָלוֹת.<p dir="rtl">
וּבְסֵפֶר נֶפֶשׁ הַחַיִּים לְמהר"ח מוּוֹאלוֹזִ'ין <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר ד פ"א)</span></small></small> כָּתַב, וּמִי יוֹדֵעַ אִם הִסְכִּים הַקָּדוֹשׁ בָּרוּךְ הוּא עַל יָדוֹ בָּזֶה, כִּי לֹא מָצִינוּ בְּדִבְרֵי רַבּוֹתֵינוּ ז"ל מַה תְּשׁוּבָה הֱשִׁיבוֹ הַשֵּׁם יִתְבָּרַךְ עַל בַּקָּשָׁתוֹ. עַיֵּן שָׁם. וְכֵן הוּא בְּסִפְרוֹ רוּחַ חַיִּים <small><small>(פ"ו)</small></small>.<p dir="rtl">
וְכַיּוֹצֵא בָּזֶה בְּפֵרוּשׁ הַתְּפִלּוֹת וְהַבְּרָכוֹת לְרַבֵּנוּ יְהוּדָה בַּר יָקָר <small><small>(רַבּוֹ שֶׁל הָרַמְבַּ"ן, יָצָא לָאוֹר בִּשְׁנַת תשל"ט)</small></small> שֶׁכָּתַב לְבָאֵר פֵּרוּשׁ תְּפִלַּת "בָּרוּךְ שֶׁאָמַר", וְזֶה לְשׁוֹנוֹ: וְאָמַר בַּסּוֹף וּבְשִׁירֵי דָּוִד עַבְדָּךְ נְהַלְּלָךָ, שֶׁאוֹתָם הַמִּזְמוֹרִים הַנֶּהְדָּרִים רוֹמְזִים הַמַּאֲמָרוֹת, וְאַף כָּל הַמִּזְמוֹרִים חֲשׁוּבִים כְּדִבְרֵי תּוֹרָה. כְּדְאָמְרִינַן בְּמִדְרַשׁ תְּהִלִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק עח)</span></small></small> אַל יֹאמַר אָדָם שֶׁאֵין הַמִּזְמוֹרִים תּוֹרָה, אֶלָּא תּוֹרָה הֵם וְאַף הַנְּבִיאִים תּוֹרָה. וְכֵן אָסָף אָמַר, הוֹאִיל וְהַמִּזְמוֹרוֹת תּוֹרָה, הַאֲזִינָה עַמִּי תּוֹרָתִי. וְכֵן בְּמָקוֹם אַחֵר, וְקוֹרִין בָּהֶם וְהוֹגִים וְנוֹטְלִים שָׂכָר עֲלֵיהֶם כִּנְגָעִים וַאֲהָלוֹת. עַד כָּאן. וְעוֹד אָמַר שָׁם, הַבּוֹחֵר בְּשִׁירֵי זִמְרָה, עַל שֵׁם הַכָּתוּב טוֹב לִי תוֹרַת פִּיךָ מֵאַלְפֵי זָהָב וָכָסֶף, כְּדְאָמְרִינַן בְּמִדְרַשׁ תְּהִלִּים, כָל הַהוֹגֶה בָּהֶם, כְּאִלּו עוֹסֵק בִּנְגָעִים וַאֲהָלוֹת. עַד כָּאן. <small><small>[וְכָתְבוּ בְּקֹבֶץ בֵּית הִלֵּל <span class="booklinks" onclick="sendBookLink(this)" onmouseover="setBookLinkTitle(this)">(טֵבֶת תשס"ב)</span>, דְּפֵרוּשׁ זֶה מְסַיֵּעַ לְמַה שֶּׁכָּתַב הַשְּׁלָ"ה הַקָּדוֹשׁ <span class="booklinks" onclick="sendBookLink(this)" onmouseover="setBookLinkTitle(this)">(יוֹמָא עַמּוּד הַתְּשׁוּבָה)</span>, שֶׁהָאוֹמֵר תְּהִלִּים הֲרֵי הוּא כְּמִתְפַּלֵּל, וְהוּא גַּם כְּעוֹסֵק בַּתּוֹרָה, כִּי כְּבָר בִּקֵּשׁ דָּוִד הַמֶּלֶךְ שֶׁיִּהְיוּ מְקַבְּלִים שָׂכָר הַקּוֹרִין בִּתְהִלִּים כְּעוֹסְקִים בְּעֵסֶק הַתּוֹרָה בִּנְגָעִים וַאֲהָלוֹת. עַד כָּאן. וּבֵאַר שָׁם, דְּאִם קוֹרֵא בִּתְהִלִּים עִם פֵּרוּשׁ הַדְּבָרִים, בַּהֲבָנָה, בְּוַדַּאי דְּשְׂכָרוֹ כְּעוֹסֵק בִּנְגָעִים וַאֲהָלוֹת, דְּהָוֵי לִמּוּד תּוֹרָה. אֲבָל בְּקוֹרֵא תְּהִלִּים בְּלֹא פֵּרוּשׁ וּבְלֹא הֲבָנָה מְדֻקְדֶּקֶת, הָוֵי כִּתְפִלָּה, וְאֵין זֶה בָּרוּר שֶׁיִּהְיֶה לוֹ שָׂכָר כְּעוֹסֵק בִּנְגָעִים וַאֲהָלוֹת. עַד כָּאן]</small></small>.<p dir="rtl">
וּבֶאֱמֶת שֶׁכְּבָר נוֹדַעַת הַחֲשִׁיבוּת הַגְּדוֹלָה וְהַמּוֹעִילָה בִּקְרִיאַת מִזְמוֹרֵי תְּהִלִּים, וְאָמְרוּ, כָּל הָאוֹמֵר תְּהִלִּים בְּכָל יוֹם הֲרֵי זֶה כְּאִלּוּ קִיֵּם אֶת כָּל הַתּוֹרָה כֻּלָּהּ. <small><small>(פֵּרוּשׁ רַבֵּנוּ אֶפְרַיִם עַל הַתּוֹרָה פָּרָשַׁת וַיִּגַּשׁ. עַיֵּן שָׁם)</small></small>. וְכָל הָאוֹמֵר תְּהִלִּים בְּכָל יוֹם זוֹכֶה לִהְיוֹת תַּחַת כִּסֵּא הַכָּבוֹד. וְצִיצִית עַל כַּנְפֵי בִגְדֵיהֶם, סוֹפֵי תֵּבוֹת תִּלִּים, כִּי הִיא מִצְוָה מִן הַמֻּבְחָר בְּהַשְׁכָּמָה לְהִתְעַטֵּף בְּצִיצִית וְלִלְמֹד תְּהִלִּים. וְכָתַב הַשְּׁלָ"ה הַקָּדוֹשׁ, מִי שֶׁנַּפְשׁוֹ חָשְׁקָה לִידָּבֵק בּוֹ יִתְבָּרַךְ שְׁמוֹ וּבִשְׁבָחָיו, יִדְבַּק לִלְמֹד בְּסֵפֶר תְּהִלִּים. וְעַיֵּן בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת נז:)</span></small></small> הָרוֹאֶה סֵפֶר תְּהִלִּים בַּחֲלוֹם יְצַפֶּה לַחֲסִידוּת. וְלָכֵן יֵשׁ לוֹמַר אֶת פִּרְקֵי הַתְּהִלִּים בְּנַחַת וּבְשִׁירָה וּבְזִמְרָה וּבְכַוָּנַת הַלֵּב. וּכְמוֹ שֶׁכָּתַב הַחִידָ"א בְּסֵפֶר יוֹסֵף תְּהִלּוֹת. וּבַגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פְּסָחִים קיז.)</span></small></small> אָמְרוּ, אָמַר רַבִּי יְהוֹשֻׁעַ בֶּן לֵוִי, בַּעֲשָׂרָה מַאֲמָרוֹת שֶׁל שֶׁבַח נֶאֱמַר סֵפֶר תְּהִלִּים, בְּנִצּוּחַ, בְּנִגּוּן, בְּמַשְׂכִּיל, בְּמִזְמוֹר, בְּשִׁיר, בְּאַשְׁרֵי, בִּתְהִלָּה, בִּתְפִלָּה, בְּהוֹדָאָה, בְּהַלְּלוּיָהּ. גָּדוֹל שֶׁבְּכֻלָּן הַלְּלוּיָהּ. וְעוֹד אָמְרוּ שָׁם, כָּל תִּשְׁבָּחוֹת הָאֲמוּרוֹת בְּסֵפֶר תְּהִלִּים כֻּלָּן אֲמָרָן דָּוִד, שֶׁנֶּאֱמַר, כָּלוּ תְּפִלּוֹת דָּוִד בֶּן יִשָּׁי, אַל תִּקְרֵי כָּלוּ אֶלָּא כָּל אֵלּוּ. וּבַגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"ב יד:)</span></small></small> אָמְרוּ, דִּשְׁמוּאֵל כָּתַב אֶת סִפְרוֹ, וְשׁוֹפְטִים וְרוּת. דָּוִד כָּתַב סֵפֶר תְּהִלִּים עַל יְדֵי עֲשָׂרָה זְקֵנִים.<p dir="rtl">
וְהִנֵּה גַּם הַקּוֹרֵא תְּהִלִּים, לֹא יִקְרְאוֹ בִּמְרוּצָה, וּכְמוֹ שֶׁהִזְהִיר עַל זֶה בְּסֵפֶר דַּמֶּשֶׂק אֱלִיעֶזֶר פַּאפּוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(נֶכֶד הָרַב פֶּלֶא יוֹעֵץ, דַּף מו:)</span></small></small> שֶׁכָּתַב: תְּהִלִּים, כָּל הַמַּעֲלוֹת הַנֶּאֱמָרוֹת בַּאֲמִירַת תְּהִלִּים, כַּאֲשֶׁר מְפֹרָשִׁים בְּסֵפֶר יוֹסֵף תְּהִלּוֹת לְהַחִידָ"א, וּבְסֵפֶר תְּפִלָּה לְדָוִד לְהָרָ"א מוּסְפִייָא זַ"ל וְיוֹתֵר מֵהֵמָּה לֹא נֶאֶמְרוּ אֶלָּא לַקּוֹרֵא אוֹתָם בְּלִי הֶפְסֵק וּבְכַוָּנָה נְכוֹנָה, אוֹת בְּאוֹת, תֵּבָה בְּתֵבָה, בְּקוֹל רִנָּה וְתוֹדָה, וְיִתֵּן אֶת רוּחוֹ אֲלֵיהֶן, לְהָבִין מַה שֶּׁמּוֹצִיא בִּשְׂפָתָיו שֶׁהֵם תְּפִלּוֹת נוֹרָאוֹת וּתְהִלּוֹת גְּדוֹלוֹת לְנוֹרָא עֲלִילוֹת, וְלֹא כְּמוֹ שֶׁנִּתְפַּשֵּׁט הַמִּנְהָג עַכְשָׁו לִקְרֹא אוֹתָם בִּמְרוּצָה גְּדוֹלָה ה' מִזְמוֹרִים לְכָל אֶחָד, בְּחִלּוּף וְחָסֵר שְׁגִיאוֹת מִי יָבִין, חוֹשְׁשַׁנִי לָהֶם מֵחַטָּאת בִּמְקוֹם מִצְוָה וְכוּ'. עַיֵּן שָׁם. וּכְבָר הִזְהִיר עַל זֶה לִקְרֹא תְּהִלִּים שֶׁלֹּא בִּמְרוּצָה, מָהַרַ"א פַּלָּאגִ'י בַּהַקְדָּמָה לְסֵפֶר וַיַּשְׁכֵּם אַבְרָהָם עַל הַתְּהִלִּים. עַיֵּן שָׁם.<p dir="rtl">
וְעַיֵּן בְּשׁוּ"ת תְּשׁוּבוֹת וְהַנְהָגוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א סוף סי' נז)</span></small></small> שֶׁכָּתַב, שֶׁאִם קוֹרֵא תְּהִלִּים וּמְכַוֵּן לְתַלְמוּד תּוֹרָה, אַף שֶׁאֵינוֹ מֵבִין מְקַיֵּם מִצְוַת עֲשֵׂה גְּדוֹלָה דְּתַלְמוּד תּוֹרָה, שֶׁמְּקַיְּמִים בַּתּוֹרָה שֶׁבִּכְתָב אַף שֶׁאֵינוֹ מֵבִין, עַיֵּן בְּמג"א לְעִנְיַן אֵיזֶהוּ מְקוֹמָן, דִּבְלֹא הֲבָנָה אֵין בָּזֶה מִצְוַת תַּלְמוּד תּוֹרָה. אוּלָם כְּבָר אָמְרוּ לְעוֹלָם לִיגְרַס אִינִישׁ וְאַף עַל גַּב דְּלֹא יָדַע מַאי קָאָמַר. וְזוֹהִי הֶעָרָה נְכוֹנָה, שֶׁרַבִּים אוֹמְרִים הַתְּהִלִּים וְלֹא מְבִינִים, וּכְהַאי גַּוְנָא שֶׁמְּכַוֵּן לְמִצְוַת תַּלְמוּד תּוֹרָה בְּנַ"ךְ שֶׁעַצְמוּתוֹ קָדוֹשׁ, <small><small>[בְּלֹא בֵּאוּר כְּתוֹרָה שֶׁבְּעַל פֶּה]</small></small>, מְקַיֵּם אָז מִצְוַת תַּלְמוּד תּוֹרָה. עַיֵּן שָׁם.<p dir="rtl">
אוּלָם לְפִי הַמְבֹאָר בְּנֶפֶשׁ הַחַיִּים לְהַגְרָ"ח מִוּוֹלָאזִ'ין, דְּגֶדֶר בִּטּוּל תּוֹרָה אֵינוֹ רַק בְּכַמּוּת וּבְבִטּוּל הַזְּמַן בְּעִנְיָנִים בְּטֵלִים, אֶלָּא גַּם בִּטּוּל תּוֹרָה בְּאֵיכוּת, בִּזְמַן שֶׁיָּכוֹל לִלְמֹד גְּמָרָא אוֹ הֲלָכָה אֵין לוֹ לִקְרֹא תְּהִלִּים, וְכַמְּבֹאָר. וְנִמְצָא שֶׁאַבְרֵךְ שֶׁתּוֹרָתוֹ אֻמָּנוּתוֹ, אִם יַפְסִיק מִלִּמּוּדוֹ וְיִקְרָא תְּהִלִּים בְּדֶרֶךְ תְּפִלָּה, וְאֵינוֹ יָגֵעַ בַּהֲבָנַת הַדְּבָרִים שֶׁקּוֹרֵא בְּכָל מִלָּה וּמִלָּה, אֵינוֹ בָּרוּר שֶׁהוּא כְּעוֹסֵק בַּתּוֹרָה וּמַדְרֵגָתוֹ כְּלוֹמֵד שַׁ"ס וּפוֹסְקִים. וְלָכֵן בְּוַדַּאי שֶׁיֵּשׁ לְהַעְדִּיף, לִמּוּד הַתּוֹרָה עַל פְּנֵי קְרִיאַת הַתְּהִלִּים. וְרַק בִּזְמַנִּים שֶׁאֵין הָאָדָם יָכוֹל לְהִתְרַכֵּז בְּלִמּוּדוֹ, אוֹ שֶׁיֵּשׁ לוֹ צֹרֶךְ לְהַעְתִּיר בִּתְפִלָּה לִפְנֵי הַשֵּׁם יִתְבָּרַךְ עַל בְּנֵי בֵּיתוֹ וְכַדּוֹ', בָּזֶה אִין הָכֵי נָמֵי רַשַּׁאי לְהַפְסִיק מִלִּמּוּדוֹ, וְלִקְרֹא תְּהִלִּים, הָא לָאו הָכֵי, כָּל זְמַן שֶׁאָדָם יָכוֹל לַעֲסֹק בַּתּוֹרָה לְפִי דַּרְגַּת הֲבָנָתוֹ, אֵין לוֹ לְבַטֵּל מִלִּמּוּדוֹ בִּשְׁבִיל קְרִיאַת תְּהִלִּים.<p dir="rtl">
וְכֵן כָּתַב בְּפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֶרֶךְ תְּהִלִּים)</span></small></small> בְּשֵׁם הַפּוֹסְקִים, דְּמִי שֶׁיָּכוֹל לִלְמֹד הֲלָכוֹת וּפִלְפּוּלִים וְעוֹסֵק בִּתְהִלִּים, חָשׁוּב בִּטּוּל תּוֹרָה לְגַבֵּי דִּידֵיהּ. מִכָּל מָקוֹם לִלְמֹד אוֹתָם פַּעַם אַחַת בְּשָׁבוּעַ לֹא נֶאֱמַר זֶה. וְעֵת לְכָל חֵפֶץ. וּמַה גַּם אִם קוֹרְאִים אוֹתָם בָּרַבִּים שֶׁיִּתְעַלּוּ, הֵמָּה יַעֲלוּ לְרָצוֹן יוֹתֵר מֵהָעוֹסֵק בִּנְגָעִים וָאֳהָלוֹת בְּיָחִיד. וְכָתַב בְּסֵפֶר עֵמֶק הַמֶּלֶךְ בְּשֵׁם הָרַב אֲבִיגְדוֹר קְרָא, שֶׁהָרָגִיל בְּסֵפֶר תְּהִלִּים דּוֹחֶה כָּל מִינֵי פֻּרְעָנֻיּוֹת וּפְגָעִים רַבִּים מֵעָלָיו וּמֵעַל בְּנֵי בֵּיתוֹ, וּמֵעַל מִשְׁפַּחְתּוֹ וּמֵעַל בְּנֵי דּוֹרוֹ, וּמְגַלְגֵּל עֲלֵיהֶם כָּל מִינֵי שֶׁפַע בְּרָכוֹת וְטוֹבוֹת וְהַצְלָחוֹת. וְהָרוֹצֶה לִדְבֹּק בּוֹ יִתְבָּרַךְ וּבִשְׁבָחָיו, יִדְבַּק לִלְמֹד בְּסֵפֶר תְּהִלִּים. וְיֵשׁ קַבָּלָה מֵאַנְשֵׁי שֵׁם שֶׁמִּי שֶׁיֵּשׁ לוֹ אֵיזֶה דֹּחַק הַשָּׁעָה אוֹ צַעַר, אוֹ שֶׁהוּא מְהַלֵּךְ בַּדֶּרֶךְ אוֹ עוֹבֵר בַּיָּם אוֹ בַּנְּהָרוֹת, יִקְרָא כָּל הַתְּהִלִּים בְּכָל יוֹם בְּלִי הֶפְסֵק בְּכַוָּנָה וּבְהַכְנָעָה, וְרוֹאֶה נִפְלָאוֹת, וְזֶה בָּדוּק וּמְנֻסֶּה. <small><small><span class="booklinks" onclick="sendBookLink(this)" onmouseover="setBookLinkTitle(this)">(וְעַיֵּן עוֹד בְּפֶלֶא יוֹעֵץ מַעֲרֶכֶת יְדִיעָה)</span></small></small>.<p dir="rtl">
וְכֵן הוֹרָה מָרָן אאמו"ר שְׁלִיטָ"א בִּתְשׁוּבָה לִשְׁאֵלָה בִּדְבַר הַהַנְהָגָה לְאַבְרְכִים בִּימֵי הַשּׁוֹבָבִי"ם, אִם לְבַטֵּל מִלִּמּוּדָם וְלִקְרֹא תְּהִלִּים כְּתַעֲנִית דִּבּוּר, וְהֵשִׁיב, שֶׁאֵין לָהֶם לְבַטֵּל מִסֵּדֶר הַלִּמּוּד כְּדֵי לִקְרֹא תְּהִלִּים, אֶלָּא יַעַסְקוּ בַּגְּמָרָא כְּדַרְכָּם בְּעִיּוּן. וְרַק מִי שֶׁאֵינוֹ יָכוֹל לִלְמֹד שַׁ"ס וּפוֹסְקִים, אִין הָכֵי נָמֵי יִשְׁתַּתֵּף בִּימֵי תַּעֲנִית דִּבּוּר עִם הַצִּבּוּר, וְעַל יְדֵי כָּךְ יִקְרָא תְּהִלִּים בְּרֶצֶף בְּלֹא הַפְסָקָה, שֶׁיֵּשׁ לָזֶה מַעֲלָה גְּדוֹלָה, וְגַם יִשְׁמֹר אֶת פִּיו וּלְשׁוֹנוֹ מִלְּדַבֵּר לָשׁוֹן הָרַע וּדְבָרִים בְּטֵלִים. אַךְ אַבְרֵכִים וְתַלְמִידֵי חֲכָמִים וְכֵן כָּל מִי שֶׁיָּכוֹל לִלְמֹד שַׁ"ס וּפוֹסְקִים בְּוַדַּאי שֶׁאֵין לוֹ לְהִתְבַּטֵּל מִלִּמּוּדוֹ וְלִקְרֹא תְּהִלִּים בִּימֵי תַּעֲנִית דִּבּוּר.<p dir="rtl">
וְכָל שֶׁכֵּן שֶׁלֹּא יִתְעַנּוּ מַמָּשׁ, וּכְמוֹ שֶׁכָּתַב הַמְּאִירִי <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"ק צב: ד"ה וּכְבָר יָדַעְתָּ)</span></small></small> וְז"ל: וְרָאוּי לְכָל עוֹסֵק בַּתּוֹרָה שֶׁלֹּא יְסַגֵּף עַצְמוֹ בְּתַעֲנִיּוֹת לְלֹא צֹרֶךְ. עַד כָּאן. וּרְאֵה בְּיַלְקוּט יוֹסֵף עַל הִלְכוֹת כִּבּוּד אָב וָאֵם כֶּרֶךְ ב' <small><small>(פֶּרֶק יג, מְכַבֵּד בְּחַיָּיו וּבְמוֹתוֹ, מַהְדּוּרָא קַמָּא עמוד תכז)</small></small>.<p dir="rtl">
 <p dir="rtl">
<h3 dir="rtl" id="igeret_leben_tora, פרק ח' אם יש מקור לתענית דבור">פֶּרֶק ח' - אִם יֵשׁ מָקוֹר לְתַעֲנִית דִּבּוּר</h3><p dir="rtl">
וְאָמְנָם אֵין סָפֵק שֶׁעֲבוּר הַצִּבּוּר הָרָחָב יֵשׁ מַעֲלָה גְּדוֹלָה בִּימֵי הַתַּעֲנִית דִּבּוּר בִּקְרִיאַת תְּהִלִּים, וְיֵשׁ לְעוֹדֵד דָּבָר זֶה, וּבִפְרָט בְּשַׁבָּתוֹת. וְכָל מַה שֶּׁכָּתַבְנוּ הוּא לִבְנֵי תּוֹרָה וְאַבְרֵכִים, שֶׁלֹּא יִתְבַּטְּלוּ מִסֵּדֶר לִמּוּדָם, שֶׁהֲרֵי לֹא מָצִינוּ שׁוּם מָקוֹר לְתַעֲנִית דִּבּוּר גַּם בְּאֹפֶן שֶׁלֹּא יְבַקֵּשׁ אֵיזֶה דָּבָר הַנִּצְרָךְ לוֹ בַּשַּׁ"ס וּבְסִפְרֵי הָרִאשׁוֹנִים, וּמַה שֶּׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(חוּלִין פט.)</span></small></small> אָמַר רַבִּי אִילְעַאי, אֵין הָעוֹלָם מִתְקַיֵּם אֶלָּא בִּשְׁבִיל מִי שֶׁבּוֹלֵם עַצְמוֹ בִּשְׁעַת מְרִיבָה. שֶׁנֶּאֱמַר, תּוֹלֶה אֶרֶץ עַל בְּלִימָה. אָמַר רַבִּי יִצְחָק מַאי דִּכְתִיב הַאֻמְנָם אֵלֶם צֶדֶק תְּדַבֵּרוּן, מֵישָׁרִים תִּשְׁפְּטוּ בְּנֵי אָדָם, מָה אֻמָּנוּתוֹ שֶׁל אָדָם בָּעוֹלָם הַזֶּה, יָשִׂים עַצְמוֹ כְּאִלֵּם, יָכוֹל אַף לְדִבְרֵי תּוֹרָה תַּלְמוּד לוֹמַר צֶדֶק תְּדַבֵּרוּן וְכוּ'. עַד כָּאן. וְכֵן אִיתָא בְּיוֹמָא <small><small>(יט:)</small></small> הַשָּׂח שִׂיחַת חֻלִּין עוֹבֵר בַּעֲשֵׂה, שֶׁנֶּאֱמַר וְדִבַּרְתָּ בָּם וְלֹא בִּדְבָרִים בְּטֵלִים. הִנֵּה אֵין הַכַּוָּנָה לְתַעֲנִית דִּבּוּר מַמָּשׁ שֶׁלֹּא יְדַבֵּר אֲפִלּוּ תֵּבָה אַחַת לְצֹרֶךְ עִנְיְנֵי גּוּפוֹ, וְשֶׁיִּהְיֶה צָרִיךְ רַק לִרְמֹז, אֶלָּא הַכַּוָּנָה הִיא שֶׁלֹּא יַרְבֶּה בְּדִבּוּרִים, וְיָּשִׂים עַצְמוֹ כְּאִלֵּם לְמַעֵט בִּדְבָרִים בְּטֵלִים שֶׁאֵין לַגּוּף צוֹרֵך בָּהֶם. אֲבָל אִם נִּצְרָךְ לְאֵיזֶה דָּבָר מַאן יֵימַר לַן שֶׁאָסוּר יִהְיֶה לְבַקֵשׁוֹ בְּפִיו וְיִּצְטָרֵךְ לִרְמוֹז. וְגַם מַה שֶּׁאָמְרוּ הַשָּׂח שִׂיחַת חֻלִּין עוֹבֵר בַּעֲשֵׂה, הַייְנוּ בִּדְבָרִים שֶׁאֵין בָּהֶם צוֹרֵך, וּכִלְשׁוֹן הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ב מהלכות דעות הלכה ד')</span></small></small>: לְעוֹלָם יַרְבֶּה אָדָם בִּשְׁתִיקָה, וְלֹא יְדַבֵּר אֶלָּא אוֹ בְּדִבְרֵי חָכְמָה אוֹ בִּדְבָרִים שֶׁצָּרִיךְ לָהֶם לְחַיֵּי גּוּפוֹ, אָמְרוּ עַל רַב תַּלְמִיד רַבֵּנוּ הַקָּדוֹשׁ, שֶׁלֹּא שָׂח שִׂיחָה בְּטֵלָה כָּל יָמָיו. וְזוֹ הִיא שִׂיחַת רֹב כָּל אָדָם, וַאֲפִלּוּ בְּצָרְכֵי הַגּוּף לֹא יַרְבֶּה אָדָם דְּבָרִים וְכוּ', וע"ש בְפֵירוּשׁ רַשִׁ"י שִׂיחַת חֻלִּין, שִׂיחַת הַיְלָדִים וְקַלּוּת רֹאשׁ.<p dir="rtl">
וְרַבֵּנוּ יוֹנָה <small><small>[הובא בגליון רעק"א או"ח סי' קנו]</small></small> כָּתַב, דְּהָא דְאָמְרִינַן הַשָּׂח שִׂיחַת חֻלִּין עוֹבֵר בַּעֲשֵׂה הַייְנוּ כְּשֶׁמְּדַבֵּר דִּבְרֵי הֲבַאי, אֲבָל כְּשֶׁמְּדַבֵּר לְצֹרֵךְ פַּרְנָסָתוֹ אַף עַל פִּי שֶׁהִיא שִׂיחַת חֻלִּין שָׁרֵי. ע"ש. וּבְּסֻכָּה <small><small>(כח.)</small></small> אָמְרוּ עַל רַבָּן יוֹחָנָן בֶּן זַכַּאי, מִיָּמָיו לֹא שָּׂח שִׂיחַת חֻלִּין וכו'. וְכֵן נָהַג רַבִּי אֱלִיעֶזֶר תַּלְמִידוֹ שֶׁל רַבֵּנוּ הַקָּדוֹשׁ, שֶׁלֹא שָּׂח שִׂיחַת חֻלִּין כָּל יָמָיו. וְהַייְנוּ בְּשִׂיחַת שֶׁאֵינָהּ לְצֹרֶךְ כְלַל. וּרְאֵה בְּיַלְקוּט יוֹסֵף עַל הִלְכוֹת כִּבּוּד אָב וָאֵם כֶּרֶךְ א' <small><small><span class="booklinks" onclick="sendBookLink(this)" onmouseover="setBookLinkTitle(this)">(עמוד קלב)</span></small></small>, אִם עוֹבֵר בַּעֲשֵׂה מַמָּשׁ הוּא. וּרְאֵה בְּיָעִיר אוֹזֵן <small><small><span class="booklinks" onclick="sendBookLink(this)" onmouseover="setBookLinkTitle(this)">(מערכת א' אות קג)</span></small></small> דְאַשְׁכֵּחָנַא לְשׁוֹן עוֹבֵר בַּעֲשֵׂה וּרְצוֹנוֹ לוֹמַר שֶׁאֵין בּוֹ אִיסוּר לֹא מֵהַתּוֹרָה וְלֹא מִדְּרַבָּנָן. וְרַק מִמִּדַּת חֲסִידוּת הוּא. ע"ש. וְתָּנָא דְּמְסַיְּע לֵיהּ הוּא רַבֵּנוּ הַמְאִירִי בְּיוֹמָא שָׁם, שֶׁכָּתַב, דֶּרֶךְ צַחוּת אָמְרוּ הַשָּׂח שִׂיחַת חֻלִּין וכו'.<p dir="rtl">
וְהֵן אֱמֶת שֶּׁרִבּוּי הַדִּבּוּר מְגוּנֵּה, וּכְמַאֲמַר הַתַּנָּא בְאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א משנה יז)</span></small></small> כָּל הַמַּרְבֶּה דְּבָרִים מֵּבִיא חֵטְא. וְעוֹד אָמְרוּ שָׁם, כָּל יָמַי גָּדַלְתִּי בֵּין הַחֲכָמִים וְלֹא מָצָאתִי לַגּוּף טּוֹב מִן הַשְּׁתִיקָה, וְגַם כִּי הַשְּׁתִיקָה מְבִיאָה מוֹרָא, וְהַשְּׁתִיקָה הִיא מְסִימָנֵי הֶחָכָם. וְשְׁלֹמֹה הַמֶּלֶךְ אוֹמֵר בְּמִשְׁלֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(יז, כח)</span></small></small> גַם אֶוִיל מָחַרִישׁ חֲכָם יֵחָשֵׁב. וְאָמַר עוֹד בְּקֹהֶלֶת <small><small><span class="booklinks" onclick="sendBookLink(this)" onmouseover="setBookLinkTitle(this)">(ה, א)</span></small></small> כִּי הָאֱלֹקִים בַּשָּׁמַיִם וְאַתָּה עַל הָאָרֶץ עַל כֵּן יִהְיוּ דְּבָרֶיךָ מְעַטִּים וגו'. וְעוֹד אָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(אבות פ"ג)</span></small></small> סֶיַיג לְחָכְמָה שְּׁתִיקָה. וְכֵן אָמְרוּ בִּמְגִלָּה <small><small>(יח.)</small></small> סַמָּא דְּכֻּלָּהּ מְשׁתוּקַא. <small><small>[מִבְחַר כָּל הָסַמְמַנִים הִיא הַשְּׁתִיקָה, שֶׁלֹא לְסַפֵּר בְּשִׁבְחוֹ שֶׁל הַמָּקוֹם יוֹתֵר מִדַּאי, שֶׁנֶּאֱמַר לְךָ דוּמִיָה תְהִלָּה. רַשִׁ"י]</small></small>. בְּמָעַרַבָא אָמְרֵי מִלָּה בְּסֶלַע מְשׁתוּקַא בְּתֵרֵין. <small><small>[אִם תִּרְצֶה לִקְנוֹת הַדִּבּוּר בְּסֶלַע, תִּקְנֶה הַשְּׁתִיקָה בִּשְׁתֵּי סֶלַעִים. רַשִׁ"י]</small></small>. וּבְּפְּסָחִים <small><small>(צט.)</small></small> יָפָה שְּׁתִיקָה לַחֲכָמִים, קַל וָחֹמֶר לָטִפֵּשִׁים. שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(משלי יז, כח)</span></small></small>, גַם אֶוִיל מָחַרִישׁ חֲכָם יֵחָשֵׁב. וְאָמְרוּ עוֹד בְּחֻלִּין <small><small>(פט.)</small></small> מַאי דִכְתִיב, תּוֹלֶה אֶרֶץ עַל בְּלִימָה, שֶׁאֵין הָעוֹלָם מִתְקַיֵּם אֶלָּא בִּשְׁבִיל מִי שֶׁבּוֹלֵם פִּיו בִּשְׁעַת מְרִיבָה. וּרְאֵה מַעֲשֶׂה נִּפְלָא בָזֶה בְּסֵפֶר עֲנַף עֵץ אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(עמוד סב)</span></small></small>. וע"ש עוֹד בְּמַעֲלַת הַשְּׁתִיקָה. וע"ע בְפֵּירוּשׁ רַבֵּנוּ עוֹבַדְיָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אבות פ"ג הנ"ל)</span></small></small> שֶׁכָּתַב, סֶיַיג לְחָכְמָה שְּׁתִיקָה, אֵין מְּדֻבָּר בְּשְּׁתִיקָה מְּרְכִילוּת וְלָשׁוֹן הָרַע, דְּהָא דְאוֹרַיְתָא נִינְהוּ, אֶלָּא מְּדֻבָּר בְּשְּׁתִיקָה מִדִּבְרֵי הַרְשׁוּת שֶׁבֵּין אָדָם לַחֲבֵרוֹ, שֶׁיֵּשׁ לוֹ לְמַעֵט הַדִּבּוּר בָּהֶם, כָּל מַה שֶׁאֶפְשָׁר, כִּי בְּרוֹב דְּבָרִים לֹא יִחְדָל פְּשָׁע. וְלָכֵן אָמַר שְׁלֹמֹה הַמֶּלֶךְ, גַם אֶוִיל מָחַרִישׁ חֲכָם יֵחָשֵׁב. <p dir="rtl">
וְמָרָן הַחִידָ"א בְּסִפְרוֹ פֶּתַח עֵינַיִם בִאֵר זֹאת עַל פִּי מַה שֶׁאָמְרוּ בְּמִדְרַשׁ שׁוֹחֵר טוֹב <small><small><span class="booklinks" onclick="sendBookLink(this)" onmouseover="setBookLinkTitle(this)">(מזמור קיט)</span></small></small>, שֶׁהַמְדַבֵּר דְּבָרִים בְּטֵלִים יוֹצְאִים מִלִּבּוֹ כְּנֶגֶדָם דִבְרֵי תוֹרָה, מָשָׁל לְחָבִית מְלֵאָה דְּבַשׁ עַל כָּל גְדוֹתֶיה, עַל כָּל רְבִיעִית מַּיִם שֶׁנִכְנֶסֵת לְתוֹכָה יוֹצֵאת כְּנֶגֶדָה רְבִיעִית דְּבַשׁ. וְכֵן בְּמִדְרָשׁ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(שיר השירים פר' א' סי' כא)</span></small></small>: כּוֹס מָלֵא שֶׁמֶן בְּיָדְךָ, נָפַל לְתוֹכוֹ טִיפָּת מַּיִם, יוֹצֵאת כְּנֶגֶדָה טִיפָּת שֶׁמֶן, כָּךְ אִם נִכְנַס דָבָר שֶׁל לֵיצָנוּת לְלִבּוֹ, יּוֹצֵא כְּנֶגְדּוֹ דָבָר שֶׁל תוֹרָה. וּרְאֵה עוֹד בְּעֲנַף עֵץ אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(עמוד רי)</span></small></small>.<p dir="rtl">
וְהִנֵּה לַעֲשׂוֹת תַּעֲנִית דִּבּוּר כְּשֶׁאֵינוֹ בְּאֶמְצַע לִימּוּדוֹ לֹא מָצִינוּ מָקוֹר לָזֶה בָּשַׁ"ס וְהָרִאשׁוֹנִים שֶׁיִּצְטָרֵךְ לִרְמוֹז בְּיָדיו וְכַדּוֹמֶה לְבַקֵּשׁ הַנִּצְרָךְ לוֹ. וְלֹא רָאִינוּ כֵּן לֹא בַּגְּמָרָא וְלֹא בְּדִבְרֵי הָרַמְבַּ"ם וְהַשֻּׁלְחָן עָרוּךְ וּשְׁאָר הַפּוֹסְקִים הַקַּדְמוֹנִים. וְרַק גְדוֹלֵי הַתוֹרָה וְהַחֲסִידוּת בַּדּוֹרוֹת הָאַחֲרוֹנִים הֵם שֶׁחִדְּשׁוֹ עִנְיַן זֶה שֶׁל תַּעֲנִית דִּבּוּר שֶׁלֹּא לְדַבֵּר אַף דִּבּוּר הַנִּצְרָךְ לוֹ, כְּגוֹן לְהַגִּישׁ לוֹ הַלֶּחֶם וְכַדּוֹמֶה, כְּדֵי שֶׁהַאָדָם לֹא יִגָּרֵר לִּדְבָרִים בְּטֵלִים, וְיוּכַל לְהַקְדִּישׁ אֶת הַיּוֹם כֻּלּוֹ לְתוֹרָה וְלִתְפִלָּה. וְנַּפְקָא מִנֵּיהּ שֶׁאִם נִּצְרָךְ לְבַקֵּשׁ מֵחֲבֵרוֹ שֶׁיַּגִּישׁ לוֹ אֵיזֶה חָפֵץ, יָכוֹל לְבַקֵּשׁ בְּפִיו הַדָבָר שֶׁרוֹצֶה בּוֹ, בִפְרָט אִם חֲבֵרוֹ אֵינוֹ מֵבִין אֶת הַרֶמֶז. <p dir="rtl">
וְהֵן אֱמֶת שֶׁבִּישִׁיבַת פּוֹרַת יוֹסֵף נָּהֲגוּ מִזֶּה שָׁנִים לַעֲרֹךְ יוֹם תַּעֲנִית דִּבּוּר בְּיוֹם ט"וּ בִּשְׁבָט, מְסִיבַּה יְדוּעָה, וְכָל בְּנֵי הַיְשִׁיבָה קוֹרְאִים תְּהִלִּים בְּמֶשֶׁךְ כָּל הַיּוֹם. <p dir="rtl">
וּבִּשְׁנַת תשל"ד רָצוּ הָאַבְרֵכִים בִּישִׁיבָתֵנוּ הַקְּדוֹשָׁה יְשִׁיבַת חֲזוֹן עוֹבַדְיָה לְהַנְהִיג כֵּן גַּם בְּחֲזוֹן עוֹבַדְיָה, אַךְ מָרָן אאמו"ר שְׁלִיטָ"א הִתְנַגֶד לְכָךְ בְּכָל תֹקֶף. וְאַף שֶׁרֹאשׁ הַיְשִׁיבָה הַגָּאוֹן רַבִּי יְהוּדָה צַדְקָה זַצַ"ל חִזֵק הַדָבָר בִּישִׁיבַת פּוֹרַת יוֹסֵף, מִכָּל מָקוֹם דַּעְתּוֹ שֶׁל מָרָן אאמו"ר לֹא הָיְתָה נוֹחָה מִזֶּה שֶׁבְּנֵי תוֹרָה יִבָּטְלוּ מִלִּמּוּדָם בְּמֶשֶׁךְ יוֹם שָׁלֵם, וַיַעַזְבוּ אֶת לִימּוּד הַגְּמָרָא וְהַפּוֹסְקִים, לִּקְרֹא בְּמֶשֶׁךְ כָּל הַיּוֹם תְּהִלִּים, וְלָכֵן בִּקֵּשׁ שֶׁלֹּא נַעֲשֶׂה זֹאת, וְאָמַר, שֶׁהָאַבְרֵכִים יִתְחַזֵּקוּ בְּלִמּוּד בְּלֹא הַפְסָקָה, וּלְמַעֵט בְּדִּבּוּרִים בְּטֵלִים, זוּלַת דְּבָרִים הָנִצְרָכִים בְּיוֹתֵר. וּבֶאֱמֶת, שֶׁאֵינִי זּוֹכֵר מְעוֹדִי שֶׁמָרָן אאמו"ר עָשָׂה תַּעֲנִית דִּבּוּר בְּאֹפֶן שֶׁלֹּא דִבֵּר אַף תֵּבָה אַחַת בִּדְּבָרִים הָנִצְרָכִים לוֹ. <small><small>[וּמַה שֶׁהְנְהִיגוּ כַּמָּה צְעִירִים לְהִתְעַנּוֹת מִסְפַּר יָמִים, בְּאֹפֶן שֶׁהַדָבָר גּוֹרֵם לָהֶם חֻלְשָׁה רַבָה, וְשׁוֹכְבִים בְּמִטָּתָם לְלֹא יְכֹלֶת לִלְמֹד תּוֹרָה, לִלְמֹד שַׁ"ס בְּעִיּוּן, הִנֵּה מִנַּיִן שֶׁהַקָּדוֹשׁ בָּרוּךְ הוּא חָפֵץ בַּעֲבוֹדַת ה' בְּאֹפֶן כָּזֶה שֶׁמְּמַעֵט בְּלִמּוּדוֹ, כִּי עִקָּר גָּדוֹל הוּא שֶׁאֵין לְךָ דָּבָר גָּדוֹל יוֹתֵר מִתּוֹרָה]</small></small>.<p dir="rtl">
וְאָמְנָם בְּסִפְרֵי הַחֲסִידוּת הִפְלִיגוּ בְּגֹדֶל מַעֲלַת קְרִיאַת הַתְּהִלִּים בִּימֵי הַשּׁוֹבָבִי"ם, וּרְאֵה בְּסֵפֶר דִּבְרֵי יְחֶזְקֵאל להרה"ק משִּׁינָאוָה <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' שְׁמוֹת)</span></small></small> שֶׁכָּתַב: וְאֵלֶּה שְׁ'מוֹת בְּ'נֵי יִ'שְׂרָאֵל הַ'בָּאִים מִ'צְרַיְמָה, רָאשֵׁי תֵּבוֹת הַשָּׁבִי"ם, וְסוֹפֵי תֵּבוֹת תְּהִלִּים. כִּי מְסֻגָּל לְחֵטְא זֶרַע לְבַטָּלָה ר"ל. וּבִפְרָט לוֹמַר תְּהִלִּים בִּימֵי הַשּׁוֹבָבִי"ם. וְאָמְרוּ בִּשְׁמוֹ שֶׁל הָרה"ק מִטְּשֶׁערְנוֹבִּיל ז"ל שֶׁסְּגֻלָּה לָזֶה לְהִתְעַנּוֹת בְּעֶרֶב שַׁבָּת קֹדֶשׁ, וּבְשַׁבָּת קֹדֶשׁ יֹאמַר תְּהִלִּים. וְרֶמֶז זֶה הוּבָא גַּם בְּכִתְבֵי רַבִּי מְשֻׁלָּם זוּסְיָא מִזִּינְקוֹב לוֹמַר תְּהִלִּים בִּימֵי הַשּׁוֹבָבִי"ם, כִּי וְאֵלֶּה שְׁמוֹת בְּנֵי יִשְׂרָאֵל הַבָּאִים סוֹפֵי תֵּבוֹת תְּהִלִּים. <small><small>(יַלְקוּט אוֹהֵב יִשְׂרָאֵל, הֲלִיכוֹת וּמִנְהָגִים אוֹת צה)</small></small>.<p dir="rtl">
גַּם בְּסֵפֶר אוֹהֵב שָׁלוֹם לְהָרה"ק רַבִּי שָׁלוֹם שַׁפִּירָא מִקָּאזְנִיץ <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' שְׁמוֹת)</span></small></small> כָּתַב: סוֹפֵי תֵּבוֹת וְאֵלֶּה וְגוֹ', הֵם תְּהִלִּים, עַל פִּי מַה שֶּׁכָּתַב הַחִידָ"א דְּמֵאַחַר שֶׁהִתְפַּלֵּל דָּוִד הַמֶּלֶךְ שֶׁיִּהְיֶה חָשׁוּב אֲמִירַת תְּהִלִּים כְּעוֹסֵק בִּנְגָעִים וָאֳהָלוֹת, נִרְאֶה דִּתְהִלִּים מוֹעִיל לְתִקּוּן הַבְּרִית, כְּמוֹ שֶׁכָּתְבוּ גּוּרֵי הָאֲרִ"י זַ"ל שֶׁלִּמּוּד סֵדֶר טְהָרוֹת מוֹעִיל לְתִקּוּן הַבְּרִית. עַד כָּאן. לָכֵן כֵּיוָן דִּימֵי שׁוֹבָבִי"ם הֵם לְתַקֵּן פְּגָם הַנַּ"ל כַּמְבֹאָר בַּסְּפָרִים הַקְּדוֹשִׁים, לָכֵן בָּא סִימָן בְּרֶמֶז הַסּוֹפֵי תֵּבוֹת וְאֵלֶּה שְׁמוֹת וְגוֹ' אוֹתִיּוֹת תְּהִלִּים שֶׁצָּרִיךְ לוֹמַר אָז. עַיֵּן שָׁם. וּבַסֵּפֶר פֶּלֶא יוֹעֵץ להגה"ק רַבִּי מָרְדְּכַי מֵהָארֶנְסְטְפִּיל עַל הַתּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד עז)</span></small></small> כָּתַב, שֶׁעִקַּר הָעֲבוֹדָה בְּיָמִים אֵלּוּ הַתִּקּוּן בַּלָּשׁוֹן הוּא לִשְׁמֹר מִכָּל דְּבַר אִסּוּר, וְרַק בְּדִבְרֵי תּוֹרָה לְקַשֵּׁר מֹחוֹ לֵידַע לִפְנֵי מִי הוּא מְדַבֵּר, וּמַה שֶּׁאֵינוֹ יָכוֹל לְקַשֵּׁר מַחֲשַׁבְתּוֹ לְדִבּוּרוֹ וּמְבַלְבְּלִין אוֹתוֹ מַחֲשָׁבוֹת זָרוֹת בְּעֵת תּוֹרָה וּתְפִלָּה, הוּא מֵחֲמַת שֶׁלֹּא שָׁמַר לְשׁוֹנוֹ בְּדִבּוּר אָסוּר אוֹ בָּטֵל, שֶׁהוֹצִיא הַדִּבּוּרִים בִּבְחִינַת הֶבֶל וּרְעוּת רוּחַ, כִּדְאִיתָא בַּתִּקּוּנִים. וְכֵן כָּתַב בִּיסוֹד וְשֹׁרֶשׁ הָעֲבוֹדָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הַמִּפְקָד, תִּקּוּן יְמֵי הַשּׁוֹבָבִ"ים)</span></small></small>. עַיֵּן שָׁם.<p dir="rtl">
גַּם בְּסֵפֶר שֵׁבֶט מוּסָר <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק מד)</span></small></small> כָּתַב: וְיִזָּהֵר בְּעַצְמוֹ מִדְּבָרִים בְּטֵלִים שֶׁהֵם כְּזֶרַע לְבַטָּלָה כַּנּוֹדַע, וּמְעוֹרְרִים הֶעָוֹן שֶׁהֵם בַּסּוּג שֶׁלּוֹ. וְיִדְאַג תָּמִיד עַל מַה שֶּׁעָשָׂה וְיִבְכֶּה וְיִתְחַנֵּן לִפְנֵי בּוֹרְאוֹ לְהַעֲבִיר עַל עֲוֹנוֹ וְכוּ'. ע"ש.<p dir="rtl">
וְכֵן כָּתַב הַגְּרָ"א בְּאִגַּרְתּוֹ עָלִים לִתְרוּפָה, וְז"ל: וְעַד יוֹם מוֹתוֹ צָרִיךְ הָאָדָם לְהִתְיַסֵּר וְלֹא בְּתַעֲנִיּוֹת וְסִגּוּפִים, רַק בְּרֶסֶן פִּיו וּבְתַאֲוָתוֹ. וְזוֹהִי הַתְּשׁוּבָה. וְזֶהוּ כָּל פְּרִי הָעוֹלָם הַבָּא. וְזֶה יוֹתֵר מִכָּל הַתַּעֲנִיּוֹת וְהַסִּגּוּפִים שֶׁבָּעוֹלָם. וְכָל רֶגַע וָרֶגַע שֶׁהָאָדָם חוֹסֵם אֶת פִּיו זוֹכֶה בִּשְׁבִילוֹ לְאוֹר הַגָּנוּז שֶׁאֵין כָּל מַלְאָךְ וּבְרִיָּה יְכוֹלִים לְשַׁעֵר וְכוּ', וּבָזֶה יְכֻפַּר לוֹ כָּל עָוֹן וְנִצּוֹל מִשְּׁאוֹל תַּחְתִּית וְכוּ'. עַד כָּאן.<p dir="rtl">
גַּם הַמִּשְׁנָה בְּרוּרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תקעא סק"ב)</span></small></small> כָּתַב: וְרָאִיתִי כָּתוּב בְּסֵפֶר אֶחָד, שֶׁכְּשֶׁאָדָם רוֹצֶה לְהִתְנַדֵּב תַּעֲנִית טוֹב יוֹתֵר שֶׁיְּקַבֵּל תַּעֲנִית מִן הַדִּבּוּר מִמַּה שֶּׁיְּקַבֵּל עָלָיו מִן הָאֲכִילָה, כִּי מִמֶּנּוּ לֹא יִהְיֶה לוֹ נֵזֶק לֹא בְּגוּפוֹ וְלֹא בְּנִשְׁמָתוֹ, וְלֹא יֶחֱלַשׁ עַל יְדֵי זֶה. וְעַיֵּין עוֹד בְּסִפְרוֹ שְׁמִירַת הַלָּשׁוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר ב' פ"ה)</span></small></small>. וְהוֹסִיף שָׁם בְּהַג"ה, שֶׁכַּיּוֹצֵא בָּזֶה כָּתַב בְּסֵפֶר רֹאשׁ הַגִּבְעָה, שֶׁיֵּשׁ לָאָדָם לְקַבֵּל עַל עַצְמוֹ תַּעֲנִית דִּבּוּר, וְזֶה יוֹתֵר טוֹב מִמַּה שֶּׁיְּקַבֵּל עָלָיו תַּעֲנִית מֵאֲכִילָה וּשְׁתִיָּה. כִּי מִמֶּנּוּ לֹא יִהְיֶה לוֹ נֵזֶק, לֹא בְּגוּפוֹ וְלֹא בְּנִשְׁמָתוֹ, וְלֹא יֵחָלֵשׁ עַל עַל יְדֵי תַּעֲנִית. וע"ש.<p dir="rtl">
וְכַיּוֹצֵא בָּזֶה כָּתַב בְּסֵפֶר גִּנְזֵי חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' ס' אוֹת לא)</span></small></small>, שֶׁמִּנְהָגָם לְהַכְרִיז תַּעֲנִית יוֹם אֶחָד וְ"לִמּוּד" וְכוּ'. ע"ש. וּרְאֵה בְּשׁוּ"ת יַבִּיעַ אֹמֶר <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ב סי' כח)</span></small></small>.<p dir="rtl">
וּכְבָר הִזְכַּרְנוּ לְעֵיל מַה שֶּׁכָּתַב בְּסֵפֶר נֵר לְמֵאָה <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד קמה)</span></small></small> בְּשֵׁם הָאַדְמוֹ"ר מֵאוֹסְטְרוֹוְצָא זַ"ל, שֶׁתַּעֲנִיּוֹת דִּבּוּר הַחֲשׁוּבוֹת כְּאִלּוּ הִתְעַנָּה כַּמָּה וְכַמָּה תַּעֲנִיּוֹת, מְכַפְּרוֹת עַל עֲבֵרוֹת שֶׁל כְּאִלּוּ, וּכְגוֹן כָּל הַכּוֹעֵס כְּאִלּוּ עוֹבֵד ע"ז, אֲבָל עַל מַה שֶּׁחַיָּב תַּעֲנִית מִדִּינָא אֵין מוֹעִיל הַתִּקּוּן שֶׁל כְּאִלּוּ הִתְעַנָּה.<p dir="rtl">
וְעַל כָּל פָּנִים עִקַּר הַקְּפֵדָא הָיְתָה בְּדִבּוּרִים בְּטֵלִים שֶׁלֹּא לְצֹרֶךְ צָרְכֵי הָאָדָם, וְכֵן בְּדִבּוּר שֶׁל אִסּוּר וְלָשׁוֹן הָרַע. אֲבָל אֵין מְבֹאָר שָׁם שֶׁלֹּא לְדַבֵּר אֲפִלּוּ תֵּבָה אַחַת לְצֹרֶךְ הָאָדָם, כְּגוֹן שֶׁאוֹמֵר לַחֲבֵרוֹ שֶׁיַּגִּישׁ לוֹ דְּבַר מָה, וְכַדּוֹמֶה. וְזֶה רַק לְמִגְדַר מִלְּתָא שֶׁלֹּא יִגָּרֵר לִדְבָרִים בְּטֵלִים.<p dir="rtl">
וְאָמְנָם בִּשְׁנַת תרפ"ח יִסְּדוּ בִּירוּשָׁלַיִם חֲבוּרָה שֶׁנִּקְרְאָה בְּשֵׁם "אוֹר חָדָשׁ וְצֶמַח צַדִּיק", כְּשֶׁעִקַּר מַטְּרָתָהּ וְתַקָּנָתָהּ לְתוֹרָה וּתְפִלָּה וּלְתַעֲנִית דִּבּוּר, וּבְשָׁנָה זוֹ אַף נִדְפַּס חִבּוּר בַּעַל הֶקֵּף בְּשֵׁם קוּנְטְרֶס הַיְחִיאֵלִי, מֵהָרַב יִצְחָק אַלְפִייָה זַצַ"ל, הַכּוֹלֵל עִנְיָנִים שׁוֹנִים שֶׁבְּרֻבּוֹ נִדּוֹן עַל עִנְיַן הַתַּעֲנִית דִּבּוּר <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף סה - עד)</span></small></small>, וּבְרֹאשׁ חֹדֶשׁ שְׁבָט מִתְאַסְּפִים אַנְשֵׁי הַחֲבוּרָה בְּבֵית הַכְּנֶסֶת הַנַּ"ל וְקוֹבְעִים שָׁעוֹת לְתוֹרָה וּתְפִלָּה, וְהַתַּקָּנָה הָרִאשׁוֹנָה הָיְתָה: שֶׁלֹּא לְדַבֵּר כְּלָל וּכְלָל מֵהַתְחָלַת הַלִּמּוּד עַד הַגְּמָר. גַּם לֹא בְּדִבְרֵי תּוֹרָה וְלֹא בִּשְׁאֵלַת שָׁלוֹם. הַסֵּדֶר נִפְתַּח בְּוִדּוּי אָרֹךְ עַל פִּי סֵדֶר הָא-ב, וּלְאַחַר מִכֵּן אוֹמְרִים כָּל סֵפֶר הַתְּהִלִּים ג' פְּעָמִים רְצוּפוֹת, מְלֻוּוֹת תְּפִלּוֹת מְיֻחָדוֹת תְּחִלָּה וָסוֹף.<p dir="rtl">
וְכָתַב שָׁם, כֵּיוָן שֶׁבִּזְמַנֵּנוּ הַגּוּפוֹת נֶחְלְשׁוּ בַּעֲוֹנוֹת הָרַבִּים, וְאֵין כָּל כָּךְ חֹזֶק וּבְרִיאוּת הַגּוּף לְהִתְעַנּוֹת, לָכֵן יְקַבֵּל אָדָם תַּעֲנִית דִּבּוּר הַנֶּחְשֶׁבֶת לְהַפְסָקָה גְּדוֹלָה וּלְתַעֲנִית מִשַּׁבָּת לְשַׁבָּת. וְתַעֲנִית דִּבּוּר מוֹעִילָה לָאָדָם יוֹתֵר מִכָּל מִינֵי סִגּוּפִים וְתַעֲנִיּוֹת, וְגַם אֵינוֹ מַחֲלִישׁ אֶת גּוּפוֹ כְּתַעֲנִית אֲכִילָה וְיֶתֶר הַסִּגּוּפִים. וְהוּא טוֹב לַגּוּף וְטוֹב לַנְּשָׁמָה. וּמַשְׁכִּין שָׁלוֹם בֵּין הַגּוּף לַנְּשָׁמָה, שֶׁשְּׁנֵיהֶם יִזְכּוּ לְאוֹר הַחַיִּים, וְלָעוֹלָם הַנִּצְחִי שֶׁכֻּלּוֹ טוֹב. וְצָרִיךְ יוֹם שָׁלֵם מַמָּשׁ לְתַעֲנִית דִּבּוּר, <small><small>[וְהַיְנוּ מֵעֲלוֹת הַשַּׁחַר עַד צֵאת הַכּוֹכָבִים]</small></small>. וּכְמוֹ שֶׁכָּתְבוּ הַגְּרָ"א, חֶמְדַת הַיָּמִים, אֶבֶן שְׁלֵמָה, הֶחָפֵץ חַיִּים, וּבְרֹאשׁ הַגִּבְעָה. וְעַיֵּן שָׁם שֶׁהִרְחִיב אֶת הַדְּבָרִים עַל פִּי סֵפֶר חֶמְדַת יָמִים וּבַעַל הַנֹּעַם אֱלִימֶלֶךְ, שֶׁתַּעֲנִית מִשַּׁבָּת לְשַׁבָּת נֶחְשֶׁבֶת לַחֲמִשָּׁה וְשִׁשִּׁים אֶלֶף וְשֵׁשׁ מֵאוֹת תַּעֲנִיּוֹת. וְכֵן כָּתַב בְּסִפְרוֹ שִׂיחַ יִצְחָק <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קמח)</span></small></small>.<p dir="rtl">
וּבְסֵפֶר רַחֲמֵי הָאָב <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' נז)</span></small></small> כָּתַב, קַבָּלָה מִן רַבֵּנוּ אֱלִימֶלֶךְ מִלִּיזַ'נְסְק, כִּי הָאוֹמֵר ג' פְּעָמִים כָּל הַתְּהִלִּים בְּיוֹם אֶחָד, הוּא חָשׁוּב כְּתַעֲנִית מִשַּׁבָּת לְשַׁבָּת. <small><small>[וְהַיְנוּ בְּעֵת שֶׁאֵינוֹ יָכוֹל לִלְמֹד שַׁ"ס וּפוֹסְקִים]</small></small>. שֶׁבַע שָׁנִים לְאַחַר הַדְפָּסַת הַחִבּוּר קוּנְטְרֶס הַיְחִיאֵלִי הַנַּ"ל, נִדְפַּס בִּשְׁנַת תרצ"ה תִּקּוּן הַכְּלָלִי לִימֵי הַשּׁוֹבָבִי"ם עַל יְדֵי רַבִּי דָּוִד שְׁלֹמֹה בֶּן עָטָר, שֶׁהוּא הֶעְתֵּק מִקּוּנְטְרֶס הַיְחִיאֵלִי הַנִּזְכַּר, אֶלָּא שֶׁבַּקּוּנְטְרֶס הַנִּזְכַּר נֶעֶרְכָה הַתַּעֲנִית דִּבּוּר רַק כִּסְנִיף לַתִּקּוּן הַנִּזְכָּר, וְהַקּוּנְטְרֶס שֶׁל הָרַב בֶּן עָטָר נוֹעַד לְהַעֲמִיד אֶת הַתַּעֲנִית דִּבּוּר לַדָּבָר הַמֶּרְכָּזִי שֶׁל אוֹתוֹ יוֹם. וּרְאֵה בְּסֵפֶר מוֹעֲדִים לְשִׂמְחָה <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד שצד וְהַלְאָה)</span></small></small>.<p dir="rtl">
וְזֶה לְשׁוֹן מָרָן אאמו"ר בְּמִכְתָּב מִיּוֹם ה' סִיוָן תשל"ט: לִכְבוֹד הַנְהָלַת בֵּית הַכְּנֶסֶת אֲגֻדַּת אַחִים בַּעֲפוּלָה עֵלִית. הַגֵּד הֻגַּד לִי כִּי אַתֶּם מְקַיְּמִים מִדֵּי חֹדֶשׁ בְּחָדְשׁוֹ "תַּעֲנִית דִּבּוּר" וּמִשְׁתַּתְּפִים שָׁם עַשְׂרוֹת אֲנָשִׁים מֵאַחֵינוּ בֵּית יִשְׂרָאֵל. וְהִנְּנִי מְחַזֵּק אֶת יְדֵיכֶם, כִּי קִיּוּם "תַּעֲנִית דִּבּוּר" יְסוּדָתוֹ בְּהַרְרֵי קֹדֶשׁ, וּמִצְוָה רַבָה לְהַמְשִׁיךְ בָּזֶה, וְחָלִילָה לְבַטֵּל מִצְוָה רַבָּה זוֹ שֶׁיֵּשׁ זִכּוּי הָרַבִּים. וְהַגּוֹרֵם לְבַטֵּל "תַּעֲנִית דִּבּוּר" גָּדוֹל עֲוֹנוֹ מִנְּשׂוֹא, כִּי חֵטְא רַבִּים נָשָׂא. לָכֵן חִזְקוּ וְאִמְצוּ יַחַד עִם כָּל הַקָּהָל הַקָּדוֹשׁ לְהַמְשִׁיךְ בַּזֶה, וּבִרְכַּת ה' תָּחוּל עַל כָּל הַמְסַיְּעִים בְּמִצְוָה רַבָּה זוֹ, וְהַשֵּׁם יִתְבָּרַךְ יִתֵּן לָכֶם אֹרֶךְ יָמִים וּשְׁנוֹת חַיִּים וְכוּ'. ע"כ.<p dir="rtl">
וְעַיֵּן בְּשׁוּ"ת יְחַוֶּה דַּעַת <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ד ס"ס נו)</span></small></small> שֶׁהִמְלִיץ לְרַבָּנֵי עִיר שֶׁחֻלַּל בָּהּ בֵּית הַכְּנֶסֶת, לַעֲרֹךְ שָׁם תַּעֲנִית דִּבּוּר, וְכָתַב: וּמַה טּוֹב שֶׁרַבָּנֵי וּגְדוֹלֵי הָעִיר יַכְרִיזוּ עַל יוֹם תַּעֲנִית דִּבּוּר, כְּמוֹ שֶׁכָּתַב רַבֵּנוּ הַגְּרָ"א בְּאִגֶּרֶת עָלִים לִתְרוּפָה <small><small>(הַנַּ"ל)</small></small>, וְכוּ'.<p dir="rtl">
וּבְשׁוּ"ת יְחַוֶּה דַּעַת חֵלֶק ג' <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מד)</span></small></small> כָּתַב, וְרָאִיתִי לְהַגָּאוֹן רַבִּי שְׁלֹמֹה קִמְחִי בְּשׁוּ"ת מְלֶאכֶת שְׁלֹמֹה <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק אוֹרַח חַיִּים סי' ו')</span></small></small> שֶׁכָּתַב, מִנְהָגֵנוּ שֶׁבְּיוֹם רֹאשׁ הַשָּׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אַחַר הַתְּפִלָּה וְהַסְּעוּדָה)</span></small></small> אָנוּ מִתְאַסְּפִים וְעוֹסְקִים בַּאֲמִירַת תְּהִלִּים. וְיֵשׁ תַּלְמִיד חָכָם הַשּׁוֹקֵד עַל תַּלְמוּדוֹ בְּגוּפֵי הֲלָכוֹת יוֹמָם וָלַיְלָה, וְרוֹצֶה לִפְטֹר עַצְמוֹ מִלִּקְרֹא תְּהִלִּים, בְּאָמְרוֹ מַה לִּי גּוּפֵי הֲלָכוֹת שֶׁאֲנִי עוֹסֵק בָּהֶם תָּמִיד, וּמַה לִּי תְּהִלִּים, וְנִרְאֶה שֶׁאֵינוֹ יָכוֹל לִפְטֹר עַצְמוֹ מִקְּרִיאַת הַתְּהִלִּים. וּקְצָת סֶמֶךְ לָזֶה, מִמַּה שֶּׁכָּתַב בִּכְנֶסֶת הַגְּדוֹלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' תרכא)</span></small></small> בְּשֵׁם רַבִּי יְשַׁעְיָה הָאַחֲרוֹן זַ"ל, הוּבָא בְּשִׁלְטֵי הַגִּבּוֹרִים <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ק דִּבְרָכוֹת)</span></small></small> אוֹתָם תַּלְמִידֵי חֲכָמִים שֶׁעוֹסְקִים בַּתּוֹרָה בְּבָתֵּי הַכְּנֶסֶת בְּיוֹם הַכִּפּוּרִים, בְּשָׁעָה שֶׁהַצִּבּוּר מִתְפַּלְּלִים, וּמִשְׁתַּמְּטִים מִלְּהִתְפַּלֵּל אוֹתָם תְּפִלּוֹת וּסְלִיחוֹת וְתַחֲנוּנִים עִמָּהֶם, לֹא יָפֶה עוֹשִׂים. עַיֵּן שָׁם. וְהוּא הַדִּין לְעִנְיַן אֲמִירַת תְּהִלִּים שֶׁהוּא כְּאִלּוּ עוֹסֵק בִּנְגָעִים וַאֲהָלוֹת, וְיֵשׁ בּוֹ סְגֻלָּה לְהַכְחִיד כָּל הַחוֹחִים וְהַקּוֹצִים, וְנֶחְשָׁב כִּסְלִיחוֹת וְתַחֲנוּנִים. ע"כ.<p dir="rtl">
וְלִי נִרְאֶה, שֶׁאֵין בְּכָךְ כְּלוּם, וְרַשַּׁאי הַתַּלְמִיד חָכָם לַעֲסֹק בְּגוּפֵי הֲלָכוֹת בְּיוֹם רֹאשׁ הַשָּׁנָה כְּדַרְכּוֹ בַּקֹּדֶשׁ, שֶׁהֲרֵי אָמְרוּ בַּגְּמָרָא בְּבָבָא מְצִיעָא <small><small>(לג.)</small></small> הָעוֹסֵק בַּמִּקְרָא מִדָּה וְאֵינוֹ מִדָּה וְכוּ', תַּלְמוּד אֵין לְךָ גָּדוֹל מִזּוֹ. וְאֵין שׁוּם רְאָיָה מִדִּבְרֵי רַבֵּנוּ יְשַׁעְיָה הָאַחֲרוֹן לְנִדּוֹנֵינוּ, שֶׁשָּׁם הַתְּפִלּוֹת וְהַסְּלִיחוֹת וְהַתַּחֲנוּנִים הֵם בְּאֶמְצַע הַתְּפִלָּה, וְלֹא נָפִיק סִדְרָא דְּיוֹמָא, וְיוֹם הוּא שֶׁנִּתְחַיֵּב בִּסְלִיחוֹת וְתַחֲנוּנִים, וְאִם לֹא עַכְשָׁו אֵימָתַי, אֲבָל הָעוֹסְקִים בִּתְהִלִּים בְּרֹאשׁ הַשָּׁנָה, הוּא סֵדֶר בִּפְנֵי עַצְמוֹ, וְאֵין אָדָם לוֹמֵד אֶלָּא בְּמָקוֹם שֶׁלִּבּוֹ חָפֵץ. וְעַיֵּן לְהַתּוֹסְפוֹת סוֹטָה <small><small>(לט.)</small></small> דְּהָא דְּאָמְרִינַן הַתָּם כֵּיוָן שֶׁנִּפְתַּח סֵפֶר תּוֹרָה אָסוּר לְסַפֵּר אֲפִלּוּ בְּדִבְרֵי הֲלָכָה, וְהִקְשׁוּ מִמַּה דְּאָמְרִינַן בִּבְרָכוֹת <small><small>(ח.)</small></small> רַב שֵׁשַׁת הֲוָה מְהַדֵּר אַפֵּיהּ וְגָרִיס, <small><small>[בִּשְׁעַת קְרִיאַת הַתּוֹרָה]</small></small> אָמַר, אֲנָן בְּדִידָן וְאִינְהוּ בְּדִידְהוּ. וְכָתְבוּ מִסְתַּבְּרָא כְּפֵרוּשׁ רַבֵּנוּ חֲנַנְאֵל, דְּשָׁאנִי רַב שֵׁשֶׁת דְּתוֹרָתוֹ אֻמָּנוּתוֹ. ע"ש, וְכֵן כָּתְבוּ הַתּוֹסָפוֹת בִּבְרָכוֹת <small><small>(ח.)</small></small>. וְכֵן כָּתַב הָרִי"ף בְּהִלְכוֹתָיו <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ד דִמְגִילָה כג:)</span></small></small>. וְכֵן הוּא בָּרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק יב מֵהִלְכוֹת תְּפִלָּה הֲלָכָה ט')</span></small></small>. וּמָרָן הַבֵּית יוֹסֵף בְּאֹרַח חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קמו)</span></small></small> הֵבִיא דִּבְרֵיהֶם וְדִבְרֵי יֶתֶר הָרִאשׁוֹנִים בָּזֶה, וְסִיֵּם, וּלְעִנְיַן הֲלָכָה כְּדַאי הֵם הַנָּךְ רַבַּוָותָא דְּשָׁרוּ כְּדֵי לִסְמֹךְ עֲלֵיהֶם. וְסִיֵּם בְּבֶדֶק הַבַּיִת עַל זֶה, וּמִכָּל מָקוֹם נָכוֹן לְאָדָם לְכַוֵּן דַּעְתּוֹ בְּכָל הַפָּרָשִׁיּוֹת וּלְשָׁמְעָם מִפִּי הַשְּׁלִיחַ צִבּוּר. עַד כָּאן. וְכֵן פָּסַק מָרָן בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קמו ס"ב)</span></small></small>. וְאַף אָנוּ נֹאמַר שֶׁאַף שֶׁהָעָם קוֹרְאִים תְּהִלִּים, תַּלְמִיד חָכָם שֶׁעוֹסֵק תָּמִיד בְּגוּפֵי הֲלָכוֹת, רַשַּׁאי לְהַמְשִׁיךְ בְּלִמּוּדוֹ.<p dir="rtl">
וּרְאֵה עוֹד בְּמַאֲמַר מָרְדְּכַי <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תקנג סק"ב)</span></small></small> עַל מַה שֶּׁכָּתַב הָרְמָ"א בַּהַג"ה, שֶׁבְּעֶרֶב תִּשְׁעָה בְּאָב אֲפִלּוּ חָל בְּשַׁבָּת, לֹא יִלְמְדוּ אַחַר חֲצוֹת הַיּוֹם, אֶלָּא בִּדְבָרִים הַמֻּתָּרִים בְּתִשְׁעָה בְּאָב. וְכָתַב עַל זֶה, וְלִי נִרְאֶה שֶׁאֵין לָחֹשׁ לִדְבָרִים אֵלּוּ, לְפִי שֶׁאֵין טַעַם נָכוֹן לֶאֱסֹר לִמּוּד תּוֹרָה בְּשַׁבָּת. וּמַה שֶּׁכָּתַב הַמָּגֵן אַבְרָהָם לְהַחְמִיר מִטַּעַם שֶׁאֶפְשָׁר לִלְמֹד דְּבָרִים הַמֻּתָּרִים, אֵין זֶה מַסְפִּיק, לְפִי שֶׁאֵין אָדָם לוֹמֵד אֶלָּא בְּמָקוֹם שֶׁלִּבּוֹ חָפֵץ. וַהֲרֵי עֵינֵינוּ הָרוֹאוֹת שֶׁכַּמָּה תַּלְמִידֵי חֲכָמִים מִתְרַשְּׁלִים לִלְמֹד בְּעֶרֶב תִּשְׁעָה בְּאָב דְּבָרִים הַמֻּתָּרִים בְּתִשְׁעָה בְּאָב, כִּי צַעַר הוּא לָהֶם לִלְמֹד בְּמַה שֶּׁאֵינָם רְגִילִים. וְגַם אֲנִי <small><small>[מַאֲמַר מָרְדְּכַי]</small></small> כְּאֶחָד מֵהֶם, לָכֵן אֵין לָחֹשׁ לִסְבָרָא זוֹ, וְדַעְתִּי נוֹטָה לְהַתִּיר בָּזֶה אֲפִלּוּ כְּשֶׁחָל תִּשְׁעָה בְּאָב בְּאֶמְצַע הַשָּׁבוּעַ. עַד כָּאן. וּרְאֵה עוֹד בְּסֵפֶר טָהֳרַת הַמַּיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(שִׁיּוּרֵי טָהֳרָה מַעֲרֶכֶת ט' אוֹת כד)</span></small></small>. עַיֵּן שָׁם. <small><small><span class="booklinks" onclick="sendBookLink(this)" onmouseover="setBookLinkTitle(this)">(קֶטַע זֶה מִיְחַוֶּה דַּעַת)</span></small></small>.<p dir="rtl">
וְאָמְנָם אַבְרֵכִים וּבְנֵי יְשִׁיבוֹת אֵין לָהֶם לְהַפְסִיק מִסֵּדֶר לִמּוּדָם בְּשַׁ"ס וּפוֹסְקִים, וְלִקְרֹא תְּהִלִּים, בִּזְמַן שֶׁיָּכוֹלִים לִלְמֹד, וּמִי לֹא יָחֹשׁ לְבִטּוּל תּוֹרָה. וְנוֹדַע, כִּי כְּפִי עֹצֶם הַחֲשִׁיבוּת שֶׁל לִמּוּד תּוֹרָה, שֶׁעָלֶיהָ הָעוֹלָם עוֹמֵד, כָּךְ עֹנֶשׁ בִּטּוּלָהּ בַּעֲוֹנוֹת הָרַבִּים.<p dir="rtl">
<h3 dir="rtl" id="igeret_leben_tora, פרק ט' חמר אסור שיחת חלין באמצע למוד התורה">פֶּרֶק ט' - חֹמֶר אִסּוּר שִׂיחַת חֻלִּין בְּאֶמְצַע לִמּוּד הַתּוֹרָה</h3><p dir="rtl">
וּבְוַדַּאי שֶׁהַשְּׁתִיקָה יָפָה בִּפְרָט בְּעֵת שֶׁהוּא לוֹמֵד, שֶׁכְּבָר אָמְרוּ חֲכָמִים <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה יב:, עֲבוֹדָה זָרָה ג:)</span></small></small> שֶׁהַשָּׂח שִׂיחָה בְּטֵלָה בְּאֶמְצַע לִמּוּדוֹ מַאֲכִילִין אוֹתוֹ גַּחֲלֵי רְתָמִים. וְכָתַב בְּסֵפֶר קָב הַיָּשָׁר <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק יב)</span></small></small> מַעֲשֶׂה בְּחָסִיד אֶחָד שֶׁנִּתְגַּלָּה לְאִשְׁתּוֹ בַּחֲלוֹם לְאַחַר מוֹתוֹ וְהָיְתָה רוֹאָה כָּל שַׂעֲרוֹת רֹאשׁוֹ וּזְקָנוֹ מְאִירִים כַּאֲבוּקָה גְּדוֹלָה, וְשָׁאֲלָה אוֹתוֹ אִשְׁתּוֹ בַּמֶּה זָכִיתָ לְכָךְ לְהַפְלָגַת אוֹר גָּדוֹל כָּזֶה, וְהֵשִׁיב, הֲגַם שֶׁהָיִיתִי חָסִיד עִם כָּל זֶה לֹא הָיִיתִי זוֹכֶה לְאוֹר כָּזֶה, רַק בִּשְׁבִיל שֶׁהָיִיתִי מְמַעֵט הַדִּבּוּר שֶׁאֵינוֹ שֶׁל תּוֹרָה וְיִרְאָה, וְהַקָּדוֹשׁ בָּרוּךְ הוּא הָיָה מַשְׁגִּיחַ עָלַי בָּזֶה, וְנָתַן לִי שְׂכַר מְנִיעַת הַדִּבּוּר, כִּי הַקָּדוֹשׁ בָּרוּךְ הוּא בְּעַצְמוֹ מַשְׁגִּיחַ עַל זֶה הָאָדָם שֶׁמְּמַעֵט בְּדִבּוּר חֹל, וְרַק חֶשְׁקוֹ הוּא לְהִדָּבֵק בַּיִרְאַת ה'. עַיֵּן שָׁם.<p dir="rtl">
ומהר"ח פַּלָאגִ'י כָּתַב בְּסִפְרוֹ צַוָּאָה מֵחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת א')</span></small></small> בְּזֶה הַלָּשׁוֹן: צָרִיךְ זְהִירוּת וּזְרִיזוּת הַרְבֵּה מְאֹד, כִּי בִּהְיוֹתוֹ עוֹסֵק בַּתּוֹרָה לֹא יַפְסִיק עַל שִׂיחָה בְּטֵלָה, וּבִפְרָט כְּשֶׁלּוֹמְדִים תְּהִלִּים וּמִשְׁנָיוֹת וְזֹהַר הַקָּדוֹשׁ וְתִקּוּנִים בִּכְנוּפִיָּא, שֶׁיֵּשׁ הַרְבֵּה בְּנֵי אָדָם שֶׁאֵינָם נִזְהָרִים וְלוֹמְדִים וּמְדַבְּרִים וְעוֹשִׂים הַפְסָקוֹת גְּדוֹלוֹת, וְהוּא אִסּוּר גָּמוּר, כְּמוֹ שֶׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(ע"ז ג:)</span></small></small> אָמַר רַבִּי לֵוִי: כָּל הַפּוֹסֵק מִדִּבְרֵי תּוֹרָה וְעוֹסֵק בְּדִבְרֵי שִׂיחָה, מַאֲכִילִים אוֹתוֹ גַּחֲלֵי רְתָמִים שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(אִיּוֹב ל, ד)</span></small></small> "הַקּוֹטְפִים מַלּוּחַ עֲלֵי שִׂיחַ, וְשֹׁרֶשׁ רְתָמִים לַחְמָם", וְעַיֵּן בְּמַהַרְשָׁ"א בְּחִדּוּשֵׁי אַגָּדוֹת שָׁם.<p dir="rtl">
וּבַזֹּהַר הַקָּדוֹשׁ <small><small>(סֵדֶר חַיֵּי שָׂרָה דַּף קכב: בְּתוֹסֶפְתָא וּבְסֵדֶר שְׁלַח לְךָ דַּף קסב.)</small></small> אָמְרוּ בְּזֶה הַלָּשׁוֹן: "הַאי מַאן דְּפָסַק יִתְפַּסֵּק, וּמָאן דְּפָסַק מִלִּין דְאוֹרַיְתָא עַל מִלִּין בְּטֵלִין, יִתְפַּסְּקוּן חַיּוֹהִי מֵהַאי מֵעַלְמָא, וְדִינָא קַיְמָא בְּהַהוּא עַלְמָא". עַיֵּן שָׁם.<p dir="rtl">
וְאָמְרוּ רַבּוֹתֵינוּ זַ"ל בְאָבוֹת דְּרַבִּי נָתָן <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כו אות ג')</span></small></small>: הוּא הָיָה אוֹמֵר מִפְּנֵי מַה תַּלְמִידֵי חֲכָמִים מֵתִים כְּשֶׁהֵם קְטַנִּים? לֹא מִפְּנֵי שֶׁהֵם מְנָאֲפִין, וְלֹא מִפְּנֵי שֶׁהֵן גּוֹזְלִים, אֶלָּא שֶׁפּוֹסְקִים מִדִּבְרֵי תּוֹרָה וְעוֹסְקִים בְּדִבְרֵי שִׂיחָה. וְעוֹד, שֶׁאֵין מַתְחִילִים בְּמָקוֹם שֶׁפּוֹסְקִים. עַד כָּאן. הֲרֵי שֶׁעַל יְדֵי שֶׁפּוֹסֵק מִדִּבְרֵי תּוֹרָה לִדְבָרִים בְּטֵלִים, מִתְחַיֵּב מִיתָה. וּמַה שֶּׁסִּיֵּם הַמַּאֲמָר "וְעוֹד שֶׁאֵין מַתְחִילִים בְּמָקוֹם שֶׁפּוֹסְקִים", כָּתַב הָרַב בִּנְיַן יְהוֹשֻׁעַ, דְּלְכָּךְ אִם פּוֹסְקִין מִדִּבְרֵי תּוֹרָה וְעוֹסְקִים בְּדִבְרֵי שִׂיחָה, שׁוֹכְחִין הַמָּקוֹם שֶׁפּוֹסְקִין וּמַתְחִילִין בְּמָקוֹם אַחֵר. עַיֵּן שָׁם. כִּי כֵן אִם פּוֹסֵק לִפְעָמִים לְאֵיזֶה צֹרֶךְ מִצְוָה מִלִּמּוּדוֹ בְּמָקוֹם שֶׁמֻּתָּר לְהַפְסִיק, יִתֵּן דַּעְתּוֹ לַחֲזֹר לַמָּקוֹם שֶׁפָּסַק, וְאִם מְסֻפָּק לוֹ יַחְמִיר עַל עַצְמוֹ לְהַתְחִיל מִמָּקוֹם שֶׁהוּא יוֹדֵעַ בְּוַדַּאי שֶׁכְּבָר לָמַד אוֹתוֹ מָקוֹם. וּבְסֵפֶר הַחֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קמז)</span></small></small> כָּתַב, שֶׁהַמַּפְסִיקִים הַמִּקְרָאוֹת בִּדְבָרִים, עֲלֵיהֶם הַתּוֹרָה צוֹעֶקֶת וְאוֹמֶרֶת: שְׁמוֹנַת אֲלָפִים וַחֲמֵשׁ מֵאוֹת פְּסוּקִים פָּסַקְתָּ בִּי, וְהֵם פָּסְקוּ יוֹתֵר מִשִּׁשִּׁים רִבּוֹא, וְעוֹד הֵם עוֹשִׂים בִּי אַף, אָדָם מְדַבֵּר חֻלִּין, אֵינוֹ פּוֹסֵק מִדָּבָר לְדָבָר אַחֵר, וְהֵם מַפְסִיקִים דְּבָרַי לַעֲסֹק בִּדְבָרִים בְּטֵלִים.<p dir="rtl">
וְאָמְנָם יֵשׁ לְצַיֵּן מַה שֶּׁכָּתַב בְּתִפְאֶרֶת יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(יָכִין, פ"ו דְאָבוֹת ס"ק פד)</span></small></small> דְּמִעוּט שִׂיחָה הַייְנוּ דְּבָרִים שֶׁל מַה בְּכָךְ, וּמִעוּטוֹ יָפֶה לַתּוֹרָה, כְּדֵי שֶׁתָּנוּחַ הַנֶּפֶשׁ קְצָת עַל יְדֵי זֶה. עַד כָּאן. וְכֵן כָּתַב בְּהַקְדָּמַת סֵפֶר בֵּית אַהֲרֹן לְהַגָּאוֹן רַבִּי אַהֲרֹן ווֹלְקִין, שֶׁכּוֹתֵב בְּנוֹ, שֶׁשָּׁמַע מֵאָבִיו בְּשֵׁם הַגְּרָ"א, דְּהָא דְּמָנוּ בְּפֶרֶק ו' דְּאָבוֹת לְאֶחָד מִמ"ח דְּבָרִים שֶׁהַתּוֹרָה נִקְנֵית בָּהֶן, בְּמִעוּט שִׂיחָה,  שֶׁזֶּה אֵינוֹ בִּשְׁלִילָה, שֶׁיְּמַעֵט בְּשִׂיחָה לְגַמְרֵי, רַק הַכַּוָּנָה לְהֵפֶךְ לְחַיֵּב מִעוּט שִׂיחָה. שֶׁאִם יִלְמֹד הַרְבֵּה בְּלִי הֶפְסֵק, דַּעְתּוֹ תִּתְבַּלְבֵּל, וְעַל כֵּן כְּדֵי לְאוּקְמֵי גִּרְסָא צָרִיךְ הוּא מִזְּמַן לִזְמַן לְשִׂיחָה קַלָּה, עַיֵּן שָׁם.<p dir="rtl">
וְיֵשׁ לַחֲקֹר בְּבֵאוּר דִּבְרֵי הַגְּמָרָא בְּמַה שֶּׁאָמְרוּ עוֹבֵר בַּעֲשֵׂה, הַאִם הַבֵּאוּר הוּא שֶׁמַּמָּשׁ עוֹבֵר בַּעֲשֵׂה, אוֹ שֶׁאֵינוֹ אֶלָּא אַסְמַכְתָּא, וְדֶרֶךְ מוּסָר אָמְרוּ כֵן. כִּי מָצִינוּ בְּכַמָּה מְקוֹמוֹת שֶׁרַבּוֹתֵינוּ אָמְרוּ עַל דָּבָר שֶׁאֵין אִסּוּרוֹ אֶלָּא מִדְּרַבָּנָן "עוֹבֵר בַּעֲשֵׂה", וּכְמוֹ מַה שֶּׁאָמְרוּ בַּגְּמָרָא בְּרָכוֹת <small><small>(יג.)</small></small> כָּל הַקּוֹרֵא לְאַבְרָהָם אַבְרָם עוֹבֵר בַּעֲשֵׂה. וְכֵן אָמְרוּ בַּגְּמָרָא יוֹמָא <small><small>(כב:)</small></small> שֶׁאָסוּר לִמְנוֹת אֶת יִשְׂרָאֵל. וְהָרַמְבַּ"ם הִשְׁמִיט דִּינִים אֵלֶּה. וְכָתַב בְּשׁוּ"ת פְּנֵי מֵבִין <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' שכט)</span></small></small> דְּהַיְנוּ טַעֲמָא מִשּׁוּם שֶׁאֵין זֶה אִסּוּר מֵעִקַּר הַּדִין אֶלָּא מִצַּד מִנְהָג טוֹב. וְהוּא כְּמוֹ שֶׁכָּתַב הָרַב בְּאֵר שֶׁבַע <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף פ"ד דְּתָמִיד)</span></small></small> דְּלָאו עֲשֵׂה מַמָּשׁ קָאָמַר. <small><small>[לְגַבֵּי הַקּוֹרֵא לְאַבְרָהָם אַבְרָם]</small></small>. וּרְאֵה בָּזֶה בְּאֹרֶךְ בְּשׁוּ"ת יַבִּיעַ אֹמֶר חֵלֶק ב' <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' טז אוֹת ז')</span></small></small>. וּבְחֵלֶק ד' <small><small><span class="booklinks" onclick="sendBookLink(this)" onmouseover="setBookLinkTitle(this)">(חאוה"ח סי' יא סוֹף אוֹת א')</span></small></small>. עַיֵּן שָׁם. וְכַיּוֹצֵא בָּזֶה יֵשׁ לָדוּן לְעִנְיַן הַשָּׂח שִׂיחַת חֻלִּין, אִם הַכַּוָּנָה הִיא שֶׁעוֹבֵר בַּעֲשֵׂה מַמָּשׁ, אוֹ לֹא.<p dir="rtl">
וְנִרְאֶה שֶׁהַדָבָר תָּלוּי בְּמַחְלֹקֶת הַפּוֹסְקִים, כִּי הִנֵּה ז"ל הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ב מֵהִלְכוֹת דֵּעוֹת הֲלָכָה ד')</span></small></small>: לְעוֹלָם יַרְבֶּה אָדָם בִּשְׁתִיקָה, וְלֹא יְדַבֵּר אֶלָּא אוֹ בְּדִבְרֵי חָכְמָה אוֹ בִּדְבָרִים שֶׁצָּרִיךְ לָהֶם לְחַיֵּי גּוּפוֹ, אָמְרוּ עַל רַב תַּלְמִיד רַבֵּנוּ הַקָּדוֹשׁ, שֶׁלֹּא שָׂח שִׂיחָה בְּטֵלָה כָּל יָמָיו. וְזוֹ הִיא שִׂיחַת רֹב כָּל אָדָם, וַאֲפִלּוּ בְּצָרְכֵי הַגּוּף לֹא יַרְבֶּה אָדָם דְּבָרִים, וְעַל זֶה צִוּוּ חֲכָמִים וְאָמְרוּ כָּל הַמַּרְבֶּה דְּבָרִים מֵבִיא חֵטְא, וְאָמְרוּ לֹא מָצָאתִי לַגּוּף טוֹב אֶלָּא שְׁתִיקָה. וְכֵן בְּדִבְרֵי תּוֹרָה וּבְדִבְרֵי חָכְמָה יִהְיוּ דִּבְרֵי הָאָדָם מְעַטִּים וְעִנְיְנֵיהֶם מְרֻבִּים. וּבְכֶסֶף מִשְׁנֶה שָׁם הֵעִיר, דְּאֵין זֶה רַב אֶלָּא רַבִּי יוֹחָנָן בֶּן זַכַּאי <small><small><span class="booklinks" onclick="sendBookLink(this)" onmouseover="setBookLinkTitle(this)">(סוּכָּה כח.)</span></small></small>, אֲבָל רַב אֵינִי יוֹדֵעַ כָּעֵת מְקוֹמוֹ. ע"כ. וּבְהַגָּהוֹת מהר"ץ חַיּוּת <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה ה:)</span></small></small> כָּתַב, שֶׁמְּקוֹר דִּבְרֵי הָרַמְבַּ"ם הוּא מִמַּה שֶּׁאָמְרוּ בַּגְּמָרָא שָׁם, וּמַגִּיד לְאָדָם מַה שִׂחוֹ <small><small>[הַשִּׁין שְׂמָאלִית]</small></small>, אָמַר רַב אֲפִלּו שִׂיחָה קַלָּה שֶׁבֵּין אִישׁ לְאִשְׁתּוֹ.<p dir="rtl">
אֶלָּא שֶׁמָּרָן הַחִידָ"א בְּשׁוּ"ת חַיִּים שָׁאַל חֵלֶק ב' <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מג אוֹת ו')</span></small></small> הֵעִיר עַל הַמָּקוֹם שְׁמוּאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף סי' סה)</span></small></small> שֶׁתָּמַהּ עַל מָרָן הַכֶּסֶף מִשְׁנֶה, שֶׁאַדְּרַבָּה דְּבָרָיו תְּמוּהִים, שֶׁשָּׁם נֶאֱמַר דָּבָר זֶה עַל שִׂיחָה שֶׁל שְׂחוֹק וְקַלּוּת רֹאשׁ, וּמַה דְּמוּת יַעֲרֹךְ לְשִׂיחָה בְּטֵלָה. וְהֵעִיר עוֹד מִמַּה שֶּׁכָּתַב רַשִׁ"י בְּסֵפֶר הַפַּרְדֵּס, שֶׁעָשָׂרָה דִּבְרֵי חֲסִידוּת נָהַג רַב, וְכַנִּרְאֶה שֶׁמָּצָא כֵן בְּמִדְרָשׁ אוֹ אַגָּדָה. שֶׁמָּנוּ עֶשֶׂר קְדֻשּׁוֹת לְרַב, וְלֹא מָנוּ מִדָּה זוֹ. עַיֵּן שָׁם.<p dir="rtl">
וּבְסֵפֶר מָאוֹר יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה ה:)</span></small></small> הֵבִיא בְּשֵׁם הַמְּפָרְשִׁים שֶׁכָּתְבוּ שֶׁלָּמַד כֵּן מִמַּה שֶּׁאָמְרוּ בְּחֻלִּין <small><small>(קיא:)</small></small> דְּרַב אָמַר נוֹתֵן טַעַם בַּר נוֹתֵן טַעַם דְּהֶתֵּרָא אָסוּר, וְלָאו בְּפֵרוּשָׁא אִיתְמַר אֶלָּא מִכְּלָלָא, דְּאָמַר יָהִיב טַעֲמָא כֻּלֵּי הַאי, וְאִלְמָא נִזְהַר רַב שֶׁלֹּא יָשִׂיחַ שִׂיחָה בְּטֵלָה כָּל יָמָיו, לֹא יָכְלוּ לִלְמֹד כֵּן מִדְּבָרָיו. <small><small>[אֶלָּא דְּבָתַר הָכֵי אָמְרִינַן בְּשֵׁם רַב, חַס לֵיהּ לְזַרְעֵיהּ דְּאַבָּא בַּר אַבָּא לְמִסְפֵּי לִי מִלְּתָא דְּלָא סְבִירָא לָן, אָלְמָא דִּבְפֵרוּשָׁא אִתְמַר]</small></small>. וְעַיֵּן בְּסֵפֶר בֶּן יְהוֹיָדָע <small><small><span class="booklinks" onclick="sendBookLink(this)" onmouseover="setBookLinkTitle(this)">(מו"ק יא.)</span></small></small> שֶׁהֵבִיא דִּבְרֵי הַמְּפָרְשִׁים הַנִּזְכַּר. וּבְבֶן יְהוֹיָדָע סוֹף ב"ק כָּתַב, שֶׁהָרַמְבַּ"ם כָּתַב שֶׁאֶחָד מֵעֲשָׂרָה דִּבְרֵי חֲסִידוּת שֶׁל רַב שֶׁלֹּא שָׂח שִׂיחַת חֻלִּין כָּל יָמָיו. וְאֵין זֶה מְדֻיָּק, כִּי הָרַמְבַּ"ם לֹא הִזְכִּיר כֵּן, רַק אָמַר עַל רַב שֶׁלֹּא שָׂח שִׂיחַת חֻלִּין כָּל יָמָיו, וְאַדְּרַבָּה בְּהָנֵי מִלֵּי דַּחֲסִידוּתָא לֹא נִזְכַּר שֶׁבַח זֶה, וּכְמוֹ שֶׁכָּתַב בְּחַיִּים שָׁאַל הַנַּ"ל. וְעַיֵּן בְּסֵפֶר הַחֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' לד)</span></small></small> וּבְדִבְרֵי הַחִידָ"א בִּבְרִית עוֹלָם שָׁם, וּבִמְקוֹר חֶסֶד שָׁם. עַיֵּן שָׁם.<p dir="rtl">
וְהִנֵּה לְשׁוֹן הַגְּמָרָא בְּסֻכָּה <small><small>(כח.)</small></small>, מִיָּמַי לֹא הִקְדִּמַנִי אָדָם לְבֵית הַמִּדְרָשׁ וְכוּ', וְלֹא שַׂחְתִּי שִׂיחַת חֻלִּין וְכוּ'. וְאִם הוּא כִּפְשׁוּטוֹ שֶׁעוֹבֵר בַּעֲשֵׂה מַמָּשׁ, לָמָּה לוֹ לְהִשְׁתַּבֵּחַ בְּדָבָר שֶׁהוּא מֵעִקַּר הַדִּין וְעוֹבֵר עָלָיו בַּעֲשֵׂה. אֶלָּא וַדַּאי דְּאֵינוֹ עוֹבֵר בַּעֲשֵׂה מַמָּשׁ. וְכַנִּרְאֶה דְּזֶה מְקוֹר דִּבְרֵי הָרַמְבַּ"ם שֶׁלֹּא הִזְכִּיר עוֹבֵר בַּעֲשֵׂה, וְשִׁבַּח אֶת רַב בָּזֶה, וּמַשְׁמַע שֶׁאֵינוֹ אִסּוּר מֵהַדִּין.<p dir="rtl">
וְכֵן נִרְאֶה דַּעַת הַמֵּאִירִי בְּיוֹמָא שָׁם, שֶׁכָּתַב: לְעוֹלָם יִזָּהֵר אָדָם שֶׁלֹּא לִהְיוֹת מִיּוֹשְׁבֵי קְרָנוֹת, וְשֶׁלֹּא לְדַבֵּר בַּשִׂיחָה בְּטֵלָה, אֶלָּא כְּפִי מַה שֶּׁיַּכְרִיחֶנּוּ הַצֹּרֶךְ, דֶּרֶךְ צַחוּת אָמְרוּ הַשָּׂח שִׂיחַת חֻלִּין עוֹבֵר בַּעֲשֵׂה וְכוּ'. ע"כ. וּמִלְּשׁוֹן 'דֶּרֶךְ צַחוּת' שֶׁכָּתַב מַשְׁמַע שֶׁאֵינוֹ עוֹבֵר בַּעֲשֵׂה מַמָּשׁ. וּמַשְׁמַע עוֹד מִדְּבָרָיו דְּגַם אִסּוּר דְּרַבָּנָן לֵיכָּא, אֶלָּא אִסּוּר מוּסָרִי. וְכֵן נִרְאֶה מִדִּבְרֵי הָרַמְבַּ"ם הַנַּ"ל. וְכֵן נִרְאֶה עוֹד מִמַּה שֶּׁכָּתַב בְּסֵפֶר הַמִּצְוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(שֹׁרֶשׁ שְׁמִינִי)</span></small></small> עַל הַפָּסוּק וְלֹא יִהְיֶה כְקֹרַח וְכַעֲדָתוֹ, דְּלָאו זֶה הוּא עַל דֶּרֶךְ אַסְמַכְתָּא, וּכְמוֹ שֶׁאָמַר רַב אָשִׁי דְּרָאוּי לְהִצְטָרֵעַ. עַיֵּן שָׁם. וְכֵן כָּתַב בְּהַגָּהוֹת מהר"ץ חַיּוּת <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹמָא שָׁם)</span></small></small> כָּתַב, שֶׁמִּדִּבְרֵי הָרִי"ף מוּכָח שֶׁלֹּא הָיָה לְפָנָיו הַגִּרְסָא בַּתַּלְמוּד שֶׁלָּנוּ עוֹבֵר בַּעֲשֵׂה. וְעִנְיָן הַךְ דְּעוֹבֵר בַּעֲשֵׂה הַנֶּאֱמַר בְּעִנְיָנִים אֵלֶּה, אֵינוֹ רַק אַסְמַכְתָּא. עַד כָּאן.<p dir="rtl">
וְכֵן מְבֹאָר מִדִּבְרֵי הָרַב תּוֹרָה תְּמִימָה <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' תּוֹלְדוֹת אוֹת ב')</span></small></small> שֶׁכָּתַב, דְּמַה שֶּׁאָמְרוּ בִּמְגִלָּה <small><small>(כח:)</small></small> דְּאָסוּר לְהִסְתַּכֵּל בִּפְנֵי רָשָׁע, דִּלְשׁוֹן אָסוּר לָאו דַּוְקָא הוּא, אֶלָּא רְצוֹנוֹ לוֹמַר מִדָּה נְכוֹנָה הִיא. וּרְאָיָה לָזֶה, שֶׁהֲרֵי מְבֹאָר בַּגְּמָרָא שֶׁלָּנוּ שֶׁשָּׁאֲלוּ אֶת רַבִּי יְהוֹשֻׁעַ בֶּן קָרְחָה בַּמֶּה הֶאֱרַכְתָּ יָמִים, וְאָמַר לָהֶם מִיָּמַי לֹא הִסְתַּכַּלְתִּי בִּדְמוּת אָדָם רָשָׁע, וְאִם הָיָה אָסוּר מַמָּשׁ מִצַּד הַדִּין, מַאי רְבוּתֵיהּ, וְאֵין בָּזֶה אַף אִסּוּר דְּרַבָּנָן.<p dir="rtl">
וּכְפִי הַנִּרְאֶה מְקוֹר דִּבְרֵי הַפּוֹסְקִים הַנַּ"ל, הוּא מִשּׁוּם דִּסְבִירָא לְהוּ דִּקְרָא "וְדִבַּרְתָּ בָּם" קָאֵי עַל קְרִיאַת שְׁמַע, וּמִמֵּילָא לֹא שַׁיָּךְ לִלְמֹד מִזֶּה עַל שִׂיחַת חֻלִּין. וְכֵן כָּתַב בְּאוֹר שָׂמֵחַ <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א מֵהִלְכוֹת תַּלְמוּד תּוֹרָה הֲלָכָה ב')</span></small></small>, דְּרַבָא דְּדָרִישׁ וְדִבַּרְתָּ בָּם וְלֹא בִּדְבָרִים בְּטֵלִים לְטַעֲמֵיהּ אָזִיל, דִּקְרִיאַת שְׁמַע דְּרַבָּנָן, וּמִשּׁוּם הָכֵי יָלִיף מִקְּרָא וְדִבַּרְתָּ בָּם וְלֹא בִּדְבָרִים בְּטֵלִים. אֲבָל לְמַאי דְּקַיְמָא לָן דְּעַל קְרִיאַת שְׁמַע קַאֵי, אֵין שַׁיָּךְ זֶה לִדְרֹשׁ וְדִבַּרְתָּ בָּם וְלֹא בִּדְבָרִים בְּטֵלִים. עַיֵּן שָׁם.<p dir="rtl">
אֶלָּא שֶׁמִּדִּבְרֵי הַפְּרִי מְגָדִים <small><small><span class="booklinks" onclick="sendBookLink(this)" onmouseover="setBookLinkTitle(this)">(אֶשֶׁל אַבְרָהָם סי' קנא סק"א)</span></small></small>, מְבֹאָר שֶׁיֵּשׁ בָּזֶה עַל כָּל פָּנִים אִסּוּר מִדְּרַבָּנָן, שֶׁכָּתַב: דִּבְלָאו הָכֵי אָסוּר, דְּכָל הַשָּׂח שִׂיחָה בְּטֵלָה עוֹבֵר בַּעֲשֵׂה מִדְּרַבָּנָן וְכוּ'. עַד כָּאן. וְכֵן כָּתַב בְּשׁוּ"ת חַוֹּת יָאִיר <small><small><span class="booklinks" onclick="sendBookLink(this)" onmouseover="setBookLinkTitle(this)">(סִי' קלט)</span></small></small>, דְּלוּלֵי דְּמִסְתַּפִינָא הָיִיתִי אוֹמֵר דְמַה שֶּׁאָמְרוּ כָּל הַמֵּלִין אֶת מֵתוֹ עוֹבֵר בְּלֹא תַעֲשֶׂה, אֵינוֹ רוֹצֶה לוֹמַר דְּעוֹבֵר בְּלֹא תַעֲשֶׂה מַמָּשׁ, רַק כָּתְבוּ דְּעוֹבֵר עֲבֵרָה. וּמָצִינוּ בַּגְּמָרָא טוּבָא כְּהַאי גַּוְנָא, וְכֵן אָמְרוּ הַשָּׂח שִׂיחַת חֻלִּין עוֹבֵר בְּלָאו וְכוּ', וְכֻלָּם מִדִּבְרֵי קַבָּלָה. עַיֵּן שָׁם.<p dir="rtl">
וְאָמְנָם מִדִּבְרֵי הֶחָפֵץ חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּפְּתִיחָה עֲשִׂין ס"ב)</span></small></small> לֹא מַשְׁמַע כֵּן, שֶׁהִקְשָׁה, וְתִפּוּק לֵיהּ שֶׁעוֹבֵר עַל עֲשֵׂה דְּתוֹרָה עַל יְדֵי מַה שֶּׁאֵינוֹ מְקַיֵּם אָז מִצְוַת עֲשֵׂה דְּתַלְמוּד תּוֹרָה. וְתֵרֵץ, דְּאֵין הָכֵי נָמֵי, אֶלָּא דְּהַגְּמָרָא בָּעֵי לְאַשְׁכּוּחֵי יוֹתֵר מִזֶּה דְּעוֹבֵר עוֹד עַל יְדֵי שִׂיחַת חֻלִּין עַל מִצְוַת עֲשֵׂה בְּפֹעַל מַמָּשׁ, כִּי הַתּוֹרָה אָסְרָה לָנוּ הַדִּבּוּר שֶׁל שִׂיחַת חֻלִּין, לְבַר מַה שֶּׁעוֹבֵר עַל הָעֲשֵׂה דְּתוֹרָה בְּגֶדֶר שֵׁב וְאַל תַּעֲשֶׂה, דְּהַיְנוּ עַל יְדֵי מַה שֶּׁאֵינוֹ מְקַיֵּם אוֹתָהּ בָּעֵת הַזּוֹ. וְכָתְבוּ תַּלְמִידֵי רַבֵּנוּ יוֹנָה בִּבְרָכוֹת <small><small>(טז.)</small></small> דְּשִׂיחַת חֻלִּין הַיְנוּ דִּבְרֵי הֲבַאי. וְגַם רַשִׁ"י בְּסֻכָּה <small><small>(כח.)</small></small> כָּתַב, דְּשִׂיחַת חֻלִּין הַיְנוּ גְּנַאי וְקַלּוּת רֹאשׁ. וְהוּבָא בְּמָגֵן אַבְרָהָם <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קנו סק"ב)</span></small></small>. אֲבָל בְּשָׁעָה שֶׁמְּדַבֵּר עַל עִסְקֵי פַּרְנָסָתוֹ אֵין בִּכְלָל זֶה, וְעַיֵּן בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' שז סְעִיף טז)</span></small></small> דַּאֲפִלּוּ סִפּוּרֵי מִלְחָמוֹת בְּעַלְמָא הָוֵי גַּם כֵּן בִּכְלַל מוֹשַׁב לֵצִים, וַאֲפִלּוּ בְּחֹל אָסוּר לַעֲסֹק בָּהֶן. עַיֵּן שָׁם. אִם כֵּן בְּוַדַּאי לֹא נָפִיק לָשׁוֹן הָרַע מִכְלַל שִׂיחַת חֻלִּין. וְסִיֵּם הֶחָפֵץ חַיִּים: וְאַף עַל פִּי כֵן לֹא מָנִינוּ עֲשֵׂה זוֹ דְּהַשָּׂח שִׂיחַת חֻלִּין בִּפְנִים, דְּאוּלַי הִיא אַסְמַכְתָּא, אֲבָל עַל כָּל פָּנִים עוֹבֵר עַל מִצְוַת עֲשֵׂה גְּמוּרָה, דְּתַלְמוּד תּוֹרָה בָּעֵת הַזֶּה. עַד כָּאן.<p dir="rtl">
וְהִנֵּה מַה שֶּׁסִּיֵּם דְּיֵשׁ לְהִסְתַּפֵּק אִם זֶה אַסְמַכְתָּא אוֹ לֹא, נִתְבָּאֵר לְעֵיל מְקוֹר הַדְּבָרִים. וְעַיֵּן בִּשְׂדֵי חֶמֶד הַנַּ"ל שֶׁהֵבִיא קְצָת מִדִּבְרֵי הָאַחֲרוֹנִים הַנַּ"ל <small><small>[אֶלָּא שֶׁלֹּא צִיֵּן לְהַמֵּאִירִי]</small></small>, וְעַיֵּן בְּסֵפֶר מְעַט דְּבַשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד קצא)</span></small></small> מַה שֶּׁהֶאֱרִיךְ בָּזֶה בְּטוּב טַעַם. עַיֵּן שָׁם.<p dir="rtl">
וְכַיּוֹצֵא בָּזֶה מָצִינוּ עוֹד לְגַבֵּי דִּין צַעַר בַּעֲלֵי חַיִּים, שֶׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"מ לב:)</span></small></small> דְּצַעַר בַּעֲלֵי חַיִּים דְּאוֹרַיְתָא, וְדַעַת הַמָּרְדְּכִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ק דַּעֲבוֹדָה זָרָה)</span></small></small> שֶׁהוּא מִדְּרַבָּנָן. אֶלָּא שֶׁדַּעַת רֹב הָרִאשׁוֹנִים שֶׁהוּא מִדְּאוֹרַיְתָא, וְעַיֵּן בִּשְׂדֵי חֶמֶד <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת הַצַּדִּ"י אוֹת א')</span></small></small>. וּרְאֵה בָּזֶה בְּשׁוּ"ת יְחַוֶּה דַּעַת חֵלֶק ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' סב בַּהֶעָרָה)</span></small></small>. עַיֵּן שָׁם.<p dir="rtl">
וְהִנֵּה לְפִי מַה שֶּׁכָּתְבוּ רַשִׁ"י וְתַלְמִידֵי רַבֵּנוּ יוֹנָה הַנַּ"ל יֵשׁ לְיַשֵּׁב מַה שֶּׁהֵעִיר הַפְּרִי מְגָדִים <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' שז מש"ז סק"א)</span></small></small> עַל מַה שֶּׁנִּתְבָּאֵר בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(הוּבָא בְּתוֹסְפוֹת שַׁבָּת קיג:)</span></small></small>, וּבָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כד מֵהִלְכוֹת שַׁבָּת הֲלָכָה ד')</span></small></small>, וּבְשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(שָׁם ס"א)</span></small></small>, וְדַבֵּר דָּבָר שֶׁלֹּא יִהְיֶה דִּבּוּרְךָ שֶׁל שַׁבָּת כְּדִבּוּרְךָ בְּחֹל. וַאֲפִלּוּ בְּשִׂיחַת דְּבָרִים בְּטֵלִים אָסוּר לְהַרְבּוֹת. וְקָשֶׁה, דְּהָא שִׂיחָה בְּטֵלָה שֶׁאֵינָהּ צְרִיכָה כְּלָל בְּחֹל נָמֵי אָסוּר, דְּכָל הַשָּׂח שִׂיחָה בְּטֵלָה עוֹבֵר בַּעֲשֵׂה, כִּדְאִיתָא בְּיוֹמָא <small><small>(יט:)</small></small>. וְכֵן יֵשׁ לְהַקְשׁוֹת בְּמַה שֶּׁאָמְרוּ בְּסֻכָּה שָׁם, עַל רַבִּי יוֹחָנָן בֶּן זַכַּאי מִיָּמָיו לֹא שָׂח שִׂיחַת חֻלִּין וְכוּ', וְכֵן נָהַג רַבִּי אֱלִיעֶזֶר תַּלְמִידוֹ, <small><small>[אוֹ רַבֵּנוּ הַקָּדוֹשׁ לְדִבְרֵי הָרַמְבַּ"ם]</small></small> וּמַאי רְבוּתַיְהוּ וּשְׁבָחַיְהוּ דְּהַנָּךְ רַבְרְבֵי, וַהֲלֹא כָּל הַשָּׂח שִׂיחַת חֻלִּין עוֹבֵר בַּעֲשֵׂה. וּלְדִבְרֵי רַשִׁ"י וְרַבֵּנוּ יוֹנָה הַנַּ"ל אָתֵי שַׁפִּיר, דְּשִׂיחַת חֻלִּין הַיְנוּ בְּדִבְרֵי הֲבַאי, אוֹ קַלּוּת רֹאשׁ, אֲבָל כְּשֶׁמְּדַבֵּר לְצֹרֶךְ פַּרְנָסָתוֹ אַף עַל פִּי שֶׁהִיא שִׂיחַת חֻלִּין שָׁרֵי. וּרְבוּתַיְהוּ דְּרַבִּי יוֹחָנָן בֶּן זַכַּאי וְרַבֵּנוּ הַקָּדוֹשׁ שֶׁמִּעֲטוּ גַּם בָּזֶה. וְגַם לְפִי דִּבְרֵי הָאוֹר שָׂמֵחַ הַנַּ"ל, יֵשׁ לוֹמַר דְּכָל הַיַּלְפוּתָא וְדִבַּרְתָּ בָּם וְלֹא בִּדְבָרִים בְּטֵלִים אֵינוֹ אַלִּבָּא דְּהִלְכְתָא דְּנַקְטִינָן דִּקְרָא קָאֵי אַקְּרִיאַת שְׁמַע דְּאוֹרַיְתָא, וּמִמֵּילָא הַיְנוּ רְבוּתַיְהוּ דְּרַבִּי יוֹחָנָן בֶּן זַכַּאי שֶׁמִּעֵט בְּשִׂיחָה. וּלְדִבְרֵי רַבֵּנוּ חֲנַנְאֵל בְּיוֹמָא <small><small>(יט:)</small></small> אָתֵי שַׁפִּיר טְפֵי, שֶׁכָּתַב שָׁם, הַשָּׂח שִׂיחַת חֻלִּין בִּשְׁעַת לִמּוּדוֹ עוֹבֵר בַּעֲשֵׂה. וּמְבֹאָר דְּשִׂיחַת חֻלִּין שֶׁלֹּא בִּשְׁעַת לִמּוּדוֹ אֵינוֹ עוֹבֵר בַּעֲשֵׂה. וְהַיְנוּ רְבוּתַיְהוּ דְּהַנָּךְ קַדִּישֵׁי שֶׁלֹּא שָׂחוּ שִׂיחַת חֻלִּין גַּם שֶׁלֹּא בִּשְׁעַת לִמּוּדָם.<p dir="rtl">
וְעַיֵּן בְּסֵפֶר בִּנְיַן עוֹלָם <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק א סוֹף אוֹת ג)</span></small></small> שֶׁגַּם כֵּן הֵעִיר, דְּאַמַּאי אָמְרוּ בְּיוֹמָא דְּהַשָּׂח שִׂיחַת חֻלִּין עוֹבֵר בַּעֲשֵׂה, תִּפּוּק לֵיהּ שֶׁעוֹבֵר בָּזֶה שֶׁמְּבַטֵּל לִמּוּד תּוֹרָה. וְתֵרֵץ, דְּאִין הָכֵי נָמֵי דְּאָתֵי לְאַשְׁמוּעִינַן דְּעוֹבֵר בִּשְׁתַּיִם. עַיֵּן שָׁם. וְיֵשׁ לְהוֹסִיף, שֶׁכַּיּוֹצֵא בָּזֶה כָּתְבוּ הַתּוֹסָפוֹת יְשָׁנִים וְהָרַ"ן רֵישׁ שַׁבָּת <small><small>(ג.)</small></small> עַיֵּן שָׁם.<p dir="rtl">
<h3 dir="rtl" id="igeret_leben_tora, פרק י גדר החיוב להתאמץ בלמוד תורה בכל עת פנוי">פֶּרֶק י - גֶּדֶר הַחִיּוּב לְהִתְאַמֵּץ בְּלִמּוּד תּוֹרָה בְּכָל עֵת פָּנוּי</h3><p dir="rtl">
וּבְמַה שֶּׁכָּתַבְנוּ לְעֵיל הַשָּׂח שִׂיחַת חֻלִּין וְכוּ', הִנֵּה בְּאוֹר שָׂמֵחַ <small><small>(דַּף ג' ע"ג, פ"א מֵהִלְכוֹת תַּלְמוּד תּוֹרָה ד"ה בְּיוֹמָא)</small></small>, כָּתַב בְּזֶה הַלָּשׁוֹן: בַּגְּמָרָא יוֹמָא <small><small>(יט:)</small></small> אָמְרוּ, הַשָּׂח שִׂיחַת חֻלִּין עוֹבֵר בַּעֲשֵׂה, שֶׁנֶּאֱמַר וְדִבַּרְתָּ בָּם. וְהִנֵּה נִרְאֶה דְּרַבָא אָזִיל אִי נֵימָא דִּקְרִיאַת שְׁמַע דְּרַבָּנָן, וּמוּקִי קְרָא "וְדִבַּרְתָּ בָּם" לְדִבְרֵי תּוֹרָה. אֲבָל לְמַאי דְּקַיְמָא לַן דְּעַל קְרִיאַת שְׁמַע קָאֵי אֵין שַׁיָּךְ זֶה לִדְרֹשׁ בָּם וְלֹא בִּדְבָרִים בְּטֵלִים. וְנִרְאֶה לִי לְבָאֵר דְּבֶאֱמֶת כָּל הַמִּצְוֹת הֵמָּה שָׁוִים לְפָחוּת שֶׁבַּפְּחוּתִים וּלְמֹשֶׁה רַבֵּנוּ ע"ה, דְּתוֹרָה אַחַת יִהְיֶה לָכֶם כְּתִיב, וְחִיּוּב הַמִּצְוָה גְּבוּל יֵשׁ לָהּ כְּמוֹ נְטִילַת אֶתְרוֹג בְּנִעֲנוּעַ בְּעַלְמָא יָצָא, רַק הַמְּדַקְדְּקִים נוֹשְׂאִין אוֹתוֹ כָּל הַיּוֹם, וְלָכֵן לֹא כָּתְבָה הַתּוֹרָה מִדּוֹת רַק בִּרְמִיזָה, דְּלְמָשָׁל מִדַּת הַנְּקָמָה, כָּל תַּלְמִיד חָכָם שֶׁאֵינוֹ נוֹקֵם וְנוֹטֵר כְּנָחָשׁ וְכוּ', וּמֶלֶךְ שֶׁמָּחַל עַל כְּבוֹדוֹ וְכוּ', וּלְכָךְ אֵין זֶה חֹק בִּפְרָטוּת שָׁוָה לִכְלַל הַיִּשְׂרְאֵלִים, רַק כָּל אֶחָד לְפִי עֶרְכּוֹ, רַק נְקִימָה דְּמָמוֹן זֶה שָׁוֶה לְכֻלָּם. וְכֵן בְּגַאֲוָה, וּבִקּוּר חוֹלִים וּקְבוּרָה וְכוּ'. וְהַדְּבָרִים אֲרֻכִּים בְּסִפְרֵי הַמֶּחְקָרִים. וְנִמְצָא מִצְוַת תַּלְמוּד תּוֹרָה אֲשֶׁר בְּוַדַּאי אִם יְבַקֵּשׁ הָאָדָם טֶרֶף וּמָזוֹן, בְּכָל זֹאת אֵינוֹ נֶחְשָׁב לְמַפְרֵעַ מְבַטֵּל מִצְוַת תַּלְמוּד תּוֹרָה, וְאָסַפְתָּ דְּגָנֶךָ כְּתִיב. וְכֵן לְמָשָׁל אָדָם חֲלוּשׁ הַמֶּזֶג, וְכֵן כָּל הַהֶכְרֵחִיּוּת שֶׁלְּפִי הָרְגִילוּת, וְכֵן לְפִי טֹהַר נַפְשׁוֹ שֶׁל אָדָם, כִּי אֵינוֹ דּוֹמֶה בְּחִיּוּב תַּלְמוּד תּוֹרָה הָאִישׁ אֲשֶׁר נַפְשׁוֹ מַרְגֶּשֶׁת בְּשִׂכְלָהּ הַזַּךְ, וְנִקְשְׁרָה בַּעֲבוֹתוֹת אַהֲבָה לְתַלְמוּד תּוֹרָה, לְאִישׁ אֲשֶׁר כֹּחוֹת נַפְשׁוֹ נִרְפִּים וַעֲצֵלִים, לְכָךְ אֵין מֵחֹק הַבּוֹרֵא לְחֹק חִיּוּב תַּלְמוּד תּוֹרָה לְכָל יִשְׂרָאֵל, וְנָתַן תּוֹרַת כָּל אֶחָד בְּיָדוֹ, וְאֵין לְאֵל יָדוֹ הָאֱנוֹשִׁי לִיתֵּן הַמִּדָּה הָאֲמִתִּית לָזֶה, לָכֵן בָּאוּ חֲכָמִים וּפֵרְשׁוּ לָנוּ אֶת הַגָּדֵר הָאֲמִתִּי שֶׁל תַּלְמוּד תּוֹרָה, קְרִיאַת שְׁמַע בְּשַׁחֲרִית, קְרִיאַת שְׁמַע בְּעַרְבִית, וּבָזֶה קִיֵּם וְהָגִיתָ בּוֹ יוֹמָם וָלַיְלָה, כֵּיוָן שֶׁלּוֹמֵד קַבָּלַת הַמִּצְוָה וְאַזְהָרָתָהּ בְּשַׁחֲרִית וְעַרְבִית, כְּבָר קִיֵּם מִצְוָתָהּ. אוּלָם יָתֵר מִזֶּה, הוּא בִּכְלָלֵי הַמִּצְוֹת אֲשֶׁר נִבְדְּלוּ וְנִפְרְדוּ זֶה מִזֶּה. וּבְוַדַּאי צָרִיךְ לְהִתְעַצֵּם בָּהּ הָאָדָם בְּכָל יְכָלְתּוֹ, כִּי כָּפְלָה הַתּוֹרָה הַרְבֵּה פְּעָמִים עִנְיַן לִמּוּדָהּ. וְצָרִיךְ הָאָדָם לְהַלְהִיב נַפְשׁוֹ לִשְׁקֹד עַל דַּלְתוֹתֶיהָ כַּאֲשֶׁר הִרְבּוּ לְדַבֵּר בָּזֶה הַסְּפָרִים הַקְּדוֹשִׁים, וְלָכֵן אָמַר וְהִזְהַרְתָּ אֶתְהֶם אֶת הַחֻקִּים וְאֶת הַתּוֹרוֹת, וְדָבָר הַשָּׁוֶה לְכֻלָּם וְהוֹדַעְתָּ וְכוּ' יֵלְכוּ בָּהּ וְאֶת וְכוּ' אֲשֶׁר יַעֲשׂוּן, שֶׁבָּזֶה אֵינוֹ שָׁוֶה רַק כָּל אֶחָד לְפִי מַה שֶּׁהוּא אָדָם, וּלְכָךְ אָמְרוּ בִּנְדָרִים <small><small>(ח.)</small></small> הָא קָא מַשְׁמַע לָן כֵּיוָן דְּאִי פָּטַר נַפְשֵׁיהּ בִּקְרִיאַת שְׁמַע שַׁחֲרִית וְעַרְבִית, מִשּׁוּם הָכֵי חָיִיל שְׁבוּעָה עָלֶיהָ שֶׁזֶּה מַה שֶּׁמְּחֻיָּב לִלְמֹד בְּכָל כֹּחוֹ אֵינוֹ מִן הַחֻקִּים הַכּוֹלְלִים סוּג הַיִּשְׂרְאֵלִי, וְאֵין זוֹ מִצְוָה פְּרָטִית, וּלְכָךְ חָיִיל שְׁבוּעָה עֲלֵהּ כְּמוֹ בִּשְׁבוּעָה שֶׁלֹּא אֶתְכַּבֵּד בִּקְלוֹן חֲבֵרִי וְכַיּוֹצֵא בָּזֶה. עַד כָּאן.<p dir="rtl">
וְהִנֵּה בְּמַה שֶּׁכָּתַב הָאוֹר שָׂמֵחַ הַנַּ"ל לְיַשֵּׁב הַגְּמָרָא בִּנְדָרִים עַל פִּי דַּרְכּוֹ, כְּבָר כָּתַב הָרַ"ן שָׁם <small><small>[וְהַאוֹר שָׂמֵחַ צִיֵּן לִדְבָרָיו]</small></small> לְבָאֵר, דְּמִסְתַּבְּרָא לִי דְּלָאו דַּוְקָא בְּהָכֵי מִיפְטָר, שֶׁהֲרֵי כָּל אָדָם חַיָּב לִלְמֹד תָּמִיד יוֹם וָלַיְלָה כְּפִי כֹּחוֹ, וְאָמְרִינַן בְּפֶרֶק קַמָּא דְּקִדּוּשִׁין <small><small>(ל.)</small></small> תָּנוּ רַבָּנָן וְשִׁנַּנְתָּם שֶׁיִּהְיוּ דִּבְרֵי תּוֹרָה מְחֻדָּדִים בְּפִיךָ, שֶׁאִם יִשְׁאַלְךָ אָדָם דָּבָר שֶׁלֹּא תְּגַמְגֵּם וְתֹאמַר לוֹ. וּקְרִיאַת שְׁמַע עַרְבִית וְשַׁחֲרִית לָא סָגִי בְּהָכֵי, אֶלָּא מִכָּאן נִרְאֶה לִי רְאָיָה לְמַה שֶּׁכָּתַבְתִּי בְּפֶרֶק שְׁבוּעוֹת שְׁתַּיִם בַּתְרָא, דְּכָל מִידֵי דְּאָתָא מִדְרָשָׁא אַף עַל פִּי שֶׁהוּא מִן הַתּוֹרָה כֵּיוָן דְּלֵיתֵיהּ מְפֹרָשׁ בַּקְּרָא בְּהֶדְיָא שְׁבוּעָה חָלָה עָלָיו וְכוּ'. עַיֵּן שָׁם.<p dir="rtl">
וְעַיֵּן בְּשִׁעוּרֵי הַגר"ש רוֹזוֹבְסְקִי זַצַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(נְדָרִים ח.)</span></small></small> שֶׁהֵעִיר עַל דִּבְרֵי הָרַ"ן דְּאֵין מִכָּאן רְאָיָה דִּשְׁבוּעָה חָלָה עַל מַה שֶּׁלֹּא מְפֹרָשׁ בַּתּוֹרָה, כֵּיוָן שֶׁבַּפָּסוּק הַהוּא כָּתוּב רַק מִצְוָה לָדַעַת אֶת הַתּוֹרָה, אֲבָל לֹא כָּתוּב שָׁם עִקַּר מִצְוַת לִמּוּד הַתּוֹרָה, אֶלָּא דְּזֶה דָּבָר הַבָּא מִמֵּילָא שֶׁאִם הוּא לֹא לוֹמֵד אֵין הוּא יָכוֹל לָדַעַת, אֲבָל מִכָּל מָקוֹם גּוּף מִצְוַת לִמּוּד הַתּוֹרָה לֹא כָּתוּב שָׁם, וְרַק בְּפָסוּק וְהָגִיתָ בּוֹ יוֹמָם וָלַיְלָה כָּתוּב מִצְוַת לִמּוּד הַתּוֹרָה, וּכְדֵי לְקַיֵּם דָּבָר זֶה יָכוֹל לִפְטֹר עַצְמוֹ בִּקְרִיאַת שְׁמַע שַׁחֲרִית וְעַרְבִית, וּבָזֶה מְתָרֶצֶת הַגְּמָרָא אֶת הַשְּׁאֵלָה שֶׁל מֻשְׁבָּע וְעוֹמֵד. וְעוֹד אֶפְשָׁר הָיָה לְבָאֵר דַּהֲרֵי הַדִּין הוּא שֶׁאִם הֻצְרַךְ לְבַטֵּל תַּלְמוּד תּוֹרָה עֲבוּר פַּרְנָסָתוֹ, נִפְטַר מִלִּמּוּד תּוֹרָה כָּל הַיּוֹם, אִם כֵּן הֵיכָא דְּנִשְׁבַּע לִלְמֹד מַסֶּכְתָּא כָּל הַיּוֹם וַדַּאי דְּחָיִיל הַשְּׁבוּעָה, מִשּׁוּם דְּהַמֻּשְׁבָּע וְעוֹמֵד לִלְמֹד תּוֹרָה אֵינָהּ מִצְוָה מֻחְלֶטֶת לִלְמֹד כָּל הַיּוֹם, שֶׁהֲרֵי אִם יִהְיֶה עָסוּק אַחַר כָּךְ בְּפַרְנָסָתוֹ יִהְיֶה פָּטוּר וְצָרִיךְ לְקַיֵּם שְׁבוּעָתוֹ לִלְמֹד תּוֹרָה כָּל הַיּוֹם, אֲפִלּוּ אִם נָחוּץ לוֹ לַעֲסֹק בְּפַרְנָסָתוֹ כֵּיוָן דְּחָלָה הַשְּׁבוּעָה. וְכֵן מְבֹאָר בָּרִיטְבָּ"א שָׁם.<p dir="rtl">
וְאָמְנָם עַיֵּן בִּשְׁנוֹת אֵלִיהוּ לְהַגְרָ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א דְּפֵּאָה)</span></small></small> דִּמְבֹאָר, דְּעִקַּר חִיּוּב תַּלְמוּד תּוֹרָה אֵין לָהּ שִׁעוּר, וְחִיּוּבָהּ הִיא כָּל הַיּוֹם, כָּל זְמַן שֶׁיֵּשׁ לוֹ פְּנַאי, וּכְדִכְתִיב לֹא יָמוּשׁ סֵפֶר הַתּוֹרָה הַזֶּה מִפִּיךָ, וּכְשֶׁיֵּשׁ לוֹ פְּנַאי וְהוּא מְבַטֵּל מִלִּמּוּד תּוֹרָה מֵרְצוֹנוֹ, הוּא קָרוֹב לְמַה שֶּׁאָמְרוּ חֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(סַנְהֶדְרִין צט)</span></small></small> עַל הַפָּסוּק כִּי דְבַר ה' בָּזָה, זֶה שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק. וְעוֹד כָּתַב שָׁם: וְהָא דְּתַלְמוּד תּוֹרָה אֵין שִׁעוּר לְמַטָּה, לְהוֹרוֹת דְּצָרִיךְ הָאָדָם מְאֹד מְאֹד לְחַבֵּב אֶת הַתּוֹרָה, דִּבְכָל תֵּבָה וְתֵבָה שֶׁלָּמֵד בָּהּ הוּא מִצְוַת עֲשֵׂה בִּפְנֵי עַצְמָהּ וְכוּ'. עַיֵּן שָׁם. וְאָמְרוּ בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ט דִּבְרָכוֹת)</span></small></small> רַבִּי חִלְקִיָּה בְּשֵׁם רַבִּי סִימוֹן, הָעוֹשֶׂה תּוֹרָתוֹ עִתִּים <small><small>[ר"ל, קוֹבֵעַ רַק עִתִּים לִלְמֹד, וְלֹא לוֹמֵד בְּכָל זְמַן פָּנוּי]</small></small>, הֲרֵי זֶה מֵפֵר בְּרִית, כְּדִכְתִיב <small><small>[אִם]</small></small> עֵת לַעֲשׂוֹת לַה', <small><small>[אָז]</small></small> הֵפֵרוּ תּוֹרָתֶךָ. וּרְאֵה בְּמִשְׁנָה בְּרוּרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קנה סק"ד)</span></small></small>.<p dir="rtl">
גַּם הַגָּאוֹן רַבֵּנוּ זַלְמָן בְּהִלְכוֹת תַּלְמוּד תּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק א' הֲלָכָה ד)</span></small></small> כָּתַב: וְכֵן אָמְרוּ חַכְמֵי הָאֱמֶת <small><small>[המהרח"ו]</small></small> שֶׁכָּל נֶפֶשׁ מִיִּשְׂרָאֵל צְרִיכָה לָבֹא בְּגִלְגּוּלִים רַבִּים עַד שֶׁמְּקַיֵּם כָּל הַתַּרְיַ"ג מִצְוֹת בְּמַעֲשֶׂה דִּבּוּר וּמַחֲשָׁבָה, וְהוּא לִמּוד הַהֲלָכוֹת עַל דֶּרֶךְ שֶׁאָמְרוּ חֲכָמִים בִּמְנָחוֹת <small><small>(קי.)</small></small> עַל הַפָּסוּק זֹאת תּוֹרַת הַחַטָּאת וְגוֹ' שֶׁכָּל הָעוֹסֵק בְּתוֹרַת חַטָּאת וְכו'. וְכָל מִי שֶׁיָּכוֹל לְהַשִּׂיג וְלֵידַע הַרְבֵּה וְנִתְעַצֵּל וְלֹא הִשִּׂיג וְיָדַע רַק מְעַט, צָרִיךְ לָבֹא בְּגִלְגּוּל עַד שֶׁיַּשִּׂיג וְכוּ'. וּרְאֵה בְּסֵפֶר בִּנְיַן עוֹלָם <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' כא)</span></small></small> מַה שֶּׁכָּתַב בַּחֲשִׁיבוּת לִמּוּד הַתּוֹרָה בְּכָל רֶגַע.<p dir="rtl">
וְהִנֵּה בְּמ"ש הָאוֹר שָׂמֵחַ דִּדְרָשַׁת וְדִבַּרְתָּ בָּם וְלֹא בִּדְבָרִים בְּטֵלִים הוּא רַק לְמָאן דִּקְרָא אַיְירֵי בְּדִבְרֵי תּוֹרָה. רָאִיתִי שֶׁהֵעִירוּ עַל זֶה מֵהַמְבֹאָר בַּסְּמַ"ג <small><small><span class="booklinks" onclick="sendBookLink(this)" onmouseover="setBookLinkTitle(this)">(עֲשֵׂה יח)</span></small></small> דְּאִיהוּ סְבִירָא לֵיהּ דִּקְרִיאַת שְׁמַע דְּאוֹרַיְתָא, וְהַיְנוּ דְּיָלִיף לֵהּ מִקְּרָא וְדִבַּרְתָּ בָּם, וְאַף עַל פִּי כֵן בְּלָאוִין יג הֵבִיא מֵימְרָא דְּרַבָא, וְעוֹד הֵעִירוּ מִמְּגִרְסַת רַבֵּנוּ חֲנַנְאֵל בְּיוֹמָא שָׁם, אָמַר רַב הַשָּׂח שִׂיחַת חֻלִּין וְכוּ', וְרַב הֲרֵי סְבִירָא לֵיהּ דִּקְרִיאַת שְׁמַע דְּאוֹרַיְתָא, כַּמְּבֹאָר בְּשׁוּ"ת שַׁאֲגַת אַרְיֵה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' א')</span></small></small>. עַיֵּן שָׁם.<p dir="rtl">
וּבְסֵפֶר אָרְחוֹת יֹשֶׁר <small><small><span class="booklinks" onclick="sendBookLink(this)" onmouseover="setBookLinkTitle(this)">(לגר"ח קָנִייֶבְסְקִי סי' ב)</span></small></small> מְבֹאָר, שֶׁבְּאֶמְצַע הַלִּמּוּד אַף שֶׁאָסוּר לְהַפְסִיק, אִם רוֹצֶה לִנְפֹשׁ כַּמָּה דַּקּוֹת בְּאֶמְצַע, הָוֵי לְצֹרֶךְ הַלִּמּוּד. וְהָאִסּוּר לְדַבֵּר דְּבָרִים בְּטֵלִים אֵין הַכַּוָּנָה לֶאֱסֹר לְדַבֵּר אֲפִלּוּ תֵּבָה אַחַת מַה שֶּׁאֵינוֹ דִּבְרֵי תּוֹרָה, שֶׁזֶּה אֵינוֹ אֶלָּא לְבַעֲלֵי מַדְרֵגָה גְּדוֹלָה, כְּמוֹ שֶׁאָמְרוּ עַל הַגְּרָ"א שֶׁבִּשְׁעַת פְּטִירָתוֹ אָמַר כַּמָּה רְגָעִים בָּטַלְתִּי מִן הַתּוֹרָה. וּמַה שֶּׁאָמְרוּ בַּגְּמָרָא הַשָּׂח שִׂיחַת חֻלִּין עוֹבֵר בְּלָאו וַעֲשֵׂה, פֵּרַשׁ רַשִׁ"י, דְּהַיְנוּ שְׂחוֹק וְקַלּוּת רֹאשׁ. וְאָמְרוּ בְּשֵׁם הַחֲזוֹן אִישׁ, שֶׁגֶּדֶר דְּבָרִים בְּטֵלִים שֶׁאִם מְדַבֵּר עֶשֶׂר דַּקּוֹת כְּבָר צָרִיךְ לִהְיוֹת אִכְפַּת לוֹ. וּמַה שֶּׁאָמְרוּ בִּבְרָכוֹת <small><small>(נג.)</small></small> שֶׁל בֵּית רַבָּן גַּמְלִיאֵל לֹא הָיוּ אוֹמְרִים "מַרְפֵּא" בְּבֵית הַמִּדְרָשׁ מִפְּנֵי בִּטּוּל בֵּית הַמִּדְרָשׁ, הַיְנוּ בְּאֶמְצַע שֶׁלּוֹמְדִים, שֶׁבָּזֶה בֶּאֱמֶת הֶחְמִירוּ חֲזַ"ל, כְּמוֹ שֶׁאָמְרוּ בַּעֲבוֹדָה זָרָה <small><small>(ג:)</small></small> כָּל הַפּוֹסֵק מִדִּבְרֵי תּוֹרָה וְעוֹסֵק בַּדִבְרֵי שִׂיחָה, מַאֲכִילִין אוֹתוֹ גַּחֲלֵי רְתָמִים. וּבְאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א מ"ז)</span></small></small> הַמְהַלֵּךְ בַּדֶּרֶךְ וְשׁוֹנֶה וּמַפְסִיק מִמִּשְׁנָתוֹ וְאוֹמֵר מַה נָּאֶה אִילָן זֶה מַה נָּאֶה נִיר זֶה, מַעֲלֶה עָלָיו הַכָּתוב 	כְּאִלּוּ מִתְחַיֵּב בְּנַפְשׁוֹ, וְשׁוֹמֵר פִּיו וּלְשׁוֹנוֹ שׁוֹמֵר מִצָּרוֹת נַפְשׁוֹ. עַיֵּן שָׁם.<p dir="rtl">
וּקְצָת סִיַּעְתָּא לָזֶה מִמַּה שֶּׁכָּתַב הַמְּאִירִי <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת קיח.)</span></small></small> וְז"ל: בִּירוּשַׁלְמִי אָמְרוּ, בַּמֶּה מְעַנְּגוֹ מֹר אָמַר בְּשֵׁנָה, וּמֹר אָמַר בְּתַלְמוּד תּוֹרָה, וְלֹא פְּלִיגֵי, כָּאן בְּתַלְמִיד כָּאן בְּבַעַל הַבַּיִת. וּפֵרְשׁוּ בָּהּ רַבּוֹתַי שֶׁהַתַּלְמִיד מְעַנְּגוֹ בְּתַלְמוּד תּוֹרָה וּבַעַל הַבַּיִת בְּשֵׁנָה. וַאֲנִי אוֹמֵר הֵפֶךְ הַדְּבָרִים, שֶׁהַתַּלְמִיד שֶׁשּׁוֹנֶה כָּל הַשָּׁבוּעַ מְקַיֵּם בְּשַׁבָּת עֹנֶג שֵׁנָה. עַד כָּאן. וּמְבֹאָר דְּהַשֵּׁנָה וְהַמְּנוּחָה מִלִּמּוּד תּוֹרָה אֵינָהּ בְּגֶדֶר בִּטּוּל תּוֹרָה. <small><small>(וּרְאֵה מַה שֶּׁהֶאֱרִיךְ בְּדִין לִמּוּד תּוֹרָה בְּשַׁבָּת, בְּשׁוּ"ת יַבִּיעַ אֹמֶר חֵלֶק ב' (חֵלֶק אוֹרַח חַיִּים סי' יח אוֹת ד'). עַיֵּן שָׁם)</small></small>. אֶלָּא שֶׁיֵּשׁ לִדְחוֹת, כֵּיוָן דִּבְשַׁבָּת אִיכָּא נָמֵי מִצְוָה, דְּשֵׁנָה בְּשַׁבָּת תַּעֲנוּג <small><small><span class="booklinks" onclick="sendBookLink(this)" onmouseover="setBookLinkTitle(this)">(יַלְקוּט הָרְאוּבֵנִי)</span></small></small>, וּמִשּׁוּם הָכֵי הַתַּלְמִיד יְעַנֵּג אֶת עַצְמוֹ בְּשַׁבָּת בְּשֵׁנָה, אֲבָל שֶׁלֹּא בִּמְקוֹם מִצְוַת עֹנֶג שַׁבָּת, וּכְגוֹן בִּימֵי הַחֹל, שֶׁמָּא יֵשׁ לֶאֱסֹר מִשּׁוּם בִּטּוּל תּוֹרָה. <small><small>[וּבֶאֱמֶת שֶׁיֵּשׁ עֶרֶךְ מְיֻחָד לַלִּמּוּד בְּשַׁבָּת, וּכְמוֹ שֶׁכָּתַב בְּלֶקֶט יֹשֶׁר <span class="booklinks" onclick="sendBookLink(this)" onmouseover="setBookLinkTitle(this)">(אֹרַח חַיִּים דַּף 118)</span> שֶׁטּוֹב שֶׁיִּלְמַד בְּשַׁבָּת מִשּׁוּם שֶׁיֵּשׁ לוֹ נְשָׁמָה יְתֵרָה, וַאֲפִלּוּ עַם הָאָרֶץ שֶׁאֵינוֹ יוֹדֵעַ לִקְרֹא בַּסֵּפֶר, מִכָּל מָקוֹם טוֹב הוּא שֶׁיִּרְאֶה בַּסֵּפֶר, מִשּׁוּם דִּבְאוֹתָהּ שָׁעָה לֹא חָטָא, וְגַם הַמַּחֲשָׁבָה מִצְטָרֶפֶת לַמַּעֲשֶׂה, וְכֵן מָצָאתִי בְּפֶרֶק קַמָּא דַּעֲבוֹדָה זָרָה, וְאָמַר רַבָא לִיגְמַר אִינִישׁ וְאַף עַל גַּב דְּמַשְׁכַּח, לִגְרַס אִינִישׁ אַף עַל גַּב דְּלָא יָדַע מַאי קָאָמַר, מִשּׁוּם שֶׁנֶּאֱמַר גָּרְסָא נַפְשִׁי לְתַאֲבָה, וְלֹא כָּתַב טָחֲנָה נַפְשִׁי. עַד כָּאן]</small></small>.<p dir="rtl">
וְכֵן מְבֹאָר בְּאֶבֶן הָאֶזֶל <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מֵהִלְכוֹת מְלָכִים הֲלָכָה ה)</span></small></small> שֶׁכָּתַב, דְּהֶדְיוֹט מֻתָּר לוֹ לְהִתְעַנֵּג אַף שֶׁזֶּה יִגְרֹם לוֹ לְבִטּוּל תּוֹרָה בְּהֶכְרֵחַ עַל יְדֵי שִׁכְרוּת. שֶׁדַּוְקָא לְמֶלֶךְ אָסוּר לַעֲשׂוֹת כֵּן, אֲבָל לְהֶדְיוֹט אֵינוֹ אָסוּר לְבַטֵּל תּוֹרָה בְּלִי כָּל סִבָּה, שֶׁאָז אִם הוּא מֵסִיר לִבּוֹ מִן הַתּוֹרָה עוֹבֵר עַל וּפֶן יָסוּרוּ מִלְּבָבֶךָ וְכוּ', וְעוֹד הַרְבֵּה פְּסוּקִים מֵחִיּוּב לִמּוּד תּוֹרָה. וְעַיֵּן בְּסֵפֶר מַעֲלַת הַתּוֹרָה בִּתְחִלָּתוֹ, שֶׁמָּנָה יוֹתֵר מִשְּׁלֹשִׁים מִצְוֹת עֲשֵׂה וּמִצְוֹת לֹא תַעֲשֶׂה עַל בִּטּוּל תּוֹרָה. עַד כָּאן.<p dir="rtl">
וְלִכְאוֹרָה תָּמוּהַּ, דְּאִם אֵינוֹ מִתְבַּטֵּל וְנָח כְּדֵי שֶׁיּוּכַל לִלְמֹד אַחַר כָּךְ בְּיִשּׁוּב הַדַּעַת, הֵיאַךְ נַתִּיר זֹאת לְהֶדְיוֹט, וְלָמָּה לֵיכָּא בֵּיהּ מִשּׁוּם אִם בְּחֻקֹּתַי תֵּלֵכוּ שֶׁתִּהְיוּ עֲמֵלִים בַּתּוֹרָה. וְכֵן שְׁלֹשָׁה הַקָּדוֹשׁ בָּרוּךְ הוּא בּוֹכֶה עֲלֵיהֶם עַל שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה ה:)</span></small></small>. וּמְבֹאָר בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו ס"ה)</span></small></small> דְּכָל שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק, אוֹ שֶׁקָרָא וְשָׁנָה וּפֵרַשׁ לְהַבְלֵי הָעוֹלָם וְהִנִּיחַ תַּלְמוּדוֹ וּזְנָחוֹ, הֲרֵי זֶה בִּכְלַל כִּי דְּבַר ה' בָּזָה. וְכָתַב מָרָן הַחִידָ"א בְּצִפֹּרֶן שָׁמִיר, בְּשֵׁם תָּנָא דְּבֵי אֵלִיָּהוּ, שֶׁלֹּא חָרַב הָעוֹלָם אֶלָּא בְּפִשְׁעָהּ שֶׁל תּוֹרָה, וְכָתַב: שֶׁמִּי שֶׁיֵּשׁ לוֹ לֵב יִתְעוֹרֵר מִתַּרְדֵּמָה אֲשֶׁר הִפִּיל עָלָיו יִצְרוֹ, יָשׁוּב אֶל ה' וְיַעֲסֹק בַּתּוֹרָה בְּשִׂמְחָה כַּאֲשֶׁר יוּכַל. עַד כָּאן. וּכְבָר אָמַר הַתַּנָּא בְּפִרְקֵי אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ד מ"ט)</span></small></small> כָּל הַמְּקַיֵּם אֶת הַתּוֹרָה מֵעֹנִי סוֹפוֹ לְקַיְּמָהּ מֵעֹשֶׁר. וְכָל הַמְּבַטֵּל אֶת הַתּוֹרָה מֵעֹשֶׁר סוֹפוֹ לְבַטְּלָהּ מֵעֹנִי.<p dir="rtl">
גַּם הַגָּאוֹן הַחֲזוֹן אִישׁ בְּאִגְרוֹתָיו <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קעג אוֹת כד)</span></small></small> כָּתַב: כָּל רֶגַע שֶׁמְּבַטֵּל מִלִּמּוּדוֹ בְּלִי סִבָּה מֻכְרַחַת, גָּדוֹל עֲוֹנוֹ מִנְּשׂא, וּמְאֹד הִפְלִיגוּ בְּעָוֹן הַזֶּה וְאָמְרוּ שֶׁבְּזֶה הֶעָוֹן תֹּאבַד הָאָרֶץ, כִּי אָמְנָם הַחֵטְא בְּמִעוּט הַחָכְמָה נִשְׁמַת הָעָם וְחַיָּיו, הוּא חֵטְא בְּנֶפֶשׁ הָעָם וְרוּחַ אַפּוֹ, וְהַנּוֹטֵל חָכְמָתוֹ נוֹטֵל נִשְׁמָתוֹ, וְהַחָכְמָה מַעְיָן הַמִּתְגַּבֵּר בְּלִבּוֹת הַחַיִּים, וְהַפּוֹגֵעַ בָּהּ כִּמְמַעֵט עֲתִידוֹ, כְּעוֹשֵׁק הַנִּמְצָא, יַחַד יֶחֶטְאוּן. עַיֵּן שָׁם. וּבְשׁוּ"ת תְּשׁוּבוֹת וְהַנְהָגוֹת חֵלֶק ב' <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תסד)</span></small></small> כָּתַב בְּשֵׁם הַגָּאוֹן הַחֲזוֹן אִישׁ, שֶׁאָמְרוּ לְבָחוּר אֶחָד שֶׁצָּרִיךְ לִלְמֹד בְּבֵין הַזְּמַנִּים תֵּשַׁע שָׁעוֹת בְּכָל יוֹם, כֵּיוָן שֶׁהָרַמְבָּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א מֵהִלְכוֹת תַּלְמוּד תּוֹרָה יב)</span></small></small> כָּתַב שֶׁבַּעַל אֻמָּנוּת עוֹסֵק בִּמְלַאכְתּוֹ שָׁלֹשׁ שָׁעוֹת בַּיּוֹם וּבַתּוֹרָה תֵּשַׁע שָׁעוֹת. עַיֵּן שָׁם.<p dir="rtl">
וּבְסֵפֶר קְרַיְינָא דְּאִגַּרְתָּא <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד מט)</span></small></small> כָּתַב, יְדוּעִים דִּבְרֵי הַגְּרָ"א שֶׁכָּל תֵּבָה וְתֵבָה שֶׁל דִּבְרֵי תּוֹרָה הוּא מִצְוַת עֲשֵׂה בִּפְנֵי עַצְמָהּ, וְיָכוֹל לִזְכּוֹת בְּיוֹם אֶחָד אֲלָפִים וּרְבָבוֹת מִצְוֹת עֲשֵׂה, וּלְעֻמַּת זֹאת הַמְבַטֵּל יוֹם אֶחָד כְּבָר בִּטֵּל אַלְפֵי מִצְוֹת שֶׁכָּל מִצְוָה שֶׁל לִמּוּד תּוֹרָה שְׁקוּלָה כְּנֶגֶד כָּל הַמִּצְוֹת, כִּדְאִיתָא בִּירוּשַׁלְמִי. וּזְכוּת גְּדוֹלָה לְאַרְגֵּן אֶת בְּנֵי הַיְשִׁיבוֹת בְּבֵין הַזְּמַנִּים לְלִמּוּד וְכוּ'. כִּי הַתּוֹעֶלֶת מִזֶּה גְּדוֹלָה, וְהַתּוֹרָה מָגְנָא וּמַצְלָא מִפְּגָעִים רַבִּים רח"ל. עַיֵּן שָׁם.<p dir="rtl">
וּבְשׁוּ"ת אִגְרוֹת מֹשֶׁה <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד חֵלֶק ג' סי' פד)</span></small></small> כָּתַב: שֶׁאֵין לַעֲשׂוֹת חֹפֶשׁ לַתַּלְמִידִים בְּכָל יוֹם רִאשׁוֹן בַּשָּׁבוּעַ. וּבְסֵפֶר שְׁבִיבֵי אוֹר <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד 64)</span></small></small> הֵבִיא אִגֶּרֶת מֵהַגָּאוֹן רַבִּי צְבִי פֶּסַח פְרַאנְק זַצַ"ל שֶׁכָּתַב לְשׁוֹמְעֵי לִקְחוֹ, דְּמִי שֶׁנּוֹסֵעַ לְהַבְרִיא אֶת גּוּפוֹ בְּבֵין הַזְּמַנִּים, יִשְׁתַּדֵּל שֶׁלֹּא לִגְרֹם חָלִילָה חֻלְשָׁה לַנֶּפֶשׁ, וַחֲכַם לֵב יִקַּח מִצְווֹת לְהַזְמִין לוֹ עִיּוּנִים בַּתּוֹרָה, וְכָתַב שֶׁכְּדַאי שֶׁיִּקַּח אִתּוֹ בִּמְחִצָּתוֹ סֵפֶר קְצוֹת הַחֹשֶׁן, אוֹ סֵפֶר אַחֵר אֲשֶׁר יִנְעַם לְנַפְשׁוֹ, כִּי אִי אֶפְשָׁר לַעֲזֹב אֶת כֹּחַ הַמַּחֲשָׁבָה בָּטֵל בְּלִי עֲבוֹדָה, עַד כָּאן. וּבְשׁוּ"ת אָז נִדְבַּרוּ ח"ו <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מ')</span></small></small> כָּתַב, דְּהַנּוֹסֵעַ בִּתְקוּפַת בֵּין הַזְּמַנִּים לְרַחֲצָה בַּיָּם, רַשַּׁאי לִהְיוֹת שָׁם רַק כְּפִי מַה שֶּׁדָּרוּשׁ לִבְרִיאוּת וְחִזּוּק גּוּפוֹ, וְלֹא לְשֵׁם בִּדּוּר וְתַעֲנוּג בְּעַלְמָא, וּמִיָּד לְאַחַר שֶׁיָּפוּשׁ וְיָנוּחַ צָרִיךְ לַחֲזֹר לְתַלְמוּדוֹ. עַיֵּן שָׁם. וְהוּבְאוּ דְּבָרָיו בְּסֵפֶר לִמּוּד הַתּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(עמוד 82)</span></small></small>. וּרְאֵה בְּסֵפֶר קְרֵיינָא דְּאוֹרַיְתָא.<p dir="rtl">
גַּם מָרָן אאמו"ר שְׁלִיטָ"א בְּשִׂיחוֹתָיו בִּישִׁיבָתֵנוּ הַקְּדוֹשָׁה יְשִׁיבַת חֲזוֹן עוֹבַדְיָה, מַזְהִיר תָּמִיד קֹדֶם יְצִיאַת הַבַּחוּרִים לְבֵין הַזְּמַנִּים, שֶׁיִּלְמְדוּ בְּבֵין הַזְּמַנִּים, וּמַרְבֶּה בְּדוּגְמָאוֹת מִגְּדוֹלֵי הַדּוֹרוֹת הַסְּפָרַדִּים שֶׁנִּצְּלוֹ אֶת יְמֵי בֵּין הַזְּמַנִּים לִלְמֹד מַסֶּכְתּוֹת אֲחֵרוֹת שֶׁלֹּא לוֹמְדִים אוֹתָם בַּיְשִׁיבוֹת, כְּדֵי לִהְיוֹת בְּקִיאִים בְּשַׁ"ס וּבַפּוֹסְקִים. וּרְאֵה מַה שֶּׁכָּתַב בָּזֶה בְּקֹבֶץ חֲזוֹן עוֹבַדְיָה <small><small><span class="booklinks" onclick="sendBookLink(this)" onmouseover="setBookLinkTitle(this)">(קֹבֶץ א)</span></small></small>, וּבְסוֹפוֹ.<p dir="rtl">
וְהִנֵּה לַמְרוֹת הָאִסּוּר לְדַבֵּר דְּבָרִים בְּטֵלִים בְּאֶמְצַע לִמּוּדוֹ, אִם מַפְסִיק בְּאֶמְצַע לִמּוּדוֹ לָפוּשׁ קִמְעָא, וְעוֹשֶׂה כָּךְ בֶּאֱמֶת לְצֹרֶךְ הַלִּמּוּד לְהָשִׂיחַ אֶת אֲשֶׁר עַל לִבּוֹ כְּדֵי שֶׁיּוּכַל לְהַתְמִיד בְּלִמּוּדוֹ, וְאֵינוֹ עוֹשֶׂה כֵן בְּכָל פַּעַם אֶלָּא רַק כְּשֶׁהוּא לְצֹרֶךְ הַלִּמּוּד מַמָּשׁ, לְפִי הַמְּבֹאָר אֵין בָּזֶה אִסּוּר. <p dir="rtl">
וּלְפִי זֶה יֵשׁ לִתְמֹהַּ עַל מַה שֶּׁכָּתַב בְּאֶבֶן הָאֶזֶל הַנַּ"ל, דִּלְהֶדְיוֹט <small><small>[שֶׁאֵינוֹ מֶלֶךְ]</small></small> אֵין אִסּוּר לְהִתְבַּטֵּל אֶלָּא כְּשֶׁאֵין לוֹ כָּל סִבָּה, וּמֻתָּר לוֹ לְהִתְעַנֵּג אַף שֶׁזֶּה יִגְרֹם לְבִטּוּל תּוֹרָה בְּהֶכְרֵחַ עַל יְדֵי שִׁכְרוּת, וּלְהֶדְיוֹט אֵין אִסּוּר אֶלָּא לְבַטֵּל תּוֹרָה בְּלִי כָּל סִבָּה. וּלְהַמְּבֹאָר אֵין הֶתֵּר לְהִתְבַּטֵּל בִּדְבָרִים בְּטֵלִים אֶלָּא לְצֹרֶךְ הַלִּמּוּד. וְאִם הוּא לְפַרְנָסָתוֹ הָוֵי בְּגֶדֶר אָנוּס. הָא לָאו הָכֵי לָמָּה לֹא יִהְיֶה בָּזֶה מִשּׁוּם אִם בְּחֻקֹּתַי תֵּלֵכוּ שֶׁתִּהְיוּ עֲמֵלִים בַּתּוֹרָה, וְכֵן שְׁלֹשָׁה הַקָּדוֹשׁ בָּרוּךְ הוּא בּוֹכֶה עֲלֵיהֶם, עַל שֶׁאֶפְשָׁר לוֹ לַעֲסֹק בַּתּוֹרָה וְאֵינוֹ עוֹסֵק <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה ה:)</span></small></small>. וְעַיֵּן בַּגְּמָרָא יוֹמָא <small><small>(לה.)</small></small> דְּג' סוּגִים יֵשׁ בְּעַם יִשְׂרָאֵל, עָנִי עָשִׁיר וּבַעַל עֲבֵרוֹת, וְכֻלָּם נִתְבָּעִים בְּעִקָּר עַל שֶׁבִּטְּלוּ מִלִּמּוּד תּוֹרָה. וְהוּא עַל פִּי מַה שֶּׁכָּתַב הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ז מֵהלְכוֹת רוֹצֵחַ ה"א)</span></small></small>, דְּתַלְמִיד שֶׁגָּלָה לְעִיר מִקְלָט מַגְלִין רַבּוֹ עִמּוֹ, שֶׁחַיֵּי בַּעֲלֵי חָכְמָה וּמְבַקְּשֶׁיהָ בְּלֹא תַּלְמוּד כְּמִיתָה חֲשׁוּבִין. עַד כָּאן. וּלְפִיכָךְ כֻּלָּם נִתְבָּעִים עַל בִּטּוּל תּוֹרָה.<p dir="rtl">
וּבֶאֱמֶת שֶׁבְּשׁוּ"ת מִשְׁנֶה הֲלָכוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ג מהדו"ת סי' קע)</span></small></small> הֵעִיר הָרַב הַשּׁוֹאֵל שָׁם עַל הָאֶבֶן הָאֶזֶל הַנַּ"ל, הַאֵיךְ אֶפְשָׁר לוֹמַר דְּאֵין אִסּוּר לְהֶדְיוֹט מִלְּהִתְבַּטֵּל מִלִּמּוּד תּוֹרָה מִכָּל סִבָּה שֶׁהִיא. וְעַיֵּן שָׁם בְּאֹרֶךְ.<p dir="rtl">
אֶלָּא שֶׁמִּלְּבַד חִיּוּב תַּלְמוּד תּוֹרָה שֶׁהוּא עַל כָּל אִישׁ מִיִּשְׂרָאֵל, מָצִינוּ אִסּוּר שֶׁלֹּא לְהַפְנוֹת לִבֵּנוּ לְבַטָּלָה, וּכְדִבְרֵי הַגְּמָרָא בְּשַׁבָּת <small><small>(קמט.)</small></small> דְּיוֹקְנָאוֹת שֶׁל חַיּוֹת אַף בְּחֹל אָסוּר לְהִסְתַּכֵּל בָּהֶם, מִשּׁוּם שֶׁנֶּאֱמַר אֶל הָאֱלִילִים. אר"ח אַל תְּפַנּוּ אֵל מִדַּעְתֵּיכֶם. וּפֵרַשׁ הַמֵּאִירִי שָׁם, שֶׁהֵם דְּבָרִים הַמּוֹשְׁכִים לִבּוֹ שֶׁל אָדָם, וּמְפַנִּים אוֹתוֹ לְבַטָּלָה, וּמְסִירִים אוֹתוֹ מֵעֲבוֹדַת בּוֹרְאוֹ. וּמִיהוּ רְאֵה בְּאֹרֶךְ בְּשׁוּ"ת יַבִּיעַ אֹמֶר חֵלֶק ד' <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק אוֹרַח חַיִּים סי' כ)</span></small></small> שֶׁהֶעֱלָה לְהָקֵל לְבַקֵּר בְּגַן הַחַיּוֹת כְּדֵי לְהִסְתַּכֵּל בַּחַיּוֹת <small><small>[וּלְבָרֵךְ עַל הַפִּיל אוֹ עַל הַקּוֹף בָּרוּךְ מְשַׁנֶּה הַבְּרִיּוֹת]</small></small>, וְאֵין בָּזֶה מִשּׁוּם אַל תְּפַנּוּ אֵל מִדַּעְתֵּיכֶם. עַיֵּן שָׁם. וְהִנֵּה בַּגְּמָרָא יוֹמָא <small><small>(יט:)</small></small> אָמְרוּ, אָמַר רַבָא כָּל הַשָּׂח שִׂיחַת חֻלִּין עוֹבֵר בַּעֲשֵׂה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ו, ז)</span></small></small> וְדִבַּרְתָּ בָּם, וְלֹא בִּדְבָרִים בְּטֵלִים, רַב אָחָא בַּר יַעֲקֹב אוֹמֵר, עוֹבֵר בְּלָאו שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(קֹהֶלֶת ח)</span></small></small> כָּל הַדְּבָרִים יְגֵעִים לֹא יוּכַל אִישׁ דַּבֵּר. עַד כָּאן. וּבְהָרִי"ף <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ב דִּבְרָכוֹת)</span></small></small> הֵבִיא לִמּוּד זֶה וְדִבַּרְתָּ בָּם וְלֹא בִּתְפִלָּה, בָּם יֵשׁ לְךָ רְשׁוּת לְדַבֵּר וְלֹא בִּדְבָרִים אֲחֵרִים. וְעַיֵּן בִּשְׂדֵי חֶמֶד חֵלֶק ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת השי"ן כְּלַל צ')</span></small></small> מַה שֶּׁכָּתַב בְּדִבְרֵי רַבֵּנוּ יוֹנָה הַנַּ"ל. עַיֵּן שָׁם.<p dir="rtl">
<h3 dir="rtl" id="igeret_leben_tora, פרק יא תורה מתשת כחו של אדם נצול הזמן וכל רגע לתורה">פֶּרֶק יא - תּוֹרָה מַתֶּשֶׁת כֹּחוֹ שֶׁל אָדָם - נִצּוּל הַזְּמַן וְכָל רֶגַע לַתּוֹרָה</h3><p dir="rtl">
בַּגְּמָרָא סַנְהֶדְרִין <small><small>(כו:)</small></small> אָמְרוּ עַל הַפָּסוּק בִּישַׁעְיָה <small><small>(כח,כט)</small></small>: הִפְלִיא עֵצָה הִגְדִּיל תּוּשִׁיָּה, שֶׁהַכַּוָּנָה הִיא עַל הַתּוֹרָה. וְלָמָּה נִקְרֵאת שְׁמָהּ תּוּשִׁיָּה, שֶׁמַּתֶּשֶׁת כֹּחוֹ שֶׁל אָדָם. רְגִילִים לְהָבִין שֶׁמַּתֶּשֶׁת כֹּחוֹ שֶׁל אָדָם הַיְנוּ שֶׁאֵין לוֹ כְּבָר כֹּחַ פִיזִי, נַעֲשִׂים חֲלָשִׁים. שֶׁהֲרֵי צְרִיכִים לִלְמֹד בַּלֵּילוֹת, וְאֵין יְשֵׁנִים וְכוּ'. אֶלָּא שֶׁאִם זֶה כָּךְ צָרִיךְ לְהָבִין, מַה הַמַּעֲלָה בָּזֶה שֶׁאָדָם נַעֲשֶׂה חָלָשׁ, עַד שֶׁהַנָּבִיא יְשַׁעְיָה קוֹרֵא לָזֶה תּוּשִׁיָּה, הָיָה צָרִיךְ לִקְרֹא לַתּוֹרָה מַחְכִּימָה, מְשַׂמַּחַת נֶפֶשׁ, וְכַדּוֹמֶה, לָמָּה קָרָא לָהּ דַּוְקָא בְּשֵׁם תּוּשִׁיָּה.<p dir="rtl">
וְעוֹד, לִכְאוֹרָה אָנוּ רוֹאִים בְּמַאַמְרֵי חֲזַ"ל שֶׁלֹּא כָּךְ הִיא הַמְּצִיאוּת, דְּהִנֵּה בַּגְּמָרָא כְּתֻבּוֹת <small><small>(סב.)</small></small> מְסֻפָּר עַל רַבִּי אֲבְהוּ וְרַבִּי יוֹחָנָן שֶׁנָּהֲגוּ בְּלֶכְתָּם בַּדֶּרֶךְ לִסְמֹךְ עַל שְׁנֵי שַׁמָּשִׁים אוֹ עֲבָדִים. וּפַעַם אַחַת נִשְׁקַע מְקוֹם עֲמִידָתָם שֶׁל הָעוֹזְרִים וְנָטוּ לִפֹּל וְלָבוֹא לִידֵי סַכָּנָה. תָּפְסוּ אֶת שְׁנֵי שַׁמָּשֵׁיהֶם בִּידֵיהֶם וְדִלְּגוּ עַל אוֹתוֹ מָקוֹם, וּמָנְעוּ אוֹתָם מִלִּפֹּל. חֲזִינָן שֶׁהָיוּ גִּבּוֹרִים אַף שֶׁהָיוּ גְּדוֹלִים בַּתּוֹרָה. וַהֲרֵי תּוֹרָה מַתֶּשֶׁת כֹּחוֹ שֶׁל אָדָם. וְכָךְ מָצִינוּ גַּם אֵצֶל יַעֲקֹב אָבִינוּ ע"ה, שֶׁכָּל הָרוֹעִים הִתְאַסְּפוּ לְהָרִים אֶת הָאֶבֶן מֵעַל פִּי הַבְּאֵר, וְכַאֲשֶׁר יַעֲקֹב רָאָה אֶת רָחֵל מַגִּיעָה עִם הַצֹּאן, הֵרִים אֶת הָאֶבֶן מֵעַל פִּי הַבְּאֵר, וְרַשִׁ"י מֵבִיא שָׁם מִדְרַשׁ רַבָּה, שֶׁעָשָׂה כֵן כְּאָדָם שֶׁמַּעֲבִיר פְּקָק מֵעַל פִּי הַצְּלוֹחִית. וּמְסַיֵּם, לְהוֹדִיעֲךָ שֶׁכֹּחוֹ גָּדוֹל. וְלִכְאוֹרָה אֵיפוֹא תּוֹרָה מַתֶּשֶׁת כֹּחוֹ שֶׁל אָדָם, הֲרֵי מִי לָנוּ גָּדוֹל מִיַּעֲקֹב שֶׁלָּמַד כָּל כָּךְ הַרְבֵּה תּוֹרָה אַרְבַּע עֶשְׂרֵה שָׁנָה בְּבֵית שֵׁם וְעֵבֶר. וַיִּשְׁכַּב בַּמָּקוֹם הַהוּא וְכוּ'.<p dir="rtl">
גַּם בַּגְּמָרָא בָּבָא מְצִיעָא <small><small>(פד.)</small></small> מוּבָא עַל רֵישׁ לָקִישׁ שֶׁהָיָה בִּתְחִלָּה רֹאשׁ כְּנוּפִיַּת לִסְטִים, וְרָאָה אֶת רַבִּי יוֹחָנָן בַּיַּרְדֵּן וְקָפַץ לַצַּד הַשֵּׁנִי, הִתְפַּעֵל מִמֶּנּוּ רַבִּי יוֹחָנָן וְאָמַר לוֹ חֵילָךְ לְאוֹרַיְתָא. וְאַחֲרֵי שֶׁקִּבֵּל עָלָיו לִלְמֹד עִם רַבִּי יוֹחָנָן, וְקִבֵּל עָלָיו עֹל תּוֹרָה, בִּקֵּשׁ לַחֲזֹר וְלֹא יָכַל לִקְפֹּץ. וְכָתַב רַשִׁ"י שָׁם, דְּמִשֶּׁקִּבֵּל עָלָיו עֹל תּוֹרָה תָּשַׁשׁ כֹּחוֹ, שֶׁהַתּוֹרָה מַתֶּשֶׁת כֹּחוֹ שֶׁל אָדָם. וְזֶה פֶּלֶא, הֲרֵי עֲדַיִן לֹא לָמַד, אִם כֵּן הֵיאַךְ הוּתַשׁ כֹּחוֹ. <small><small>(וְעַיֵּן בְּשׁוּ"ת יַבִּיעַ אֹמֶר (חֵלֶק ב חֵלֶק אוֹרַח חַיִּים רֵישׁ סִימָן יח) שֶׁהֵבִיא מִזֹּהַר חָדָשׁ, דְּתוֹרָה מַתֶּשֶׁת כֹּחוֹ שֶׁל אָדָם רַק בִּתְחִלָּה, אֲבָל בַּהֶמְשֵׁךְ מִתְחַזֵּק וְהוֹלֵךְ. וְהֶרְאוּנִי סִיּוּעַ לָזֶה מֵרַשִׁ"י בְּאָבוֹת פֶּרֶק ה' מִשְׁנָה כא, שֶׁכָּתַב, תּוֹרָה מַתֶּשֶׁת כֹּחוֹ שֶׁל תִּינוֹק. מַשְׁמַע רַק בִּקְטַנִּים שֶׁאָז הֵם בִּתְחִלַּת לִמּוּדָם)</small></small>.<p dir="rtl">
וְשָׁמַעְתִּי בֵּאוּר בָּזֶה, שֶׁאֵין הַפֵּרוּשׁ תּוֹרָה מַתֶּשֶׁת כִּפְשׁוּטוֹ, אֶלָּא הַבֵּאוּר הוּא כָּךְ, כִּי הִנֵּה יֵשׁ לָאָדָם כֹּחוֹת פִיזִיִּים שֶׁלֹא תָּמִיד הוּא מוּדָע לָהֶם. הַשְּׁאֵלָה לְמָּה הוּא מְנַצֵּל אֶת אוֹתָם כֹּחוֹת. אֶפְשָׁר לְנַצֵּל הַכֹּחַ שֶׁיֵּשׁ לָנוּ לַעֲבוֹדָה, אוֹ לְעֵסֶק הַתּוֹרָה. כַּאֲשֶׁר אָדָם מַגִּיעַ לְהַכָּרָה וּמַכִּיר בַּחֲשִׁיבוּתָהּ שֶׁל הַתּוֹרָה, אֲזַי רוֹצֶה לְהַשְׁקִיעַ אֶת כָּל כֹּחוֹ וּמִרְצוֹ לַתּוֹרָה. חֲבָל לוֹ לְבַזְבֵּז אֶת הַכֹּחַ לִדְבָרִים אֲחֵרִים. לְסַבֵּר אֶת הָאֹזֶן יֵשׁ לְהַמְשִׁיל עַל כָּךְ, מָשָׁל לְיֶלֶד שֶׁחוֹזֵר לַבַּיִת בְּיוֹם שָׁרָב, עָיֵף וּמַזִּיעַ, וְהוֹלֵךְ לָנוּחַ. וּבְוַדַּאי שֶׁאִם יְבַקְּשׁוּ מִמֶּנּוּ שֶׁיֵּלֵךְ לִקְנוֹת אֵיזֶה דָּבָר, יִדְחֶה שֶׁצָּרִיךְ קֹדֶם לָנוּחַ קְצָת. אַךְ אִם יִשְׁמַע בַּחוּץ יְלָלוֹת שֶׁל אַמְבּוּלַנְס, יִקְפֹּץ לִרְאוֹת מַה קָּרָה. וּבֶאֱמֶת הַיֶּלֶד לֹא שִׁקֵּר כְּשֶׁאָמַר שֶׁצָּרִיךְ לָנוּחַ, אֲבָל כַּאֲשֶׁר יֵשׁ דָּבָר חָשׁוּב שֶׁרוֹצֶה לָדַעַת, קוֹפֵץ וּמִתְגַּבֵּר עַל הָעֲיֵפוּת. וְזוֹ הַכַּוָּנָה תּוֹרָה מַתֶּשֶׁת כֹּחוֹ שֶׁל אָדָם, יֵשׁ לוֹ כֹּחַ, מַשְׁקִיעַ אֶת כָּל כֹּחוֹ בַּתּוֹרָה, וּמִמֵּילָא אֵינוֹ מוֹצֵא טַעַם לְהִשְׁתַּמֵּשׁ בְּכֹחוֹ לִדְבָרִים אֲחֵרִים. וְלָכֵן רֵישׁ לָקִישׁ לֹא רָצָה לִקְפֹּץ, שֶׁהֲרֵי הִכִּיר כְּבָר אֶת עֶרֶךְ הַתּוֹרָה, וְלֹא רָצָה לְבַזְבֵּז אֶת כֹּחוֹ לַקְּפִיצָה. וְלָכֵן רַבִּי אֲבְהוּ וְרַבִּי יוֹחָנָן תָּפְסוּ אֶת ב' הַשַּׁמָּשִׁים בִּידֵיהֶם וְהֵרִימוּם, כִּי יֵשׁ לָהֶם כֹּחַ, כָּאן הִתְגַּלָּה. אַךְ עַד עַכְשָׁו הִשְׁקִיעוּ בַּתּוֹרָה.<p dir="rtl">
וְזֶה שֶׁמָּצִינוּ אֵצֶל יַעֲקֹב. רַק כַּאֲשֶׁר רָאָה אֶת רָחֵל שֶׁמִּמֶּנָּה עֲתִידִים לָצֵאת הַשְּׁבָטִים, כָּאן יֵשׁ חֲשִׁיבוּת לָעִנְיָן, וְהִשְׁקִיעַ אֶת כֹּחוֹ לְהָרִים אֶת הָאֶבֶן. וְלָכֵן יְשַׁעְיָה הַנָּבִיא מְשַׁבֵּחַ אֶת הַתּוֹרָה וְקוֹרֵא לָהּ תּוּשִׁיָּה, שֶׁאָדָם מְאַמֵּץ אֶת כָּל כֹּחוֹתָיו רַק לַתּוֹרָה.<p dir="rtl">
וּלְפִי זֶה יוּבַן מַה שֶּׁאָמְרוּ בַּגְּמָרָא גִּטִּין <small><small>(מז.)</small></small> עַל רֵישׁ לָקִישׁ, שֶׁבְּעֵת פְּטִירָתוֹ נִשְׁאַר לוֹ כַּמּוּת קְטַנָּה שֶׁל יְרָקוֹת, וְהִצְטַעֵר, וְקָרָא עַל עַצְמוֹ אֶת הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים מט, יא)</span></small></small> וְעָזְבוּ לַאֲחֵרִים חֵילָם. שֶׁלִּכְאוֹרָה יֵשׁ לְהָבִין לָמָּה הִצְטַעֵר, הֲרֵי זֶה טֶבַע הָעוֹלָם שֶׁאָדָם מוֹרִישׁ לְבָנָיו. אֶלָּא הֲרֵי הוּא טָרַח לְהַשִּׂיג אֶת הַיְרָקוֹת הַנִּזְכַּר, וְהִצְטַעֵר שֶׁאוֹתוֹ טֹרַח יָכַל לְהַשְׁקִיעַ בַּתּוֹרָה, שֶׁהֲרֵי לֹא הָיָה לוֹ צֹרֶךְ בִּירָקוֹת אֵלֶּה. וְרֵישׁ לָקִישׁ אֲזִיל לְשִׁיטָתֵיהּ, בְּמַה שֶּׁלֹּא רָצָה לִקְפֹּץ חֲזָרָה, שֶׁכַּאֲשֶׁר אָדָם מַכִּיר אֶת עֶרֶךְ הַתּוֹרָה, לֹא רוֹצֶה לְהַשְׁקִיעַ עַל דְּבָרִים אֲחֵרִים.<p dir="rtl">
וּלְפִי זֶה בֵּאֲרוּ מַה שֶּׁאָמְרוּ בַּגְּמָרָא בִּמְגִלָּה <small><small>(כא.)</small></small>, מִימוֹת מֹשֶׁה עַד רַבָּן גַּמְלִיאֵל לָמְדוּ תּוֹרָה מְעוֹמֶד וּכְשֶׁמֵּת יָרַד חֹלִי לָעוֹלָם וְהָיוּ לוֹמְדִים תּוֹרָה מְיוֹשֶׁב, וְהַיְנוּ דִּתְנַן מִשֶּׁמֵּת רַבָּן גַּמְלִיאֵל בָּטַל כְּבוֹד הַתּוֹרָה. וְלִכְאוֹרָה צָרִיךְ בֵּאוּר, אִם יָרְדָה חֻלְשָׁה לָעוֹלָם, לָמָּה הִדְגִּישׁוּ בַּגְּמָרָא זֹאת דַּוְקָא עַל לִמּוּד תּוֹרָה מְיוֹשֶׁב אוֹ מְעוֹמֶד. וְעוֹד, לָמָּה לִמּוּד תּוֹרָה מְיוֹשֶׁב מוֹרִיד מִכְּבוֹדָהּ שֶׁל תּוֹרָה. וְעוֹד, הַאִם הַקֹּשִׁי לַעֲמֹד נֶחְשָׁב לְחֹלִי. וְעַיֵּן בְּסוֹף סוֹטָה שֶׁאָמְרוּ כַּמָּה דְּבָרִים רוּחֲנִיִּים שֶׁיָּרְדוּ מֵעֵת פְּטִירָתָם שֶׁל הַצַּדִּיקִים. כְּשֶׁמֵּת בֶּן עֲזַאי בָּטְלוּ הַשַּׁקְדָנִים. כְּשֶׁמֵּת בֶּן זוֹמָא בָּטְלוּ הַדַּרְשָׁנִים. כְּשֶׁמֵּת רַבִּי חֲנִינָא בֶּן דּוֹסָא בָּטְלוּ אַנְשֵׁי מַעֲשֶׂה. הָיְתָה יְרִידַת הַדּוֹרוֹת בְּרוּחֲנִיּוּת. כָּאן אֵצֶל רַבָּן גַּמְלִיאֵל מְצַיְּנִים יְרִידָה גַּשְׁמִית. תֵּימַהּ.<p dir="rtl">
אֶלָּא גַּם כָּאן יֵשׁ יְרִידָה רוּחֲנִית, עַד שֶׁמֵּת רַבָּן גַּמְלִיאֵל הַכֹּל הִכִּירוּ בְּעֶרֶךְ הַתּוֹרָה בְּמַדְרֵגָה גְּבוֹהָה, וְלָמְדוּ תּוֹרָה בַּעֲמִידָה, מִתּוֹךְ עָמָל וְגַם לִכְבוֹדָהּ שֶׁל הַתּוֹרָה צָרִיךְ לַעֲמֹד. מִשֶּׁמֵּת רַבָּן גַּמְלִיאֵל שׁוּב לֹא חָשׁוּ אֶת מַעֲלַת הַתּוֹרָה בְּאוֹתָהּ מַדְרֵגָה, וּמִמֵּילָא תַּשׁ כֹּחָם מִמֵּילָא, וְזֶה נֶחְשָׁב לְחֹלִי רוּחָנִי.<p dir="rtl">
וּלְפִי זֶה מוּבָן עוֹד מַה שֶּׁהַגְּמָרָא נְדָרִים <small><small>(לח.)</small></small> אֶחָד מֵאַרְבָּעָה דְּבָרִים שֶׁבִּלְעֲדֵיהֶם אֵין הַקָּדוֹשׁ בָּרוּךְ הוּא מַשְׁרֶה שְׁכִינָתוֹ עַל הָאָדָם הוּא שֶׁיִּהְיֶה גִּבּוֹר, וְכֵן מָצִינוּ אֵצֶל מֹשֶׁה רַבֵּנוּ שֶׁהֵרִים אֶת שְׁנֵי הַלּוּחוֹת לְבַדּוֹ, וְהָיָה 40 יוֹם וָלַיְלָה בַּמְּרוֹמִים לֹא אָכַל וְלֹא יָשַׁן, מֵאֵיפֹה הַכֹּחוֹת. אֶלָּא הוּא שֶׁאָמַרְנוּ, מִי שֶׁיֵּשׁ לוֹ כֹּחוֹת פִיזִיִּים וּמַעֲבִיר אוֹתָן לַתּוֹרָה, וְאֵינוֹ מְאַבֵּד שׁוּם כֹּחַ לִדְבָרִים אֲחֵרִים, זוֹכֶה לְכִתְרָהּ שֶׁל תּוֹרָה.<p dir="rtl">
וּבְמַה שֶּׁאָמְרוּ בַּגְּמָרָא גִּטִּין הַנַּ"ל, בְּרֵישׁ לָקִישׁ שֶׁקָּרָא אַנַּפְשֵׁיהּ וְעָזְבוּ לַאֲחֵרִים חֵילָם, הִנֵּה יֵשׁ לְפָרֵשׁ זֹאת עַל פִּי מַה שֶּׁאָמַר בְּיַלְקוּט שִׁמְעוֹנִי, שֶׁהַקָּדוֹשׁ בָּרוּךְ הוּא הֶרְאָה לוֹ לְאָדָם הָרִאשׁוֹן דּוֹר דּוֹר וְדוֹרְשָׁיו וּפַרְנָסָיו, וְהֶרְאָה לוֹ אֶת דָּוִד הַמֶּלֶךְ שֶׁחֲקוּקִים לוֹ ג' שָׁעוֹת שֶׁל חַיִּים, נִצְטַעֵר עָלָיו אָדָם הָרִאשׁוֹן, אָמַר, רִבּוֹנוֹ שֶׁל עוֹלָם, לֹא תִּהְיֶה תַּקָּנָה בַּאֲוִיר וּמְלַקֵּט מְזוֹנוֹ בְּכָל יוֹם וּלְעֵת עֶרֶב חוֹזֵר לְקִנּוֹ, כָּךְ תִּהְיֶה נַפְשִׁי כְּאֶחָד מֵהֶם. רוֹאִים מִכָּאן עַד כַּמָּה קָשֶׁה לְמֹשֶׁה לְהִפָּרֵד מֵהַחַיִּים, מוּכָן מֹשֶׁה לִחְיוֹת כְּצִפּוֹר וּכְעוֹף הַפּוֹרֵחַ, אֲשֶׁר נוֹדֵד בְּאֶרֶץ הַחַיִּים, וְנוֹשֵׁם אֶת אֲוִיר עוֹלָם הַזֶּה. וְכָל כָּךְ לָמָה, כִי הַפְּרִידָה מֵהַחַיִּים בָּעוֹלָם הַזֶּה קָשָׁה לְאוֹר הַזְכוּת לַעֲשׂוֹת רְצוֹן הַבּוֹרֵא.<p dir="rtl">
וְכֵן אָנוּ מוֹצְאִים אֵצֶל יוֹנָה הַנָּבִיא, שֶׁאָמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹנָה א, יב)</span></small></small> שָׂאוּנִי וְהָטִילוּנִי אֶל הַיָּם וְיִשְׁתֹּק הַיָּם מֵעֲלֵיכֶם. מַה הַבַּקָּשָׁה הַמּוּזָרָה הַזּוֹ, שֶׁיָּרִימוּ אוֹתוֹ, שֶׁיִּקְפֹּץ הוּא. אֶלָּא בֵּאֲרוּ בַּעֲלֵי הַמּוּסָר, שֶׁיּוֹנָה בִּקֵּשׁ זֹאת שֶׁיַּרְוִיחַ 	עוֹד כַּמָּה דַּקּוֹת שֶׁל חַיִּים וְיוֹדֶה לְהַשֵּׁם יִתְבָּרַךְ עַל כָּל נְשִׁמָה וּנְשִׁמָה.<p dir="rtl">
וְזֶה מַה שֶּׁאָמַר דָּוִד <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קיח, יח)</span></small></small> יַסֹּר יִסְּרַנִי יָהּ וְלַמָּוֶת לֹא נְתָנַנִי. כִּי כָּל זְמַן שֶׁאֲנִי נוֹשֵׁם אֶת אֲוִיר הָעוֹלָם אַף אִם הַחַיִּים יֵשׁ בָּהֶם יִסּוּרִין, יַסֹּר יִסְּרַנִי יָהּ, מִכָּל מָקוֹם יָפָה שָׁעָה אַחַת שֶׁל לִמּוּד תּוֹרָה וּמַעֲשִׂים טוֹבִים מִכָּל חַיֵּי הָעוֹלָם הַזֶּה.<p dir="rtl">
וְלָכֵן רֵישׁ לָקִישׁ הִצְטַעֵר לִפְנֵי מוֹתוֹ וְקָרָא עַל עַצְמוֹ וְעָזְבוּ לַאֲחֵרִים חֵילָם. שֶׁהִצְטַעֵר עַל הַזְּמַן שֶׁבִּזְבֵּז בְּטִרְחָא זוֹ, וַהֲרֵי זְמַן זֶה הָיָה יָכוֹל לְנַצְּלוֹ לְעוֹד תּוֹרָה וְנַחַת רוּחַ לַבּוֹרֵא. וּבָזֶה בֵּאֲרוּ מַה שֶּׁאָמְרוּ בַּגְּמָרָא עֲבוֹדָה זָרָה <small><small>(יז.)</small></small> עַל רַבִּי אֶלְעָזָר בֶּן דּוֹרְדַיָּא שֶׁגָּעָה בִּבְכִי וּמֵת בִּתְשׁוּבָה, יְעֻיַּן שָׁם. וְאָז בָּכָה רַבִּי וְאָמַר, יֵשׁ קוֹנֶה עוֹלָמוֹ בְּכַמָּה שָׁנִים וְיֵשׁ קוֹנֶה עוֹלָמוֹ בְּשָׁעָה אַחַת. שֶׁאָז יָדַע אֶת עֶרֶךְ כָּל רֶגַע, שֶׁאִם בְּרֶגַע אֶחָד זָכָה שֶׁתִּתְקַבֵּל תְּשׁוּבָתוֹ, נָבִין מָה הִיא הַחֲשִׁיבוּת שֶׁל כָּל דַּקָּה בַּחַיִּים.<p dir="rtl">
גַּם בְּסֵפֶר קוֹל יְהוּדָה <small><small>(לְרֹאשׁ הַיְשִׁיבָה הַגָּאוֹן הַצַּדִּיק רַבִּי יְהוּדָה צַדְקָה זַצַ"ל, פָּרָשַׁת בְּחֻקֹּתַי)</small></small> כָּתַב, אַל תִּקְרֵי הֲלִיכוֹת אֶלָּא הֲלָכוֹת, וְלִכְאוֹרָה לָמָּה הַנָּבִיא חֲבַקּוּק אָמַר הֲלִיכוֹת, אֶלָּא לוֹמַר שֶׁכָּל דַּרְכּוֹ תִּהְיֶה בַּהֲלִיכָה, לְהִתְעַלּוֹת עוֹד בַּתּוֹרָה עוֹד וָעוֹד. עַד כָּאן. וְלָכֵן נֶאֱמַר בַּתּוֹרָה אִם בְּחֻקֹּתַי תֵּלֵכוּ, וְלֹא כְּתִיב תְּקַיְּמוּ וְכַדּוֹ', דְּבָעִינַן לָזֶה הֲלִיכָה וְהִתְקַדְּמוּת, כְּאָדָם הַהוֹלֵךְ. וּכְבָר כָּתַבְנוּ בָּזֶה לְעֵיל פֶּרֶק ה'.<p dir="rtl">
<h3 dir="rtl" id="igeret_leben_tora, פרק יב שנון וחזרה על הלמוד">פֶּרֶק יב - שִׁנּוּן וַחֲזָרָה עַל הַלִּמּוּד</h3><p dir="rtl">
וְהִנֵּה בַּגְּמָרָא מְגִלָּה <small><small>(ו:)</small></small> אָמַר רַבִּי יִצְחָק אִם יֹאמַר לְךָ אָדָם יָגַעְתִּי וְלֹא מָצָאתִי וְכוּ', וְהָנֵי מִלֵּי בְּדִבְרֵי תּוֹרָה, אֲבָל בְּמַשָּׂא וּמַתָּן סִיַּעְתָּא דִּשְׁמַיָּא. וּבְדִבְרֵי תּוֹרָה לֹא אָמְרָן אֶלָּא לְאַחְדוּדֵי אֲבָל לְאוּקְמֵי גִּרְסָא סִיַּעְתָּא דִּשְׁמַיָּא הִיא. עַד כָּאן. וּפֵרַשׁ רַשִׁ"י, לְאוּקְמֵיהּ גִּרְסָא שֶׁלֹּא תִּשְׁתַּכַּח מִמֶּנּוּ. עַד כָּאן. וּבִכְדֵי לִזְכּוֹת לְסִיַּעְתָּא דִּשְׁמַיָּא צָרִיךְ הִשְׁתַּדְּלוּת שֶׁל הָאָדָם, וּכְפִי הַמְּבֹאָר בַּגְּמָרָא שַׁבָּת <small><small>(קד.)</small></small> דְּיֵשׁ לַעֲשׂוֹת סִימָנִים בַּתּוֹרָה כְּדֵי לִקְנוֹת אֶת הַתּוֹרָה. וּפֵרַשׁ רַשִׁ"י שָׁם, סִימָנִים שֶׁל סֵדֶר הַשְּׁמוּעוֹת שֶׁל הַתַּנָּא אוֹ שֶׁל הָאָמוֹרָא, כְדֵי שֶׁלֹּא תִּשְׁכַּח אַחַת מֵהֶן. וְכֵן אָמְרוּ בְּעֵרוּבִין <small><small>(נד:)</small></small> אָמַר רַב חַסְדָּא אֵין הַתּוֹרָה נִקְנֵית אֶלָּא בְּסִימָנִין, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים לא, יט)</span></small></small> שִׂימָה בְּפִיהֶם, אַל תִּקְרֵי שִׂימָה אֶלָּא סִימָנָה. <small><small>[וְיָדוּעַ שֶׁבְּכָל סִימָן בְּשֻׁלְחָן עָרוּךְ יֵשׁ בּוֹ רֶמֶז שֶׁל הַהֲלָכוֹת הַמּוּבָאוֹת בְּאוֹתוֹ סִימָן, וּכְמוֹ שֶׁהֶאֱרִיךְ בָּזֶה בְּסֵפֶר אוֹר עוֹלָם בְּרִמְזֵי סִימָנֵי הַשֻּׁלְחָן עָרוּךְ. וסימן רפ"ה מדבר על שנים מקרא ואחד תקרגום, שהוא רפה ביד האנשים]</small></small>.<p dir="rtl">
וּבַגְּמָרָא שָׁם <small><small>(נג:)</small></small> אָמְרוּ עוֹד, בְּרוּרְיָה אַשְׁכַּחְתֵּיהּ לְהַהוּא תַּלְמִידָא דַּהֲוָה קָא גָּרִיס בִּלְחִישָׁא בַּטְשָׁא בֵּיהּ וְאָמְרָה לֵיהּ לָאו הָכֵי כָּתוּב <small><small><span class="booklinks" onclick="sendBookLink(this)" onmouseover="setBookLinkTitle(this)">(שְׁמוּאֵל ב כג, ה)</span></small></small> עֲרוּכָה בַּכֹּל וּשְׁמוּרָה, אִם עֲרוּכָה בִּרְמָ"ח אֵבָרִים שֶׁל אָדָם שְׁמוּרָה בַּלֵּב. אָמַר לֵיהּ שְׁמוּאֵל לְרַב יְהוּדָה, שִׁנְּנָא פְּתַח פּוּמָךְ קָרֵי. פְּתַח פּוּמָךְ תָּנֵי, כִּי הֵיכִי דְּתוֹרִיךְ חַיֵּי וְתִתְקַיֵּם בְּיָדְךָ שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ד, כב)</span></small></small> כִּי חַיִּים הֵם לְמוֹצְאֵיהֶם, וּלְכָל בְּשָׂרוֹ מַרְפֵּא, אַל תִּקְרֵי לְמוֹצְאֵיהֶם אֶלָּא לְמוֹצִיאֵיהֶם בַּפֶּה. וְעוֹד אָמְרוּ שָׁם, אָמַר רַבִּי אָמֵי מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(שָׁם כב, יח)</span></small></small> כִּי נָעִים כִּי תִּשְׁמְרֵם בְּבִטְנֶךָ, יִכּוֹנוּ יַחְדָּו עַל שְׂפָתֶיךָ, אֵימָתַי דִּבְרֵי תּוֹרָה נְעִימִים, כִּי תִּשְׁמְרֵם בְּבִטְנֶךָ, וְאֵימָתַי תִּשְׁמְרֵם בְּבִטְנֶךָ, בְּשָׁעָה שֶׁיִּכּוֹנוּ יַחְדָּו עַל שְׂפָתֶיךָ. <small><small>[שֶׁהֵם שְׁמוּרִים בְּיָדְךָ שֶׁאֵינָן מִשְׁתַּכְּחִים מִמְּךָ, יִכּוֹנוּ יַחְדָּו, כְּשֶׁאַתָּה סוֹדְרָם וּמוֹצִיאָם בַּפֶּה, וְלֹא לִגְרֹס בְּגִמְגּוּם וּלְחִישָׁה. רַשִׁ"י]</small></small>.<p dir="rtl">
וְכָתַב הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מֵהִלְכוֹת תַּלְמוּד תּוֹרָה הֲלָכָה הי"ב)</span></small></small> כָּל הַמַּשְׁמִיעַ קוֹלוֹ בִּשְׁעַת תַּלְמוּדוֹ, תַּלְמוּדוֹ מִתְקַיֵּם בְּיָדוֹ, אֲבָל הַקּוֹרֵא בְּלַחַשׁ בִּמְהֵרָה שׁוֹכֵחַ. וְכֵן הוּא בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו סעי' כב)</span></small></small>. וּמִלְּבַד זֹאת חוֹבָה עַל כָּל אֶחָד לְשַׁנֵּן וְלַחֲזֹר עַל לִמּוּדוֹ כְּדֵי שֶׁיִּתְקַיֵּם בוֹ מַה שֶּׁאָמְרוּ בְּקִדּוּשִׁין <small><small>(ל.)</small></small> תָּנוּ רַבָּנָן, וְשִׁנַּנְתָּם לְבָנֶיךָ שֶׁיִּהְיוּ דִּבְרֵי תּוֹרָה מְחֻדָּדִים בְּפִיךָ. וּבְסַנְהֶדְרִין <small><small>(צט:)</small></small> אָמְרוּ, רַבִּי יְהוֹשֻׁעַ בֶּן קָרְחָה אוֹמֵר, כָּל הַלּוֹמֵד תּוֹרָה וְאֵינוֹ חוֹזֵר עָלֶיהָ, דּוֹמֶה לְאָדָם שֶׁזּוֹרֵעַ וְאֵינוֹ קוֹצֵר. עַיֵּן שָׁם.<p dir="rtl">
וּבְעֵרוּבִין שָׁם <small><small>(כא:)</small></small> אָמְרוּ עַל הַפָּסוּק שְׁחֹרוֹת כָּעוֹרֵב, בְּמִי אַתָּה מוֹצֵא סִדְרֵי תּוֹרָה, בְּמִי שֶׁמַּשְׁכִּים וּמַעֲרִיב עֲלֵיהֶם בְּבֵית הַמִּדְרָשׁ. כְּלוֹמַר שֶׁמְּשַׁנֵּן אֶת תַּלְמוּדוֹ כְּדֵי לְזָכְרוֹ, וּכְמוֹ שֶׁאָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֵרוּבִין שָׁם)</span></small></small>, אָמַר רַבִּי אֱלִיעֶזֶר מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי א, ט)</span></small></small> וַעֲנָקִים לְגַרְגְּרוֹתֶיךָ, אִם מֵשִׂים אָדָם אֶת עַצְמוֹ כְּעָנָק זֶה שֶׁרַף לַצַּוָּאר וְנִרְאֶה וְאֵינוֹ נִרְאֶה תַּלְמוּדוֹ מִתְקַיֵּם בְּיָדוֹ, וְאִם לָאו אֵין תַּלְמוּדוֹ מִתְקַיֵּם בְּיָדוֹ. <small><small>[אִם תַּלְמִיד חָכָם אֵינוֹ רוֹדֵף לָצֵאת וְלָבֹא בַּשּׁוּק אֶלָּא יוֹשֵׁב וּמְחַזֵּר עַל תַּלְמוּדוֹ מִתְקַיֵּם בְּיָדוֹ. רַשִׁ"י]</small></small>. וְאָמַר רַב מַאי דִּכְתִיב לְחַיָיו כַּעֲרֻגַּת הַבֹּשֶׂם, אִם מֵשִׂים אָדָם עַצְמוֹ כַּעֲרוּגָה זוֹ שֶׁהַכֹּל דָּשִׁין בָּהּ וְכַבֹּשֶׂם הַזֶּה שֶׁהַכֹּל מִתְבַּשְּׂמִין מִמֶּנּוּ, תַּלְמוּדוֹ מִתְקַיֵּם בְּיָדוֹ, וְאִם לָאו אֵין תַּלְמוּדוֹ מִתְקַיֵּם בְּיָדוֹ. וְאָמַר רַבִּי אֶלְעָזָר מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת לא, יח)</span></small></small> לוּחוֹת אֶבֶן, אִם מֵשִׂים אָדָם לְחָיָיו כְּאֶבֶן זוֹ שֶׁאֵינוֹ נִמְחֶה, תַּלְמוּדוֹ מִתְקַיֵּם בְּיָדוֹ. <small><small>[כָּךְ לְחָיָיו אֵינָם נִלְאִים מִלַּחֲזֹר אַחַר תַּלְמוּדוֹ וְלִלְמֹד לַאֲחֵרִים. רַשִׁ"י]</small></small>. אָמַר רַב מַתְּנָא מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר כא, יח)</span></small></small> וּמִמִדְבָּר מַתָּנָה אִם מֵשִׂים אָדָם עַצְמוֹ כַּמִּדְבָּר הַזֶּה שֶׁהַכֹּל דָּשִׁין בּוֹ, תַּלְמוּדוֹ מִתְקַיֵּם בְּיָדוֹ. אָמַר רַב הוּנָא מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים סח, יא)</span></small></small> חַיָּתְךָ יָשְׁבוּ בָהּ תָּכִין בְּטוֹבָתְךָ לֶעָנִי אֱלֹקִים, אִם מֵשִׂים אָדָם עַצְמוֹ כְּחַיָּה זוֹ שֶׁדּוֹרֶסֶת וְאוֹכֶלֶת, וְאָמְרֵי לֵהּ שֶׁמַּסְרַחַת וְאוֹכֶלֶת, תַּלְמוּדוֹ מִתְקַיֵּם בְּיָדוֹ. <small><small><span class="booklinks" onclick="sendBookLink(this)" onmouseover="setBookLinkTitle(this)">(שֶׁמְּחַזֵּר מִיָּד עַל תַּלְמוּדוֹ, רַשִׁ"י)</span></small></small>. וְכָךְ הוּא בַּגְּמָרָא נְדָרִים נה. מִמִּדְבָּר מַתָּנָה וּמִמַּתָּנָה נַחֲלִיאֵל וְכוּ'.<p dir="rtl">
וְכַיּוֹצֵא בָּזֶה אָמְרוּ בַּמִּדְרָשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר א, ז)</span></small></small> לָמָּה בְּמִדְבַּר סִינַי, אֶלָּא כָּל מִי שֶׁאֵינוֹ עוֹשֶׂה עַצְמוֹ כְּמִדְבָּר הֶפְקֵר. אֵינוֹ יָכוֹל לִקְנוֹת אֶת הַחָכְמָה וְהַתּוֹרָה. עַד כָּאן. וְהַיְנוּ שֶׁהַתּוֹרָה רוֹצָה לְלַמֵּד אוֹתָנוּ דֶּרֶךְ בְּקִנְיַן הַתּוֹרָה, וּמַצְרִיכָה שֶׁיַּפְקִיר עַצְמוֹ כַּמִּדְבָּר. וְלִכְאוֹרָה יֵשׁ לְדַקְדֵּק לָמָּה לֹא אָמַר הֶפְקֵר כְּהָרִים וּגְבָעוֹת. אֶלָּא יֵשׁ כָּאן רֶמֶז, כִּי הַנִּמְצָא בֶּהָרִים וְגִבְעוֹת רְאִיָּתוֹ מֻגְבֶּלֶת, יֵשׁ הַגְבָּלָה. עַד כָּאן. אֲבָל הָעוֹמֵד בַּמִּדְבָּר הַכֹּל פָּרוּשׂ לְפָנָיו וְרוֹאֶה לְמֶרְחַקִּים. כָּךְ אָדָם הָרוֹצֶה לִקְנוֹת אֶת הַתּוֹרָה, צָרִיךְ שֶׁיַּפְקִיר אֶת רְצוֹנוֹתָיו, וְלֹא זוֹ בִּלְבַד שֶׁיַּפְקִיר עַצְמוֹ, אֶלָּא יַפְקִיר אֶת רְצוֹנוֹתָיו בְּלִי שׁוּם הַגְבָּלָה, וּבְלִי שׁוּם תֵּרוּצִים, וְלֹא שַׁיָּךְ שֶׁיִּטְעַן שֶׁכָּרֶגַע אֵין לוֹ חֵשֶׁק וְכַדּוֹ'.<p dir="rtl">
וְנוֹדַע מַה שֶּׁאָמְרוּ בְּסִפְרֵי, שֶׁהַקָּדוֹשׁ בָּרוּךְ הוּא הָלַךְ לְאֻמּוֹת הָעוֹלָם, לְעֵשָׂו, וּבִקֵּשׁ לִיתֵּן לָהֶם אֶת הַתּוֹרָה, שְׁאָלוּהוּ מַה כְּתִיב בָּהּ, אָמַר לָהֶם לֹא תִרְצַח, אָמְרוּ אֵינֶנּוּ יְכוֹלִים, שֶׁהֲרֵי נֶאֱמַר עַל חַרְבֶּךָ תִּחְיֶה, בִּקֵּשׁ לִיתֵּן הַתּוֹרָה לְמוֹאָב, שָׁאֲלוּ מַה כְּתִיב בָּהּ, אָמַר לָהֶם לֹא תִנְאַף וְכוּ', לְיִשְׁמָעֵאל, לֹא תִגְנֹב, הָא כְּתִיב יָדוֹ בַּכֹּל וְיַד כֹּל בּוֹ, בִּקֵּשׁ לִיתְּנָהּ לְיִשְׂרָאֵל, אָמְרוּ מִיָּד נַעֲשֶׂה וְנִשְׁמַע. עַד שֶׁאָמְרוּ מַלְאֲכֵי הַשָּׁרֵת מִי גִּלָּה רָז זֶה לְבָנַי.<p dir="rtl">
וְלִכְאוֹרָה צָרִיךְ לְהָבִין כִּי אִם בֶּאֱמֶת הַקָּדוֹשׁ בָּרוּךְ הוּא רָצָה לִיתֵּן אֶת הַתּוֹרָה לְעֵשָׂו, לָמָּה הִצִּיג בִּפְנֵיהֶם מִצְוֹת קָשׁוֹת, יֹאמַר לָהֶם מִצְוַת כִּבּוּד אָב וָאֵם, וְכָהֵנָּה מִצְוֹת שֶׁקַּל לְקַיְּמָן. וְעוֹד, מַה הַהִתְפַּעֲלוּת מֵעַם יִשְׂרָאֵל, לִכְאוֹרָה אֵין זֶה מִן הָרָאוּי לִקְנוֹת דָּבָר בְּלִי לָדַעַת מַה הוּא. אֶלָּא הַקָּדוֹשׁ בָּרוּךְ הוּא הָיָה חָפֵץ בֶּאֱמֶת שֶׁכָּל הָעוֹלָם יְקַיְּמוּ אֶת תּוֹרַת ה', אַךְ כַּאֲשֶׁר הַגּוֹי שׁוֹאֵל מַה כְּתִיב בָּהּ, יֵשׁ כָּאן רֶמֶז, מַה כָּתוּב בָּהּ הַאִם זֶה לֹא יַפְרִיעַ לָנוּ בְּשִׁגְרַת תַּאֲווֹת לִבּוֹ. אֲבָל כְּשֶׁיִּשְׂרָאֵל עָנוּ נַעֲשֶׂה וְנִשְׁמַע, הֶרְאוּ בָּזֶה שֶׁהֵם רוֹצִים אֶת הַתּוֹרָה בְּלִי שׁוּם הַגְבָּלָה. וְדוּגְמָא לְכָךְ מָצִינוּ אֵצֶל רוּת הַמּוֹאֲבִיָּה, שֶׁאָמְרָה לְנָעֳמִי אֶל אֲשֶׁר תֵּלְכִי אֵלֵךְ וּבַאֲשֶׁר תָּלִינִי אָלִין, עַמֵּךְ עַמִּי וֶאֱלֹהַיִךְ אֱלֹהָי. וְזוֹ הָיְתָה קַבָּלָה גְּמוּרָה כְּמוֹ נַעֲשֶׂה וְנִשְׁמַע, בִּטּוּל הָעַצְמִיּוּת כְּלַפֵּי רְצוֹן הַשֵּׁם יִתְבָּרַךְ. עָרְפָּה הָיְתָה מוּכָנָה לְקַבֵּל אֶת הַיַּהֲדוּת אֲבָל יֵשׁ לָהּ עוֹד דָּבָר שֶׁמְּהַוֶּה אֶצְלָהּ חֲשִׁיבוּת מִלְּבַד קִרְבַת הַשֵּׁם יִתְבָּרַךְ, וְלָכֵן חוֹזֶרֶת אֶל עַמָּהּ.<p dir="rtl">
וְזֶה גַּם הַהֶבְדֵּל בֵּין אַבְרָהָם אָבִינוּ ע"ה לְלוֹט, לוֹט הוֹלֵךְ עִם אַבְרָהָם מֵרְצוֹנוֹ מֵאֶרֶץ מוֹלַדְתּוֹ, וְלֹא נִצְטַוָּה לְכָךְ מֵהַקָּדוֹשׁ בָּרוּךְ הוּא, אֲבָל בְּסוֹף הַדֶּרֶךְ דַּרְכֵיהֶם נִפְרָדוֹת, וּכְמוֹ שֶׁאָמְרוּ אַבְרָהָם הָעִבְרִי. שֶׁהוּא מֵעֵבֶר אֶחָד וְלוֹט מֵעֵבֶר הַשֵּׁנִי, לוֹט מוֹרֵד בְּאַבְרָהָם וּבֵאלֹהָיו וּמִיָּד נִמְשַׁךְ אַחַר תַּאֲוֹתָיו לִסְדוֹם. כַּאֲשֶׁר הָאָדָם מְבַטֵּל אֶת דַּעְתּוֹ וְכָל כֻּלּוֹ רוֹצֶה לִלְמֹד תּוֹרָה הֲרֵי שֶׁאָז הַתּוֹרָה שׁוֹכֶנֶת בְּתוֹכוֹ. וְהַמִּבְחָן הוּא שֶׁיִּהְיֶה זֶה בְּכָל מַצָּב.<p dir="rtl">
וּבָזֶה רָאִיתִי שֶׁבֵּאֲרוּ עוֹד, מַה שֶּׁאָמְרוּ בַּגְּמָרָא שַׁבָּת <small><small>(פח:)</small></small> עַל אוֹתוֹ צְדוֹקִי שֶׁרָאָה אֶת רַבָא שֶׁמִּתְיַגֵּעַ בַּתּוֹרָה וְיָצָא לוֹ דָּם, וְלֹא הֵבִין לָמָּה הָעָם הַזֶּה פָּזִיז לְקַבֵּל אֶת הַתּוֹרָה עוֹד קֹדֶם שֶׁיּוֹדְעִים מַה כָּתוּב בָּהּ. וְעָנָה לוֹ רַבָא, תֻּמַּת יְשָׁרִים תַּנְחֵם וְכוּ'. וְהַיְנוּ בְּדָמַיִךְ חֲיִי, הַשֵּׁם יִתְבָּרַךְ שֶׁנָּתַן לָנוּ אֶת זְכוּת קִיּוּמֵנוּ וְחַיּוּתֵנוּ בָּעוֹלָם הַזֶּה, הוּא שֶׁנָּתַן לָנוּ הַתּוֹרָה, וּבִמְסִירוּת נֶפֶשׁ אָנוּ עוֹסְקִים בָּהּ עַד צֵאת הַדָּם. תֻּמַּת יְשָׁרִים תַּנְחֵם, בְּלִי תֵּרוּצִים, שִׁעְבּוּד גָּמוּר. וְכָךְ נָהֲגוּ עַם יִשְׂרָאֵל בְּכָל הַדּוֹרוֹת בִּמְסִירוּת נֶפֶשׁ קִיְּמוּ אֶת הַתּוֹרָה. וְזֶה מַה שֶּׁרָמְזוּ בַּגְּמָרָא חֻלִּין <small><small>(ה:)</small></small> אָדָם וּבְהֵמָה תוֹשִׁיעַ ה', דְּאַף שֶׁיֵּשׁ לְעַם יִשְׂרָאֵל חָכְמָה, עִם כָּל זֶה מְשִׂימִים עַצְמָם כִּבְהֵמָה, וּמִתְבַּטְּלִים כְּלַפֵּי הַתּוֹרָה. בְּלִי חֶשְׁבּוֹנוֹת אִישִׁיִּים. וְעוֹסְקִים בַּתּוֹרָה גַּם מִתּוֹךְ עֹנִי וּמַחְסוֹר, ובְאַהֲבָתָהּ תִּשְׁגֶּה תָּמִיד.<p dir="rtl">
וּבֶאֱמֶת שֶׁמָּצִינוּ אֵצֶל הַרְבֵּה גְּדוֹלִים שֶׁלָּמְדוּ מִתּוֹךְ דַּחֲקוּת, וְדַוְקָא בְּשֶׁל כָּךְ זָכוּ לְמַה שֶּׁזָּכוּ. עַל הַגָּאוֹן רַבִּי רְפָאֵל מְיֻחָס מְחַבֵּר הַסֵּפֶר פְּרִי הָאֲדָמָה, מְסֻפָּר בַּהַקְדָּמָה לִפְרִי הָאֲדָמָה, מֵאָז הֱיוֹתוֹ כְּבֵן שֵׁשׁ אוֹ שֶׁבַע, כְּבָר נִכְנַס לִישִׁיבָתָם שֶׁל אוֹתָם אֲרָיוֹת בַּעֲלֵי תְּרִיסִין בַּיְשִׁיבָה שֶׁל הָרַב פְרֵירָה, וְשָׁם לָמַד בְּהַתְמָדָה. מֵאָז שֶׁהִגִּיעַ לְגִיל י"ד לֹא מָנַע עַצְמוֹ מִבֵּית הַמִּדְרָשׁ מֵעֲלוֹת הַשַּׁחַר אֲפִלּוּ שָׁעָה אַחַת, בַּיָּמִים וּבַלֵּילוֹת. זְקֵנוֹ הָיָה הַגַּבִיר רַבִּי מֹשֶׁה הַפַּרְנָס, וְהוּא הָיָה מְכַלְכֵּל אוֹתוֹ, אֲבָל מֵאָז נִפְטְרָה זְקֶנְתּוֹ, יָרַד הַגְּבִיר מִנְּכָסָיו, וּקְדָמוּהוּ יְמֵי חֹלִי וָעֹנִי, וּבְכָל זֹאת לֹא עָזַב אֶת לִמּוּדוֹ.<p dir="rtl">
בְּסֵפֶר עֵץ חַיִּים עַל הַגְּר"ח מִוּוֹלוֹזִ'ין מְסֻפָּר, כִּי פַּעַם יָשַׁב הַגר"ח  מִבְּרִיסְק לִפְנֵי תַּלְמִידָיו, וְסִפֵּר לָהֶם כִּי תַּחַת יָדוֹ נִמְצָא מִכְתָּב מֵהַגָּאוֹן רַבִּי יוֹאֵל סִירְקִיש, בַּעַל הַבַּ"ח, לַחֲתָנוֹ רַבִּי דָּוִד הַלֵּוִי, בַּעַל הַטַּ"ז, וְכוֹתֵב לוֹ: זִכַּנִי הַשֵּׁם יִתְבָּרַךְ לַעֲשׂוֹת בֶּגֶד חָדָשׁ שֶׁל קַיְיטִי לְיוֹם טוֹב, וְנֶחְסַר לִי לִגְמַר מְלָאכָה אֵיזֶה סַךְ, וְיָדוּעַ לְךָ שֶׁיֵּשׁ לִי אֶצְלְךָ אַרְבָּעָה זְהוּבִים, וְהֵמָּה נִצְרָכִים לִי כָּעֵת, וְלָכֵן אֲבַקֶּשְׁךָ שֶׁתְּשַׁלֵּם לִי, וּמֵהָאַרְבָּעָה זְהוּבִים תִּתֵּן שִׁשָּׁה גְּדוֹלִים לְזוּגָתְךָ, שֶׁהִיא בִּתִּי שֶׁתִּחְיֶה, לִקְנוֹת אֱגוֹזִים לְיוֹם טוֹב וּלְשַׂמֵּחַ לִבָּהּ.<p dir="rtl">
הַגָּאוֹן רַבִּי חַיִּים מִבְּרִיסְק כְּשֶׁהָיָה קוֹרֵא אֶת הַמִּכְתָּב לִפְרָקִים בְּחַג הַשָּׁבוּעוֹת, הָיוּ עֵינָיו זוֹלְגוֹת דְּמָעוֹת וְהָיָה אוֹמֵר: מִזֶּה יֵשׁ לְהִתְבּוֹנֵן אֵיךְ לָמְדוּ תּוֹרָה מִתּוֹךְ עֹנִי וְדַחֲקוּת, וְהָיוּ מַסְפִּיקִים עַצְמָם וּשְׂמֵחִים בְּתוֹרָתָם.<p dir="rtl">
גַּם עַל הַמָּגֵן אַבְרָהָם מְסֻפָּר בְּסֵפֶר תּוֹלְדוֹת יְהוּדֵי קַאלִישׁ, שֶׁלְּאַחַר שֶׁנָּשָׂא אִשָּׁה, נַעֲשָׂה מְלַמֵּדכְּדֵי לִמְצֹא אֶת לַחְמוֹ בְּצַעַר וּבְדֹחַק, וְעַד הַיּוֹם הָיוּ מַצְבִּיעִים עַל הַמַּרְתֵּף שֶׁבּוֹ גָּר. אֶת סִפְרוֹ שֶׁאֶת רֻבֵּי חִדּוּשֵׁי תּוֹרָתוֹ כָּתַב בְּפֶחָם עַל הַקִּיר בְּאֵין לוֹ דְּיוֹ וּנְיָר. יֵשׁ מָסֹרֶת אֵצֶל צֶאֱצָאָיו, שֶׁלַּמְרוֹת חֻלְשָׁתוֹ הָלַךְ בָּרֶגֶל לְפוֹזְנָא מִזְּמַן לִזְמַן כְּדֵי לְעַיֵּן בַּסְּפָרִים שֶׁלֹּא הָיוּ מְצוּיִים בְּקַאלִישׁ.<p dir="rtl">
עַל הַגָּאוֹן הַקְּצוֹת הַחֹשֶׁן מְסַפְּרִים, שֶׁהָיָה כּוֹתֵב בְּחַדְרוֹ, אֲפִלּוּ שֻׁלְחָן לֹא הָיָה לוֹ, הָיָה מַנִּיחַ קֶרֶשׁ רָחָב עַל שְׁנֵי חֲבִיּוֹת, וְהָפַךְ אֶת זֶה לְשֻׁלְחָן, בַּחֹרֶף הָיָה קֹר גָּדוֹל, לֹא הָיָה לוֹ כֶּסֶף לְהַסִּיק אֶת הַחֶדֶר, וְהָיָה מִתְכַּסֶּה תַּחַת הַשְּׂמִיכָה וְכוֹתֵב, וּמִגֹּדֶל הַקֹּר נִקְפְּאָה הַדְּיוֹ בִּדְיוֹתָא וְהָיָה מֻכְרָח לְהַחֲזִיק תַּחַת הַכַּר שֶׁלֹּא תִּקְפָּא, וְהוּא צָלַל בְּמַיִם אַדִּירִים וְהֶעֱלָה פְּנִינִים מִיַּם הַתַּלְמוּד וְהַפּוֹסְקִים.<p dir="rtl">
פַּעַם נָסַע בַּעַל יַד אֶפְרַיִם, רַבִּי אֶפְרַיִם זַלְמָן מַרְגָּלִיּוֹת מִבְּרַאד, כְּדֵי לַחֲלֹק כָּבוֹד לְבַעַל הַקְּצוֹת, וּלְבַקֵּר אוֹתוֹ, נִכְנַס אֵלָיו וְשָׁאֲלוּ אִישׁ לְרֵעֵהוּ לְשָׁלוֹם, הִתְאוֹנֵן הַקְּצוֹת עַל מַצַּב הַדּוֹר וְשִׁפְלוּת הַתּוֹרָה, חָשַׁב שֶׁהוּא מִתְאוֹנֵן עַל מַצָּבוֹ הָרָעוּעַ בַּעֲנִיּוּת, שָׁאַל אוֹתוֹ עַל מָה אַתָּה מִתְאַנֵּחַ, אָמַר לוֹ, אִלּוּ כְּבוֹדוֹ הָיָה גְּבִיר לֹא הָיָה בָּא לְבַקֵּר אוֹתִי בְּבַיִת שָׁפָל כָּזֶה, רַק בִּגְלַל שֶׁאַתָּה תַּלְמִיד חָכָם אַתָּה מַרְשֶׁה לְעַצְמְךָ לָבוֹא לְבַיִת שָׁפָל כָּזֶה, הַאִם זֶהוּ כְּבוֹדָהּ שֶׁל תּוֹרָה. שָׁאֲלוּ אוֹתוֹ פַּעַם לָמָּה קְצוֹת לוֹמְדִים יוֹתֵר מֵאַבְנֵי מִלּוּאִים, וּבִפְרָט שֶׁאֶת הָאַבְנֵי מִלּוּאִים כָּתַב בְּגִיל יוֹתֵר מְבֻגָּר, וְהֵשִׁיב, שֶׁאֶת הַקְּצוֹת חִבֵּר בִּשְׁנוֹת עֲנִיּוּתוֹ, וְלָכֵן הִתְקַבֵּל יוֹתֵר, אֶת הָאַבְנֵי מִלּוּאִים חִבֵּר כְּשֶׁהָיָה לוֹ כְּבָר כֶּסֶף.<p dir="rtl">
עַל הָרַב בַּעַל שְׂדֵה הָאָרֶץ, רַבִּי אַבְרָהָם מְיֻחָס, מְסֻפָּר, שֶׁהָיָה חַי חַיֵּי צַעַר וָעֹנִי קָשִׁים, וְעָסַק בַּתּוֹרָה בַּנִּגְלֶה וּבַנִּסְתָּר בִּשְׁקִידָה גְּדוֹלָה, עַד כִּי הֻכְהָה מְאוֹר עֵינָיו מֵאָז הֱיוֹתוֹ בֶּן אַרְבָּעִים, עַד נ"ח.<p dir="rtl">
עַל מוֹרֵנוּ הַגָּאוֹן רַבִּי עֶזְרָא עֲטִיָּה מְסֻפָּר, כִּי אָבִיו נִפְטַר בִּהְיוֹתוֹ נַעַר צָעִיר בֶּן חֲמֵשׁ עֶשְׂרֵה שָׁנָה לְעֶרֶךְ, וְהָאֵם נִשְׁאֲרָה אַלְמָנָה, וְעָבְדָה בְּמֶשֶׁק בַּיִת כְּדֵי לְהַרְוִיחַ לְמִחְיָתָהּ. רַבִּי עֶזְרָא הִתְבּוֹדֵד לֵילוֹת כַּיָּמִים בְּהַתְמָדָה בְּבֵית הַמִּדְרָשׁ שׁוֹשַׁנִּים לְדָוִד, וְהָיָה מַטְבִּיל פַּת בְּמֶלַח וְאוֹכֵל, יָשַׁן עַל גַּבֵּי סַפְסָלִים. וְסִפֵּר בַּעֲרֹב יָמָיו, כִּי גָּבַר עָלֵינוּ חַסְדּוֹ זָכִינוּ אֲנִי וְאִמָּא לְפִתָּה שְׁלֵמָה, לִפְעָמִים בֵּיצָה וְחִלַּקְנוּ לִשְׁנַיִם.<p dir="rtl">
וְנִהֲדַר אַנְפִּין לְמַה שֶּׁכָּתַבְנוּ בְּעִנְיַן הַחֲזָרָה וְהַשִּׁנּוּן, כִּי נוֹדַע מַה שֶּׁדִּמּוּ חֲזַ"ל דִּבְרֵי תּוֹרָה לִתְאֵנָה, מַה תְּאֵנָה כָּל זְמַן שֶׁמְּשַׁמֵּשׁ בָּהּ מוֹצֵא בָּהּ תְּאֵנִים, כָּךְ דִּבְרֵי תּוֹרָה צָרִיךְ הָאָדָם לְמַשְׁמֵשׁ בָּהּ תָּדִיר. וּבַגְּמָרָא שָׁם <small><small>(נד:)</small></small> אָמְרוּ, אָמַר רַב שֵׁזְבִי מִשּׁוּם רַבִּי אֱלִיעֶזֶר בֶּן עֲזַרְיָה, מַאי דִּכְתִיב לֹא יַחֲרֹךְ רְמִיָּה וְגוֹ', וּפֵרַשׁ רַשִׁ"י שָׁם, מִי שֶׁלּוֹמֵד וְגוֹרֵס מְעַט מְעַט וּמְחַזֵּר עָלָיו פְּעָמִים הַרְבֵּה עַד שֶׁיִּהְיֶה שָׁגוּר בְּפִיו, וְאַחַר כָּךְ חוֹזֵר וְלוֹמֵד תַּלְמוּדוֹ מִתְקַיֵּם בְּיָדוֹ. עַיֵּן שָׁם. וּבִגְמָרָא שַׁבָּת <small><small>(סג.)</small></small> אָמְרוּ עַל הַפָּסוּק חֲגֹר חַרְבֶּךָ וְכוּ', אָמַר לֵיהּ רַב כַּהֲנָא לְמֹר בְּרֵיהּ דְּרָבִינָא הַאי בְּדִבְרֵי תּוֹרָה כְּתִיב. <small><small>(הֱוֵי זָהִיר לַחֲזֹר עַל מִשְׁנָתְךָ שֶׁתְּהֵא מְזֻמֶּנֶת לְךָ בִּשְׁעַת הַדִּין, רַשִׁ"י)</small></small>.<p dir="rtl">
וּבֶאֱמֶת כָּל זְמַן שֶׁאָדָם לֹא יַעֲסֹק בַּתּוֹרָה, הוּא גּוֹרֵם שֶׁשּׁוֹכֵחַ אֶת תַּלְמוּדוֹ, וּכְמוֹ שֶׁכָּתוּב הֲתָעִיף עֵינֶיךָ בּוֹ וְאֵינֶנּוּ. וּכְכָל שֶׁאָדָם יַחֲזֹר עַל תַּלְמוּדוֹ, עֲדַיִן יֵשׁ צֹרֶךְ שֶׁיַּחֲזֹר עוֹד וָעוֹד. כִּי הִנֵּה בַּדּוֹרוֹת הָרִאשׁוֹנִים הָיָה רֵישׁ לָקִישׁ חוֹזֵר עַל הַתַּלְמוּד כֻּלּוֹ וּמְשַׁנֵּן אוֹתוֹ אַרְבָּעִים פַּעַם <small><small>(!)</small></small> לִפְנֵי שֶׁיִּכָּנֵס לִפְנֵי רַבִּי יוֹחָנָן, וְיוּכַל לִישָּׂא וְלִיתֵּן עִמּוֹ. וּכְמוֹ שֶׁאָמְרוּ בַּגְּמָרָא תַּעֲנִית <small><small>(ז:)</small></small> רֵישׁ לָקִישׁ אָמַר, אִם רָאִיתָ תַּלְמִיד שֶׁתַּלְמוּדוֹ קָשֶׁה עָלָיו כְּבַרְזֶל בִּשְׁבִיל מִשְׁנָתוֹ שֶׁאֵינָהּ סְדוּרָה עָלָיו וְכוּ', כִּי הָא דְּרֵישׁ לָקִישׁ הֲוָה מְסַדֵּר מַתְנִיתֵיהּ אַרְבָּעִין זִמְנִין כְּנֶגֶד אַרְבָּעִים יוֹם שֶׁנִּתְּנָה תּוֹרָה וְעַיִיל לְקַמֵּיהּ דְּרַבִּי יוֹחָנָן. <small><small>(כְּנֶגֶד אַרְבָּעִים יוֹם כְּדֵי שֶׁתִּתְקַיֵּם בְּיָדוֹ. רַשִׁ"י)</small></small>. וְזֶה בַּקַּדְמוֹנִים, רִאשׁוֹנִים כְּמַלְאָכִים, שֶׁלִּבָּם הָיָה פָּתוּחַ כְּפִתְחוֹ שֶׁל אוּלָם, וְכָל שֶׁכֵּן וְקַל וָחֹמֶר בַּדּוֹרוֹת הָאֵלֶּה, כִּי בְּפַעֲמַיִם שָׁלֹשׁ, בְּוַדַּאי הַגָּמוּר שֶׁאִי אֶפְשָׁר לִזְכֹּר כְּלָל. וּבָאִים אֵלֵינוּ הַרְבֵּה בְּנֵי יְשִׁיבָה בִּטְעָנוֹת שֶׁאֵינָם זוֹכְרִים הֵיטֵב אֶת לִמּוּדָם, וַאֲפִלּוּ אַרְבַּע פְּעָמִים לֹא חָזְרוּ.. וְעוֹד רוֹצִים סְגֻלָּה לִזְכֹּר?<p dir="rtl">
וּבֶאֱמֶת שֶׁהַסְּגֻלָּה הַטּוֹבָה בְּיוֹתֵר לִזְכֹּר הַלִּמּוּד הִיא בְּהַתְמָדָה יוֹמָם וָלַיְלָה, וְשֶׁכָּל מַעְיָנָיו יִהְיוּ אַךְ וְרַק בַּתּוֹרָה, וְהַכֹּל יִהְיֶה כְּטָפֵל לְלִמּוּד הַתּוֹרָה, וְיִהְיֶה כֻּלּוֹ "מֻנָּח" בַּלִּמּוּד לְלֹא כָּל עִסּוּק אַחֵר, וּלְשַׁנֵּן הַרְבֵּה אֶת מַה שֶּׁלּוֹמֵד, וּכְמוֹ שֶׁהִמְלִיצוּ עַל זֶה: "הֲדֹר הֲדֹר וְאַל תִּצְטָרֵךְ לְפַלַדּוֹר" <small><small>[מִין עֵשֶׂב שֶׁהָאוֹכְלוֹ בָּא לִידֵי זִכָּרוֹן. וְהֻזְכַּר בְּשֵׁם מִדְרָשׁ בִּפְרִי חָדָשׁ יוֹרֶה דֵּעָה סִי' סח]</small></small>.<p dir="rtl">
וּמִלְּבַד כָּל זֶה אֵין דִּבְרֵי תּוֹרָה מִתְקַיְּמִים וְנִשְׁמָרִים אֶלָּא בְּמִי שֶׁנּוֹהֵג בַּעֲנָוָה, וְאֵינוֹ מַחֲזִיק טִיבוּתָא לְנַפְשֵׁיהּ, וּכְדִבְרֵי הַגְּמָרָא בְּתַעֲנִית <small><small>(ז.)</small></small> אָמַר רַבִּי חֲנִינָא בַּר אִידִי, לָמָּה נִמְשְׁלוּ דִּבְרֵי תּוֹרָה לְמַיִם, לוֹמַר לְךָ מַה מַּיִם מַנִּיחִים מָקוֹם גָּבוֹהַּ וְהוֹלְכִים לְמָקוֹם נָמוּךְ, אַף דִּבְרֵי תּוֹרָה אֵין מִתְקַיְּמִים אֶלָּא בְּמִי שֶׁדַּעְתּוֹ שְׁפָלָה. עַיֵּן שָׁם. וּמִתְקַיְּמִים הַיְנוּ שֶׁזּוֹכְרָם וּמִתְקַיְּמִים אֶצְלוֹ.<p dir="rtl">
וּבַגְּמָרָא גִּטִּין <small><small>(סז.)</small></small> אָמְרוּ אִיסִי בֶּן יְהוּדָה הָיָה מוֹנֶה שִׁבְחָן שֶׁל חֲכָמִים וְכוּ', רַבִּי עֲקִיבָא אוֹצָר בָּלוּם, וּפִּירַשׁ רַשִׁ"י כְּשֶׁלָּמַד מֵרַבּוֹתָיו שָׁמַע דְּבַר מִקְרָא, וְאַחֲרָיו הֲלָכָה, וְאַחֲרָיו מִדְרָשׁ, וְאַחֲרָיו אַגָּדָה, נָתַן לִבּוֹ לַחֲזֹר עֲלֵיהֶן, וּלְגָרְסָן עַד שֶׁיִּהְיוּ סְדוּרִין בְּפִיו וְכוּ', וּמִזֶּה נַעֲשָׂה אוֹצָר בָּלוּם בְּכָל חֶלְקֵי הַתּוֹרָה.<p dir="rtl">
וּבְאָבוֹת דְּרַבִּי נָתָן <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כד מ"ו)</span></small></small> אָמְרוּ, הוּא הָיָה אוֹמֵר יָכוֹל אָדָם לִלְמֹד תּוֹרָה בְּעֶשְׂרִים שָׁנָה וּלְשַׁכֵּחַ בִּשְׁתֵּי שָׁנִים, כֵּיצַד יָשַׁב שִׁשָּׁה חֳדָשִׁים וְאֵין חוֹזֵר לְאַחֲרָיו, נִמְצָא אוֹמֵר עַל טָמֵא טָהוֹר וְעַל טָהוֹר טָמֵא. שְׁנֵים עָשָׂר חֹדֶשׁ וְלֹא חָזַר לְאַחֲרָיו, נִמְצָא מַחֲלִיף חֲכָמִים זֶה בָּזֶה, שְׁמוֹנָה עָשָׂר חֳדָשִׁים וְאֵין חוֹזֵר לְאַחֲרָיו נִמְצָא מְשַׁכֵּחַ רָאשֵׁי מַסֶּכְתּוֹתָיו וְכוּ'. סוֹפוֹ יוֹשֵׁב וְדוֹמֵם, וְעָלָיו אָמַר שְׁלֹמֹה <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כד, ל)</span></small></small> עַל שְׂדֵה אִישׁ עָצֵל עָבַרְתִּי, וְעַל כֶּרֶם אָדָם חֲסַר לֵב, וְהִנֵּה עָלָה כֻּלּוֹ קִמְשׁוֹנִים וְכוּ'.<p dir="rtl">
וּבְאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מ"ח)</span></small></small> שָׁנִינוּ, רַבִּי דּוֹסְתַאי בֶּן רַבִּי יַנַּאי מִשּׁוּם רַבִּי מֵאִיר אוֹמֵר, כָּל הַשּׁוֹכֵחַ דָּבָר מִמִּשְׁנָתוֹ מַעֲלֶה עָלָיו הַכָּתוּב כְּאִלּוּ מִתְחַיֵּב בְּנַפְשׁוֹ, שֶׁנֶּאֱמַר, רַק הִשָּׁמֶר לְךָ וּשְׁמֹר נַפְשֶׁךָ מְאֹד פֶּן תִּשְׁכַּח אֶת הַדְּבָרִים וְכוּ'. יָכוֹל אֲפִלּוּ תָּקְפָה עָלָיו מִשְׁנָתוֹ, תַּלְמוּד לוֹמַר, וּפֶן יָסוּרוּ מִלְּבָבֶךָ כָּל יְמֵי חַיֶּיךָ, הָא אֵינוֹ מִתְחַיֵּב אֶלָּא בְּיוֹשֵׁב וּמְסִירָם מִלִּבּוֹ. וְכֵן אָמְרוּ בִּמְנָחוֹת <small><small>(צט:)</small></small> כָּל הַמְּשַׁמֵּר אֶת הַתּוֹרָה נִשְׁמָתוֹ מִשְׁתַּמֶּרֶת, וְכָל מִי שֶׁאֵינוֹ מְשַׁמֵּר אֶת הַתּוֹרָה אֵין נִשְׁמָתוֹ מִשְׁתַּמֶּרֶת וְכוּ'. עַיֵּן שָׁם. אוּלָם כָּתַב הַגר"ח מִוּוֹלוֹזִ'ין בִּשְׁאִלְתּוֹת שֶׁבְּסוֹף מַעֲשֵׂה רַב <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת נג)</span></small></small> בְּשֵׁם הַגְּרָ"א, שֶׁזֶּה לֹא נֶאֱמַר אֶלָּא רַק עַל הָרִאשׁוֹנִים שֶׁלָּמְדוּ בְּעַל פֶּה. עַיֵּן שָׁם. וְיֵשׁ חוֹלְקִים. עַיֵּן בְּשֻׁלְחָן עָרוּךְ הַגָּאוֹן רַבִּי זַלְמָן <small><small><span class="booklinks" onclick="sendBookLink(this)" onmouseover="setBookLinkTitle(this)">(הִלְכוֹת תַּלְמוּד תּוֹרָה פ"ב ס"ד)</span></small></small>. וּבְשׁוּ"ת חִקְרֵי לֵב <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ג מיו"ד סי' קא)</span></small></small>. וְכֵן מַשְׁמַע בְּסֵפֶר חֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תתר"ח)</span></small></small>. עַיֵּן שָׁם. <small><small><span class="booklinks" onclick="sendBookLink(this)" onmouseover="setBookLinkTitle(this)">(קֶטַע זֶה מֵהֲלִיכוֹת עוֹלָם)</span></small></small>.<p dir="rtl">
וְהַגָּאוֹן הַסְּטַיְיפֶּלֶר זַצַ"ל בְּסִפְרוֹ קְרֵיינָא דְּאִגַּרְתָּא <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א עמ' ח-ט)</span></small></small> כָּתַב: בַּגְּמָרָא עֵרוּבִין <small><small>(נד.)</small></small>, תָּנוּ רַבָּנָן סֵדֶר מִשְׁנָה כֵּיצַד וְכוּ', וּמְבֹאָר, שֶׁצָּרִיךְ לִשְׁנוֹת אֶת פִּרְקוֹ ד' פְּעָמִים. וַאֲפִלּוּ מֹשֶׁה רַבֵּנוּ ע"ה וְאַהֲרֹן, שָׁנוּ ד' פְּעָמִים, וְאֵין זֶה בִּשְׁבִיל חֲזָרָה לְזִכָּרוֹן, דְּהָא עַל זֶה אָמְרוּ בַּגְּמָרָא חֲגִיגָה <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק קמא)</span></small></small> דְּצָרִיךְ לִשְׁנוֹת פִּרְקוֹ מֵאָה פְּעָמִים. אֶלָּא זֶהוּ לְמַעַן תְּפִיסַת וַהֲבָנַת הַסּוּגְיָא. כִּי בִּלְעֲדֵי הַלִּמּוּד ד' פְּעָמִים הֲבָנָתוֹ הוּא מִקּוּפְיָא וּבִלְתִּי מְאִירָה. וְרַבִּים הַמְזַלְזְלִים בָּזֶה, וְאֵינָן רוֹאִים סִימַן בְּרָכָה בְּלִמּוּדָם. וְהָעִקָּר לִלְמֹד בְּהַתְמָדָה נְכוֹנָה, לְהָבִין הֵיטֵב אֶת הַסּוּגְיָא לְכָל פְּרָטֶיהָ. וְאִם הֲבָנַת הַסּוּגְיָא עוֹלָה בְּקֹשִׁי, וּמְעֻרְפֶּלֶת אֶצְלוֹ, אַל יִפֹּל לִבּוֹ כְּלָל וּכְלָל, כִּי לְפוּם צַעֲרָא אַגְרָא וְכוּ'. וְצָרִיךְ לִלְמֹד הַסּוּגְיָא עוֹד פַּעַם בִּמְתִינוּת. וְדַוְקָא עִם חָבֵר, וְהוּא עִקָּר גָּדוֹל, וּלְפַלְפֵּל עִמּוֹ, וְאֵין הַתּוֹרָה נִקְנֵית אֶלָּא בַּחֲבוּרָה, וְאֵין זֶה דֶּרֶךְ לְהִתְרַחֵק מִפִּלְפּוּל חֲבֵרִים בִּשְׁבִיל שֶׁלֹּא לְהִתְגָּאוֹת, לֹא זוֹ הַדֶּרֶךְ וְלֹא זוֹ הָעִיר, אֶלָּא צְרִיכִים לְפַלְפֵּל וְלָדוּן בְּכָל דָּבָר עִם חֲבֵרָיו וְרַבּוֹתָיו. וְהַכַּוָּנָה הָעִקָּרִית הִיא בִּשְׁבִיל לְהָבִין תּוֹרַת ה'.<p dir="rtl">
לִפְנֵי קָרוֹב לְשִׁבְעִים שָׁנָה, הָיוּ מוֹרִים בְּאֶצְבַּע בִּישִׁיבָה מְסֻיֶּמֶת, וְאוֹמְרִים "פְּלוֹנִי לָמַד אֶת הַשַּׁ"ס עֶשְׂרִים פַּעַם!" פְּלוֹנִי לָמַד ב' סְדָרִים חֲמִשִּׁים פַּעַם, וּפְלוֹנִי ג' סְדָרִים, וְכֵן עַל זֶה הַדֶּרֶךְ. הַבְּקִיאוּת בַּשַּׁ"ס חָבְקָה אָז זְרוֹעוֹת עוֹלָם. אֶלָּא שֶׁבַּעֲוֹנוֹת לְאַט לְאַט הַדָּבָר יָרַד, וּמִתְעַסְּקִים רַק בְּפִלְפּוּלִים בִּלְבַד. אָמְנָם בָּרוּר מְאֹד שֶׁצָּרִיךְ לָדַעַת הֲבָנַת עֹמֶק הַדְּבָרִים, בְּחִלּוּקֵי סְבָרוֹת דַּקִּים, וְלֹא חַס וְשָׁלוֹם בְּלִמּוּד שִׁטְחִי, אַךְ עִם כָּל זֶה אֵין זֶה פּוֹטֵר אוֹתָנוּ מִלֵּידַע אֶת הַתּוֹרָה, וּבֶאֱמֶת שֶׁזּוֹ בּוּשָׁה גְּדוֹלָה לְבָחוּר בֶּן עֶשְׂרִים הַזּוֹכֵר 4-3 מַסֶּכְתּוֹת בִּלְבַד, וּכְשֶׁאֵין אֶת הַיְסוֹד שֶׁל יְדִיעַת הַשַּׁ"ס, נֶחְשָׁב הַדָּבָר לְכָל תּוֹרָה שֶׁאֵין לָהּ בֵּית אָב אֵינוֹ תּוֹרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(יְרוּשַׁלְמִי פְּסָחִים פ"ו ה"א)</span></small></small>. כִּי אִי אֶפְשָׁר בְּשׁוּם אֹפֶן לִפְסֹק הֲלָכָה מֵהַשֻּׁלְחָן עָרוּךְ מִבְּלִי לִהְיוֹת בְּקִיאִים הֵיטֵב בַּשַּׁ"ס בַּהֲבָנָה יְשָׁרָה בְּעֹמֶק הָעִיּוּן, וְהַדֶּרֶךְ הַנְּכוֹנָה לִהְיוֹת בְּקִיאִים בַּכֹּל מִכֹּל כֹּל, וְכָךְ אֶפְשָׁר לְהָבִין דָּבָר מִתּוֹךְ דָּבָר.<p dir="rtl">
הַגָּאוֹן רַבִּי שִׁמְשׁוֹן מִטִּיפְלִיק, רַבָּהּ שֶׁל שְׁכוּנַת בֵּית יִשְׂרָאֵל לִפְנֵי שְׁלוֹשִׁים וְחָמֵשׁ שָׁנָה, יָדוּעַ הָיָה כִּגְאוֹן עוֹלָם, הָרַמְבַּ"ן בְּמִלְחֲמוֹת ה' הָיָה שָׁגוּר עַל לְשׁוֹנוֹ בְּעַל פֶּה, וְכֵן דִּבְרֵי הָרַ"ן וְהָרַז"ה הָיוּ שְׁגוּרִים עַל פִּיו, וְכָל זֶה בָּא לוֹ מֵעֹצֶם הַתְמָדָתוֹ בַּתּוֹרָה. וְהָיָה חוֹזֵר הַרְבֵּה וּמְשַׁנֵּן אֶת הַשַּׁ"ס. וְהָיוּ אָז חוֹזְרִים 60-80 פַּעַם עַל כָּל מַסֶּכֶת וּמַסֶּכֶת, וּמִיָּד לְאַחַר הַלִּמּוּד, כִּי קָשָׁה עַתִּיקָא מֵחַדְתָא <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹמָא כט.)</span></small></small>. וְאִם אָדָם לֹא יַחֲזֹר עַל לִמּוּדוֹ, בְּוַדַּאי שֶׁשּׁוֹכֵחַ תַּלְמוּדוֹ. וַהֲרֵי נֶאֱמַר פֶּן יָסוּרוּ מִלְּבָבֶךָ כָּל יְמֵי חַיֶּיךָ.<p dir="rtl">
מְסַפְּרִים עַל הַגָּאוֹן רַבִּי צְבִי פֶּסַח פְרַאנְק זַצַ"ל, שֶׁהָיָה לוֹמֵד בְּחַבְרוּתָא עִם הַגָּאוֹן רַבִּי יְחִיאֵל מִיכְל טִיקוּצִ'ינְסְקִי זַצַ"ל, וְלָמְדוּ תִּשְׁעִים פַּעַם <small><small>(!)</small></small> מַסֶּכֶת יְבָמוֹת עַד דַּף פז ע"ב. <small><small>(כִּי עַד הָאִשָּׁה רָבָּה מְדַבֵּר בְּעִנְיַן חֲלִיצָה וְיִבּוּם, וּמִשָּׁם עִנְיְנֵי עֲגוּנוֹת חוּץ מִפֶּרֶק י"ב)</small></small> כֵּיוָן שֶׁהוּא עִנְיָן אַחֵר, בִּקֵּשׁ הָרַב פְרַאנְק לַחֲזֹר עוֹד שְׁלוֹשִׁים פַּעַם, וְלֹא יָכַל הָרַב טִיקוּצִ'ינְסְקִי לְהַמְשִׁיךְ עִמּוֹ, וְנִפְרְדוּ זֶה מִזֶּה עֵקֶב כָּךְ, וְהָרַב פְרַאנְק חָזַר עוֹד שְׁלוֹשִׁים פַּעַם. וְכָךְ לָמְדוּ אֶת כָּל הַשַּׁ"ס. וְלָכֵן יָדְעוּ תּוֹסָפוֹת אַחַר תּוֹסָפוֹת בְּעַל פֶּה.<p dir="rtl">
בְּסֵפֶר כּוֹכָב מִיַּעֲקֹב לְהַגָּאוֹן רַבִּי יַעֲקֹב וִינְפֶלְד, אָבִיו שֶׁל הַגָּאוֹן מִטְּשֶׁעבִּין זַצַ"ל, מְסַפֵּר בְּהַקְדָּמָתוֹ, שֶׁנִּפְגַּשׁ פַּעַם עִם הַגָּאוֹן רַבִּי יוֹסֵף שָׁאוּל נַתַנְזוֹן, בַּעַל שׁוֹאֵל וּמֵשִׁיב וּשְׁאָלוֹ מַה הוּא לוֹמֵד, אָמַר לוֹ מַסֶּכֶת עֵרוּבִין, וְלֹא הָיָה בִּפְנֵיהֶם שׁוּם סֵפֶר, הִתְחִילוּ לוֹמַר בְּעַל פֶּה אֶת הַתּוֹסָפוֹת, זֶה אוֹמֵר תּוֹסָפוֹת אֶחָד, וְזֶה תּוֹסָפוֹת שֶׁאַחֲרָיו, עַד שֶׁגָּמְרוּ אֶת כָּל הַמַּסֶּכֶת בְּעַל פֶּה. וְכָךְ יָדְעוּ בְּעֶצֶם אֶת כָּל הַשַּׁ"ס. לְצַעֲרֵנוּ יֵשׁ כַּיּוֹם רִפְיוֹן בְּנוֹשֵׂא זֶה, וְהַדֶּרֶךְ הַנְּכוֹנָה שֶׁיָּבֹר לוֹ הָאָדָם לַחֲזֹר וּלְשַׁנֵּן בְּלִי סוֹף, וּמִדַּת הַיְגִיעָה מַשְׁפִּיעָה. וְאַף שֶׁלֹּא כָּל בְּנֵי הָאָדָם בַּעֲלֵי זִכָּרוֹן שָׁוֶה, שֶׁיֵּשׁ שֶׁזִּכְרוֹנָם מְיֻחָד, אֲבָל הַיְגִיעָה בְּלִמּוּד הַתּוֹרָה נוֹתֶנֶת סִיַּעְתָּא דִּשְׁמַיָּא אַף לְמִי שֶׁלֹּא נֵחַן בְּזִכָּרוֹן מְיֻחָד. שֶׁעַל יְדֵי הַיְגִיעָה בַּתּוֹרָה, וְאָכַל וְחַי לְעוֹלָם. וּמִי שֶׁיָּגַע בְּעֶרֶב שַׁבָּת יֹאכַל בְּשַׁבָּת, כִּי נֶפֶשׁ עָמֵל עֲמֵלָה לוֹ, וּמִי שֶׁרוֹצֶה לִזְכּוֹת לְכִתְרָהּ שֶׁל תּוֹרָה יַתְמִיד הַרְבֵּה בְּלִמּוּדוֹ, וְהַעִיקָר לִשְאוֹף לַדַעָת אֱת הַתוֹרָה.<p dir="rtl">
<h3 dir="rtl" id="igeret_leben_tora, פרק יג למוד בחברותא">פֶּרֶק יג - לִמּוּד בְּחַבְרוּתָא</h3><p dir="rtl">
אִיתָא בִּבְרָכוֹת <small><small>(סג:)</small></small>, אָמַר רַבִּי יוֹסֵי בַּר חֲנִינָא, מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(יִרְמִיָה נ, לו)</span></small></small> חֶרֶב אֶל הַבַּדִּים וְנוֹאֲלוּ, חֶרֶב עַל שׂוֹנְאֵיהֶם שֶׁל תַּלְמִידֵי חֲכָמִים שֶׁעוֹסְקִין בַּד בְּבַד בַּתּוֹרָה, וְלֹא עוֹד אֶלָּא שֶׁמִּטַּפְּשִׁין שֶׁנֶּאֱמַר וְנוֹאֲלוּ, וְלֹא עוֹד אֶלָּא שֶׁחוֹטְאִין, כְּתִיב הָכָא וְנוֹאֲלוּ וּכְתִיב הַתָּם אֲשֶׁר נוֹאַלְנוּ וַאֲשֶׁר חָטָאנוּ. עַד כָּאן. וְכֵן הוּא בְּתַעֲנִית <small><small>(ז.)</small></small>, וּבְמַכּוֹת <small><small>(י.)</small></small>. וְעַיֵּן עוֹד בְּדִבְרֵי מַהַרְשָׁ"א מַכּוֹת <small><small>(שָׁם)</small></small>. וּבַמַּהַרְשָׁ"א מְגִלָּה <small><small>(לב.)</small></small> וּבְמַהַרְשָׁ"א בְּתַעֲנִית שָׁם. ע"ש.<p dir="rtl">
וּבִנְדָרִים <small><small>(כב:)</small></small> רַב יִרְמְיָה מִדִּיפְתִי אָמַר <small><small>[כָּל הַכּוֹעֵס]</small></small> מְשַׁכֵּחַ תַּלְמוּדוֹ וּמוֹסִיף טִפְּשׁוּת, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(קֹהֶלֶת ז, ט)</span></small></small> כִּי כַּעַס בַּחֵיק כְּסִילִים יָנוּחַ, וּכְתִיב וּכְסִיל יִפְרֹשׂ אִוֶּלֶת. וְעַיֵּן שָׁם בַּמַּהַרְשָׁ"א שֶׁפִּרַשׁ כִּי הַכַּעֲסָן גּוֹרֵם שֶׁכָּל חֲבֵרָיו יִתְרַחֲקוּ מִמֶּנּוּ, וְלָכֵן מְשַׁכֵּחַ תַּלְמוּדוֹ וּמוֹסִיף טִפְּשׁוּת, שֶׁהֲרֵי לוֹמֵד יְחִידִי. עַד כָּאן דְּבָרָיו. וּבַגְּמָרָא בָּבָא בַּתְרָא <small><small>(כא.)</small></small> אִיתָא, אָמַר לֵיהּ רַב לְרַב שְׁמוּאֵל בַּר שִׁילָת, כִּי מָחִית לְיַנּוּקָא וְכוּ' דְּקָאָרֵי קָאָרֵי, דְּלָא קָאָרֵי לֶיהֱוֵי צַוְתָא לְחַבְרֵיהּ. וּפִירַשׁ רַשִׁ"י אֵינְךָ זָקוּק לְיַסְּרוֹ יוֹתֵר מִדַּאי וְלֹא לְסַלְּקוֹ מִלְּפָנֶיךָ, אֶלָּא יֵשֵׁב עִם הָאֲחֵרִים בְּצַוְתָא וְסוֹפוֹ לָתֵת לֵב. עַד כָּאן לְשׁוֹנוֹ. וְאָמְנָם בַּמַּהַרְשָׁ"א שָׁם בֵּאֵר דְּלֹא מִשּׁוּם זֶה שֶׁאֵינוֹ לוֹמֵד אָמַר לְהַשְׁאִירוֹ כִּדְפֵרַשׁ רַשִׁ"י, אֶלָּא מִשּׁוּם הַלּוֹמֵד גּוּפֵיהּ שֶׁאִם יֵשֵׁב בָּדָד לְלֹא חַבְרוּתָא, בַּסּוֹף גַּם הוּא יִתְבָטֵל מִלִּמּוּדוֹ, וְעַל כֵּן מוּטָב שֶׁיַּרְצֶה אֶת דְּבָרָיו בִּפְנֵי אַחֵר אֲפִלּוּ כְּשֶׁאֵינוֹ נוֹתֵן לֵב לִשְׁמֹעַ. עַד כָּאן דְּבָרָיו. וְעַיֵּן בְּבָבָא מְצִיעָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פד סע"א)</span></small></small> גֹּדֶל הַצַּעַר שֶׁהָיָה לְרַבִּי יוֹחָנָן כְּשֶׁנֶּחֱסַר לוֹ רֵישׁ לָקִישׁ לִלְמֹד עִמּוֹ. ע"ש.<p dir="rtl">
וְהִנֵּה הָעוֹלָם אֵינָם נִזְהָרִים בָּזֶה. וְגַם צָרִיךְ עִיּוּן שֶׁהָרִי"ף הָרֹא"שׁ וְהָרַמְבַּ"ם וּשְׁאָר פּוֹסְקִים לֹא הֵבִיאוּ דָּבָר זֶה לַהֲלָכָה. אָכֵן הַמֵּאִירִי בִּבְרָכוֹת שָׁם כָּתַב: לְעוֹלָם יַעֲשֶׂה אָדָם לְעַצְמוֹ חָבֵר לִלְמֹד תּוֹרָה עִמּוֹ שֶׁאֵין הַפִּלְפּוּל מָצוּי לִיחִידִי אֶלָּא כְּשֶׁחֲבֵרוֹ מְעוֹרְרוֹ, וְהוּא שֶׁאָמְרוּ אֵין הַתּוֹרָה מְתֻקֶּנֶת אֶלָּא בַּחֲבוּרָה, עַד כָּאן לְשׁוֹנוֹ. <small><small>[וְיֵשׁ לְדַקְדֵּק מִדְּבָרָיו שֶׁדַּוְקָא בְּפִלְפּוּל צָרִיךְ לִלְמֹד עִם חַבְרוּתָא וְיֵשׁ לְהַאֲרִיךְ בִּפְרָט זֶה]</small></small>. וּבְסֵפֶר אוֹרוֹת אֵילִים לְמהר"א פַּאפּוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת סג:)</span></small></small> תָּמַהּ בָּזֶה וְכָתַב: דְּאֶפְשָׁר מֵחֲמַת שֶׁהַיּוֹם סְפָרִים מְצוּיִים חֲשִׁיבֵי כְּחַבְרוּתָא, ועכ"ז הַלֵּב מְהַסֵּס לְהָקֵל. עַד כָּאן דְּבָרָיו. וְכֵן כָּתַב הגר"ח פַּלָּאגִ'י בְּגִנְזֵי חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' ח אוֹת סא)</span></small></small>. וְעַיֵּן פֵּרוּשׁ רַשִׁ"י אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א מִשְׁנָה ו)</span></small></small> וּקְנֵה לְךָ חָבֵר שֶׁיֵּשׁ מְפָרְשִׁים סְפָרִים. וְכֵן כָּתַב בְּשׁוּ"ת מהר"ם מִינְץ <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' סה)</span></small></small>. <small><small>[אָמְנָם עַיֵּן לְמַהֲרַ"ם מִינְץ סוֹף סִימָן מ"ב בְּעִנְיַן תַּלְמוּד תּוֹרָה וְנִשּׂוּאִין מָה עָדִיף, שֶׁכָּתַב וְז"ל: מִכָּל מָקוֹם אִם תּוּכַל לִלְמֹד יְחִידִי, הֲגַם אִם יֵשׁ לְךָ אִשָּׁה וְלֹא תֵלֵךְ לְבֵי רַב, צָרִיךְ עִיּוּן אִם נֶאֱמַר חֶרֶב אֶל הַבַּדִּים וְנוֹאֲלוּ. עַד כָּאן לְשׁוֹנוֹ. וְהָבֵן]</small></small>. וְעַיֵּן בְּסֵפֶר אַבְרָהָם אֶת עֵינָיו פַּלָּאגִ'י <small><small><span class="booklinks" onclick="sendBookLink(this)" onmouseover="setBookLinkTitle(this)">(מַכּוֹת י.)</span></small></small>. וּבְשׁוּ"ת שֶׁמֶן שָׂשׂוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(וַרְשָׁא תרס"א סס"י ה)</span></small></small>. וְדו"ק. וּמִזֶּה י"ל עַל מַ"שׁ מַהָרַ"א אַזְכָּרִי בְּסֵפֶר חֲרֵדִים <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּהַקְדָּמָה כְּלָל טז)</span></small></small> שֶׁיֵּשׁ חִיּוּב לִלְמֹד בְּחַבְרוּתָא דַּוְקָא. וְהַשְׁמָטַת הַפּוֹסְקִים תּוֹכִיחַ וְכַנַּ"ל.<p dir="rtl">
וְהַגָּאוֹן מוֹפֵת הַדּוֹר הַחֲזוֹן אִישׁ נִשְׁאַל עַל דְּבַר לִמּוּדוֹ בִּיחִידוּת, וְהִצְבִּיעַ עַל דִּבְרֵי רַשִׁ"י וּשְׁאָר הַמְפָרְשִׁים דְּהַסְּפָרִים מוֹעִילִים בִּמְקוֹם חָבֵר. <small><small>[כֵּן הֵעִיד בְּסֵפֶר תְּשׁוּבוֹת וְהַנְהָגוֹת ח"א סִימָן תקמב]</small></small>. וְכֵן כָּתַב מָרָן אאמו"ר שְׁלִיטָ"א בְּסֵפֶר עֲנַף עֵץ אָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד כג)</span></small></small> בְּשֵׁם רַבִּי יוֹאֵל מֵאַמְצִ'יסְלָב. <small><small>(וְעַיֵּן בְּשׁוּ"ת וַיְבָרֶךְ דָּוִד חֵלֶק ב' עַמּוּד קצה, וּבְשׁוּ"ת שֵׁבֶט הַקֵּהָתִי חֵלֶק א' סִימָן שסד, וּבְשׁוּ"ת אַדֶּרֶת תִּפְאֶרֶת ח"א סִימָן לט, וְחֵלֶק ב' סִימָן מה)</small></small>. וְעַל פִּי זֶה יֵשׁ לִמְצֹא פֶּתַח לְמִי שֶׁאֵינוֹ נִזְהָר לִלְמֹד בַּחֲבוּרָה.<p dir="rtl">
וְהִנֵּה בְּאָבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג מִשְׁנָה ב)</span></small></small> אָמְרוּ שֶׁאֲפִלּוּ אֶחָד שֶׁיּוֹשֵׁב בַּתּוֹרָה, וְעוֹסֵק הַקָּדוֹשׁ בָּרוּךְ הוּא קוֹבֵעַ לוֹ שָׂכָר וְכוּ'. וּבְפֶרֶק קַמָּא דִּבְרָכוֹת <small><small>(ו.)</small></small> אִיתָא, שֶׁאֲפִלּוּ אֶחָד שֶׁיּוֹשֵׁב וְעוֹסֵק בַּתּוֹרָה שְׁכִינָה כְּנֶגְדּוֹ. וְכֵן מַשְׁמַע מִכַּמָּה מַאֲמָרִים שֶׁשַּׁיָּךְ לִמּוּד בִּיחִידוּת. אָכֵן עַיֵּן לְהַגָּאוֹן יַעְבֵּ"ץ בְּחִדּוּשָׁיו לְתַעֲנִית <small><small>(ז:)</small></small> שֶׁכָּתַב דְמַה שֶּׁהֶחְמִירוּ עַל הָעוֹסֵק בַּד בְּבַד, הָנֵי מִלֵּי בִּדְאִית לֵיהּ רַב אוֹ חֲבֵרִים וְתַלְמִידִים הֲגוּנִים וְכֹחוֹ יָפֶה, דְּאִי לָאו הָכִי מַאי אִית לֵיהּ לְמֶיעְבַד, אֶלָּא הַכֹּל לְפִי מַה שֶּׁהוּא אָדָם, וּלְפִי בְּנֵי אָדָם הַמְּצוּיִים לוֹ, וְזֶהוּ שֶׁאָמְרוּ אֲפִלּוּ אֶחָד שֶׁעוֹסֵק וְכוּ'. עַד כָּאן דְּבָרָיו.<p dir="rtl">
וְיֵשׁ לְהָבִיא סִיּוּעַ לִדְבָרָיו מִדִּבְרֵי סֵפֶר חֲסִידִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תתקמ)</span></small></small> שֶׁכָּתַב: יֵשׁ אָדָם מַצְלִיחַ בְּלִמּוּדוֹ כְּשֶׁהוּא עָסוּק לְבַד, יוֹתֵר מִמַּה שֶּׁהָיָה לוֹ חָבֵר, לְכָךְ נֶאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ה, יז)</span></small></small> יִהְיוּ לְךָ לְבַדְּךָ. עַד כָּאן לְשׁוֹנוֹ. וְכֵן כָּתַב חִלּוּק זֶה בְּסֵפֶר נַחֲלַת צְבִי חַיּוּת <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת שָׁם)</span></small></small>. וְכֵן כָּתַב רַבִּי יִצְחָק פַּלָּאגִ'י בְּסֵפֶר יָפֶה תַּלְמוּד. ע"ש.<p dir="rtl">
וּמָצָאתִי לְמַהָרַ"א הַכֹּהֵן בְּשִׁיּוּרֵי טָהֳרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(מערכת ת אוֹת כה)</span></small></small> שֶׁהֵבִיא מִיַּלְקוּט אֵיכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(רמז תתרלה)</span></small></small> שֶׁדָּרְשׁוּ כָּל תַּלְמִיד חָכָם שֶׁיּוֹשֵׁב בֵּינוֹ לְבֵין עַצְמוֹ וְקוֹרֵא וְשׁוֹנֶה, כִּבְיָכוֹל הַקָּדוֹשׁ בָּרוּךְ הוּא יוֹשֵׁב כְּנֶגְדּוֹ וְקוֹרֵא וְשׁוֹנֶה עִמּוֹ, לְכָךְ נֶאֱמַר נֹכַח פְּנֵי ה'. וְכָתַב עַל זֶה דְּמִלְּבַד שֶׁעוֹסֵק בַּתּוֹרָה עִם חֲבֵרִים, עִם כָּל זֶה יֵשׁ עִתִּים שֶׁאֵינוֹ מוֹצֵא אוֹתָם לַעֲמֹד עִמָּהֶם מֵאֵיזֶה טַעַם שֶׁיִּהְיֶה, דְּאָז בְּוַדַּאי תָּבוֹא עָלָיו בְּרָכָה שֶׁלֹּא יִהְיֶה בָּטֵל, וְיַעֲסֹק בַּתּוֹרָה אֲפִלּוּ בִּיחִידוּת, דִּבְלָאו הָכִי אָסוּר לַעֲסֹק יְחִידִי, כִּדְאָמְרִינַן חֶרֶב עַל הַבַּדִּים וְנוֹאֲלוּ. עכ"ד. וְכֵן כָּתַב בְּשׁוּ"ת שַׂלְמַת חַיִּים זוֹנֶנְפֶלְד <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תקו)</span></small></small>. <small><small>[וְעַיֵּן עוֹד בְּמַה שֶּׁכָּתַב בְּסִימָן ש"ד]</small></small>. וְעַיֵּן בְּסֵפֶר וַיֵּשֵׁב אַבְרָהָם לְמוֹהַרָ"א יְהוֹשֻׁעַ קְרִיסְפִּין זַצַ"ל מֹר חַמִּיו שֶׁל הַגָּאוֹן פֶּתַח הַדְּבִיר <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ת אוֹת רכז)</span></small></small>, שֶׁמְּבֹאָר שָׁם כֵּן. ע"ש. וְכֵן כָּתַב מהר"י שְׁטֵייף בְּסֵפֶר חֲדָשִׁים גַּם יְשָׁנִים <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת סי' עז)</span></small></small>.<p dir="rtl">
וּבְשׁוּ"ת אִגְרוֹת מֹשֶׁה <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א או"ח סי' לג אות ב)</span></small></small> כָּתַב לְתַלְמִיד חָכָם, הִנֵּה מַה שֶּׁיֵּשׁ לְךָ חַבְרוּתָא רַק לְסֵדֶר רִאשׁוֹן וּבְסֵדֶר שֵׁנִי צָרִיךְ אַתָּה לִלְמֹד לְעַצְמְךָ אֶפְשָׁר שֶׁאֵין זֶה חִסָּרוֹן כֵּיוָן שֶׁאַתָּה צָרִיךְ לְהִתְרַגֵּל גַּם לִלְמֹד לְעַצְמְךָ אֶלָּא שֶׁתִּלְמַד בְּהַתְמָדָה וּבְחֵשֶׁק וּכְשֶׁיִּצְטָרֵךְ לְךָ לִשְׁאֹל אֵיזֶה דָּבָר בֶּטַח יֵשׁ מִישֶׁהוּ לָשֵׂאת וְלָתֵת עִמּוֹ וְכוּ', עַד כָּאן דְּבָרָיו. וְהָכֵי מוּכָח בְּשַׁבָּת <small><small><span class="booklinks" onclick="sendBookLink(this)" onmouseover="setBookLinkTitle(this)">(קיח: וּבְפֵרַשׁ רַשִׁ"י שָׁם ד"ה דִּשְׁלִים)</span></small></small>, וּבִמְגִלָּה <small><small>(כח.)</small></small>, וּבְבָבַא מְצִיעָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פד: רַשִׁ"י ד"ה בִּטּוּל תּוֹרָה)</span></small></small>. ע"ש הֵיטֵב. וּרְאֵה עוֹד בְּגִנְזֵי חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ח' אוֹת סא)</span></small></small> בְּשֵׁם מַהר"ם מִינְץ, דְּבַזְּמַן הַזֶּה חַבְרוּתָא הַיְנוּ הַסְּפָרִים. ע"ש.<p dir="rtl">
וּמִכָּל מָקוֹם עַתָּה לֹא שָׁכִיחַ שֶׁלֹּא יִמְצָא הָאָדָם לְעַצְמוֹ חָבֵר הַמַּתְאִים לוֹ לִלְמֹד עִמּוֹ וּלְפַלְפֵּל בְּחָכְמָה, וְעַל כֵּן יֵשׁ לְהִשְׁתַּדֵּל בָּזֶה גַּם בִּזְמַנֵּנוּ לִלְמֹד עִם חַבְרוּתָא, וּבִפְרָט הֵיכָא דִּמְלַמֵּד לְאַחֵר וּמַשְׁפִּיעַ עָלָיו חָכְמָה מִמַּה שֶּׁחֲנָנוֹ ה', וּכְבָר אָמְרוּ רַבּוֹתֵינוּ זַ"ל בְּסֻכָּה <small><small>(מט:)</small></small> עַל הַפָּסוּק: וְתוֹרַת חֶסֶד עַל לְשׁוֹנָהּ, דְּזֶה הַלּוֹמֵד תּוֹרָה עַל מְנָת לְלַמְּדָהּ לַאֲחֵרִים. וְעַיֵּן עוֹד בְּרֹאשׁ הַשָּׁנָה <small><small>(כג.)</small></small> אָמַר רַבִּי יוֹחָנָן כָּל הַלּוֹמֵד תּוֹרָה וְאֵינוֹ מְלַמְּדָהּ דּוֹמֶה לְהֲדַס בַּמִּדְבָּר דְּלֵיכָּא דְּלִיתֶהֱנֵי מִנֵּיה. וְאִיכָּא דְּאָמְרֵי כָּל הַלּוֹמֵד תּוֹרָה וּמְלַמְּדָהּ לַאֲחֵרִים בְּמָקוֹם שֶׁאֵין תַּלְמִיד חָכָם, דּוֹמֶה לְהֲדַס בַּמִּדְבָּר דְּחָבִיב. וְעַיֵּן עוֹד בִּכְתוּבּוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(נ סוף עמוד א)</span></small></small>. וְעֲבוֹדָה זָרָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף לה:)</span></small></small>.<p dir="rtl">
וּבְתָנָא דְּבֵי אֵלִיָּהוּ רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כז פ"ב)</span></small></small> אִיתָא, הֲלֹא פָּרֹס לָרָעֵב לַחְמֶךָ, אֵין רָעֵב אֶלָּא הָרָעֶב מִן דִּבְרֵי תּוֹרָה, וְאֵין לֶחֶם אֶלָּא דִּבְרֵי תּוֹרָה, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(עֲמוֹס ח, יא)</span></small></small> הִנֵּה יָמִים בָּאִים נְאוּם ה' אֱלֹהִים וְכוּ' לֹא רָעָב לַלֶחֶם וְלֹא צָמָא לְמַיִם כִּי אִם לִשְׁמֹעַ אֶת דְּבַר ה', מִכָּאן אָמְרוּ אִם יֵשׁ אָדָם שֶׁהוּא מֵבִין בְּדִבְרֵי תּוֹרָה יְפַרְנֵס מִתּוֹרָתוֹ גַּם כֵּן לַאֲחֵרִים, כְּדֵי שֶׁתִּרְבֶּה חָכְמָתוֹ לוֹ, וּמוֹסִיפִין לוֹ עָלֶיהָ, וְכָל הָעוֹשֶׂה כֵן אֵינוֹ נִמְנָע מִן הַטּוֹבַה הָעֲתִידָה לָבוֹא וְכוּ', אֲבָל אִם יֵשׁ בָּאָדָם דִּבְרֵי תּוֹרָה וְאֵינוֹ מַפְרִישׁ מִתּוֹרָתוֹ לַאֲחֵרִים, גּוֹרֵם רָעָה לְעַצְמוֹ, שֶׁבְּסוֹף חָכְמַת תּוֹרָתוֹ מִתְמַעֶטֶת בְּיָדוֹ, וְאֵין צָרִיךְ לוֹמַר שֶׁאֵין מוֹסִיפִין לוֹ עָלֶיהָ, וְעָלָיו הַכָּתוּב אוֹמֵר מוֹנֵעַ בַּר יִקְּבוּהוּ וְכוּ'. ע"כ.<p dir="rtl">
וְעַיֵּן נְדָרִים <small><small>(נה.)</small></small>, כַּמִּדְבָּר שֶׁהוּא מֻפְקָר לַכֹּל וְכוּ'. וּבְבָבָא מְצִיעָא <small><small>(פה:)</small></small> אִיתָא, אָמַר לֵיהּ רַבִּי חֲנִינָא לְרַבִּי חִיָּא, אִלּוּ חַס וְשָׁלוֹם תִּשְׁתַּכַּח תּוֹרָה מִיִּשְׂרָאֵל מֵהַדְרָנָא לֵהּ מִתּוֹךְ פִּלְפּוּלִי, וְרַבִּי חִיָּא אָמַר אֲנָא עֲבִידְנָא דְּלֹא תִּשְׁתַּכַּח תּוֹרָה מִיִּשְׂרָאֵל, וְזֶה עַל יְדֵי שֶׁהָיָה מְלַמֵּד לְתִינוֹקוֹת שֶׁל בֵּית רַבָּן תּוֹרָה וּמִשְׁנָיוֹת. וְאָמְרִינַן כַּמָּה גְּדוֹלִים מַעֲשֵׂי חִיָּא. וְעַיֵּן עוֹד בִּכְתֻבּוֹת <small><small>(קג:)</small></small>. וּמַשְׁמַע דְּאַף שֶׁיָּכוֹל אָדָם לִלְמֹד לְעַצְמוֹ וּלְפַלְפֵּל, מִכָּל מָקוֹם הֵיכָא שֶׁיֵּשׁ לְפָנָיו לְלַמֵּד לַאֲחֵרִים הַרְבָּצַת תּוֹרָה עָדִיף.<p dir="rtl">
וְעַיֵּן בְּסֵפֶר עֵינֵי שְׁמוּאֵל לְהַגָּאוֹן מִקְּרֶאטְשִׁין <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיִן יָפָה סי' לו)</span></small></small> שֶׁבֵּאֵר מַחֲלֹקֶת רַבִּי חֲנִינָא וְרַבִּי חִיָּא אִם תַּלְמוּד גָּדוֹל אוֹ מַעֲשֶׂה גָּדוֹל, וְלַהֲלָכָה מַעֲשֶׂה גָּדוֹל. עכ"ד.<p dir="rtl">
וְאָמְנָם אִם יוֹדֵעַ בְּנַפְשׁוֹ שֶׁמֵּחֲמַת לִמּוּדוֹ עִם אוֹתוֹ אַחֵר יִגָּרֵם לוֹ בִּטּוּל גָּדוֹל, אֵין חַיָּב כְּלָל לִלְמֹד עִמּוֹ, וְכִדְמַשְׁמַע בְּגִטִּין <small><small>(ס:)</small></small>, דְּרַב שִׁימִי בַּר אָשִׁי אָתָא לְקַמֵּיהּ דְּאַבַּיֵּי וּבִקְּשׁוֹ שֶׁיִּלְמַד עִמּוֹ, וְאָמַר לֵיהּ אַבַּיֵּי אִית לִי עִידָנָא לְדִידִי, וְהַיְנוּ שֶׁהָיָה עָסוּק בְּגִרְסָתוֹ בְּאֹפֶן שֶׁלֹּא יָכַל לִלְמֹד עִם אַחֵר, כְּדִמְפָרֵשׁ רַשִׁ"י. וּמִכָּאן הוֹכִיחַ הַגָּאוֹן מהרי"ד מִבּוּסְקָא בְּסֵפֶר אוֹצַר יָד הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סימן תכו)</span></small></small>, דְּאַף שֶׁמַּעֲלַת הַלִּמּוּד בְּחַבְרוּתָא גְּדוֹלָה הִיא מְאֹד, מִכָּל מָקוֹם הֵיכָא דְּמִתְבַּטֵּל מִסְּדָרִים הַקְּבוּעִים לוֹ יָכוֹל לִלְמֹד יְחִידִי. עכ"ד. וְקַיְמָא לַן בְּבָבָא מְצִיעָא <small><small>(סב.)</small></small> כְּרַבִּי עֲקִיבָא דְּאָמַר חַיֶּיךָ קוֹדְמִים לְחַיֵּי חֲבֵרְךָ, וְרַבִּי עֲקִיבָא בְּעִנְיְנֵי גַּשְׁמִיּוּת מַיְירֵי וְכָל שֶׁכֵּן בְּרוּחֲנִיּוּת. וְכֵן הֶעֱלָה הָרַב הַגָּאוֹן עוֹבַדְיָה הַדָּאיָה זַצַ"ל בְּסֵפֶר עֶבֶד הַמֶּלֶךְ עַל הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף יא ע"ד אוֹת ח)</span></small></small>, דְּאַף שֶׁהַלִּמּוּד לַאֲחֵרִים גָּדוֹל, מִכָּל מָקוֹם בְּאֹפֶן שֶׁהוּא עֲדַיִן לֹא הִסְפִּיק אֵיזֶה דָּבָר שֶׁלֹּא לָמַד הוּא קוֹדֵם לַאֲחֵרִים, ע"ש. וְעַיֵּן עוֹד בִּתְשׁוּבוֹתָיו יַשְׂכִּיל עַבְדִי ח"ה <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סימן כ"ט)</span></small></small>. וְעַיֵּן הֵיטֵב בְּרוּחַ חַיִּים פַּלָּאגִ'י ח"ב <small><small>(חֵלֶק חושן משפט סי' יב אוֹת ב)</small></small>. וּבְסֵפֶר אַבְרָהָם אֶת עֵינָיו <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּפוּס אִיזְמִיר דַּף לט ע"ג)</span></small></small>. וּבְסֵפֶר יָפֶה לַלֵּב ח"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף כח ע"ג וע"ד)</span></small></small>.<p dir="rtl">
וְעַיֵּן לְמַהָרַ"א פַּלָּאגִ'י בְּסֵפֶר וְאַבְרָהָם זָקֵן <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ו אות א)</span></small></small> שֶׁכָּתַב בְּשֵׁם סֵפֶר תּוֹרַת מֹשֶׁה לְהָרַב חֲתַם סוֹפֵר <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף נב ע"ב)</span></small></small>, שֶׁהִקְּשָׁה, דְּרַבִּי עֲקִיבָא דָּרִישׁ חַיֶּיךָ קוֹדְמִים לְחַיֵּי חֲבֵרֶיךָ <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"מ סב.)</span></small></small>, וְהוּא עַצְמוֹ דָּרַשׁ וְאָהַבְתָּ לְרֵעֲךָ כָּמוֹךָ זֶה כְּלָל גָּדוֹל בַּתּוֹרָה. וְחִלֵּק שֶׁבְּעִנְיְנֵי הָעוֹלָם הַזֶּה חַיֶּיךָ קוֹדְמִין אַךְ בְּעִנְיְנֵי רוּחֲנִיּוּת לְלַמְּדוֹ תּוֹרָה וּמִצְוֹת אָמְרִינַן שֶׁיֹּאהֲבֶנּוּ כָּמוֹהוּ, עַד כָּאן דְּבָרָיו. וּמָצָאתִי בְּשׁוּ"ת אִגְרוֹת מֹשֶׁה חֵלֶק ד <small><small><span class="booklinks" onclick="sendBookLink(this)" onmouseover="setBookLinkTitle(this)">(חאה"ע ס"ס כו)</span></small></small> שֶׁגַּם הוּא הֵבִיא דִּבְרֵי הַחֲתַם סוֹפֵר וְתָמַהּ עַל זֶה דְּהָא אָמְרִינַן בְּקִדּוּשִׁין <small><small>(כט:)</small></small> הוּא לִלְמֹד וּבְנוֹ לִלְמֹד הוּא קוֹדֵם, וְכֵן פָּסַק הָרַמְבַּ"ם <small><small>(הִלְכוֹת תַּלְמוּד תּוֹרָה פֶּרֶק א' הֲלָכָה ד)</small></small>, עַד כָּאן דְּבָרָיו. וְאָמְנָם יֵשׁ לְהָשִׁיב עַל רְאָיַת הָאִגְרוֹת מֹשֶׁה לְפִי מַה שֶּׁכָּתַב בְּסֵפֶר מִשְׁכְּנוֹת אֶפְרַיִם בּוֹרוֹדִיאַנְסְקִי <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת עַמּוּד קצה)</span></small></small> בְּשֵׁם הַגר"ח מִבְּרִיסְק עַיֵּן שָׁם. אַךְ מִכָּל מָקוֹם עִקַּר הַדְּבָרִים אֱמֶת. דִּבְרוּחֲנִיּוּת הוּא קוֹדֵם.<p dir="rtl">
וְכֵן מְבֹאָר בְּדִבְרֵי הָרַב כְּנֶסֶת הַגְּדוֹלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק אוֹרַח חַיִּים סי' תרס)</span></small></small>, וּבְסֵפֶר מוֹר וּקְצִיעָה לַגָּאוֹן יַעְבֵּ"ץ שָׁם. וּבְדִבְרֵי הַחִידָ"א בְּסֵפֶר פְּנֵי דָּוִד <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת בְּשַׁלַּח אוֹת י)</span></small></small>. וְכַיּוֹצֵא בָּזֶה כָּתַב בְּשׁוּ"ת אֶרֶץ צְבִי פְּרוּמֶער <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק א סי' צב)</span></small></small> וְז"ל, מִלְּבַד זֶה מִסְתַּפְּקָנָא הֵיכָא דְהָרַב חָפֵץ לִלְמֹד בְּמַסֶּכֶת זוֹ וְתַלְמִידִים חֲפֵצִים בְּאַחֶרֶת לָמָּה יִצְטָרֵךְ לַעֲשׂוֹת כְּחֵפֶץ הַתַּלְמִידִים וַהֲרֵי הוּא עַצְמוֹ גַּם מֻזְהָר שֶׁיִּלְמֹד בְּמָקוֹם שֶׁלִּבּוֹ חָפֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵין ע"ז יט.)</span></small></small>, וְאִם אָמְרוּ חַיֶּיךָ קוֹדְמִין בְּחַיִּים גַּשְׁמִיִּים, כָּל שֶׁכֵּן בַּחַיִּים הָאֲמִתִּיִּים תּוֹרָה שֶׁנִּקְרֵאת חַיֵּי עוֹלָם לָמָּה לֹא יִהְיֶה כֵן. וְתוּ דְּמִצְוָה דְּגוּפֵיהּ עָדִיף כִּלְשׁוֹן הַשַּׁ"ס <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדּוּשִׁין כט:)</span></small></small>, עַד כָּאן דְּבָרָיו.<p dir="rtl">
וְאָמְנָם יֵשׁ לְהָשִׁיב עַל דְּבָרָיו, עַיֵּן הֵיטֵב בְּמְקוֹר חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' תכט ס"א)</span></small></small> וּבִנְתִיבוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' שמו אוֹת ד)</span></small></small> וּבְסֵפֶר חֵן וְכָבוֹד לְמַהָרִ"י נִינְיוֹ <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּרוֹשׁ מט)</span></small></small> עַיֵּן שָׁם. וְגַם הָרַב אֶרֶץ צְבִי עַצְמוֹ סִיֵּם דְּצָרִיךְ עִיּוּן לְדִינָא ואכמ"ל. מִכָּל מָקוֹם בַּנִּדּוֹן דִּידָן נִרְאֶה דְּפָשׁוּט שֶׁאָמְרִינַן בָּזֶה חַיֶּיךָ קוֹדְמִין. וְעַיֵּן שׁוּ"ת אָרְחוֹת יֹשֶׁר <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק ג' חיו"ד סי' כ"ג)</span></small></small>, עַיֵּן שָׁם. וּבְשׁוּ"ת תִּירוֹשׁ וְיִצְהָר <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' כו אוֹת כט)</span></small></small> פֵּרַשׁ מַה שֶּׁאָמְרוּ בִּבְרָכוֹת <small><small>(ה:)</small></small>, אֶחָד הַמַּרְבֶּה וְאֶחָד הַמַּמְעִיט וּבִלְבַד שֶׁיְּכַוֵּן לִבּוֹ לַשָּׁמַיִם, דְּמַמְעִיט הַיְנוּ שֶׁמְּחַסֵּר מִלִּמּוּדוֹ כְּדֵי לְלַמֵּד אַחֵרִים, וּמֵה' יִשָּׂא בְּרָכָה, עַיֵּן שָׁם. וְעוֹד עַיֵּן פֶּתַח עֵינַיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(מְנָחוֹת קי.)</span></small></small> וְכַיּוֹצֵא בָּזֶה כָּתַב בְּשׁוּ"ת מִשְׁנֵה שָׂכִיר <small><small>(חֵלֶק ב חֵלֶק אוֹרַח חַיִּים סי' ריא)</small></small> בְּמַה שֶּׁנֶּחְלְקוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת כב.)</span></small></small> רַב וּשְׁמוּאֵל אִם מַדְלִיקִין בַּחֲנֻכָּה מִנֵּר לְנֵר, דֶּרֶךְ דְּרָשׁ שֶׁהַנֵּר הוּא צוּרְבָא מֵרַבָּנָן דְּעָסִיק בְּאוֹרַיְתָא וּמְלַמֵּד לַחֲבֵרוֹ וּמֵחֲמַת זֶה נִפְחַת מַדְרֵגָתוֹ וְהָוֵי כְּמַדְלִיק מִנֵּר לְנֵר דְּרַב סָבַר אֵין מַדְלִיקִין מִשּׁוּם כַּחֲשָׁא <small><small>(וּפֵרַשׁ רַשִׁ"י דְּמֶחֱזֵי כְּמַאן דְּשָׁקִיל נְהוֹרָא וְשׁוֹאֵב קְצָת מִלַּחְלוּחִית שַׁמְנוֹ)</small></small> וּשְׁמוּאֵל לֹא חַיִישׁ לְכַחֲשָׁא וְקַיְמָא לַן בִּשְׁמוּאֵל, וְהוּא הַדִּין לִמְלַמֵּד אֶת חֲבֵרוֹ שֶׁלֹּא יָחֹשׁ לְכַחֲשָׁא, עַד כָּאן דְּבָרָיו.<p dir="rtl">
וּכְבָר אָמְרוּ דְּרוּשִׁים לְכָל חֶפְצֵיהֶם, אָכֵן לְעִנְיַן דִּינָא אֵינוֹ חַיָּב לְבַטֵּל עַצְמוֹ בִּשְׁבִיל זֶה וְכִדְמוּכָח בְּגִטִּין <small><small>(ס:)</small></small> וְכַנִּזְכַּר לְעֵיל. וּמִכָּל מָקוֹם יִשְׁתַּדֵּל בְּכָל מַצָּב לְזַכּוֹת אֲחֵרִים בְּתוֹרָתוֹ וְדוֹרְשֵׁי רְשׁוּמוֹת אָמְרוּ אָדָם "לְעָמָל" יוּלַד, ר"ת "לִלְמֹד עַל מְנָת לְלַמֵּד". <small><small>(כֵּן כָּתַב מַהַרְשָׁ"א בְּחִדּוּשֵׁי אַגָּדוֹת סַנְהֶדְרִין צט:)</small></small>. וְיֵשׁ לְהַמְלִיץ עַל זֶה הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(שׁמוֹת יט, יד)</span></small></small> וַיֵּרֵד מֹשֶׁה מִן הָהָר אֶל הָעָם, דְּהַתַּלְמִיד חָכָם שֶׁבְּכָל דּוֹר הוּא בִּבְחִינַת מֹשֶׁה, כַּנּוֹדַע מֵרַבֵּנוּ הָאֲרִיזַ"ל, וְאַף שֶׁבִּשְׁעַת לִמּוּדוֹ לַאֲחֵרִים הוּא מַפְחִית בְּאֵיכוּת הַלִּמּוּד וְיָכוֹל הָיָה לִלְמֹד לְעַצְמוֹ בְּיֶתֶר שְׂאֵת בִּבְחִינַת הַר <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵּן הוֹרָיוֹת יד.)</span></small></small>, מִכָּל מָקוֹם יוֹרִיד עַצְמוֹ וִילַמְּדֵם. וְכַמְּבֹאָר בְּבָבָא מְצִיעָא <small><small>(פה.)</small></small>, וְעוֹד.<p dir="rtl">
וּבְשׁוּ"ת חַוּוֹת יָאִיר <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קכד דף סג ע"ג)</span></small></small> כָּתַב לְאֶחָד מִנֶּאֱמָנָיו עַל אוֹדוֹת סֵדֶר הַלִּמּוּד לִבְנוֹ, וְז"ל: אַחַר שֶׁכָּל בַּעֲלֵי הַבַּיִת אֲשֶׁר בְּנֵיהֶם יֵלְכוּ בֵּית סֵפֶר, יִתְפְּסוּ מִנְהָג בְּסֵדֶר לִמּוּד הַבִּלְתִּי הָגוּן, מַה יַּעֲשֶׂה אֶחָד מֵעִיר לְשַׁנּוֹת וְלִתְפֹּס סֵדֶר הֶהָגוּן נֶגֶד כָּל חֲבֵרָיו, וְאַף אִם יַשְׂכִּיר לוֹ אָבִיו מְלַמֵּד, הֲלֹא הַצֹּרֶךְ גָּדוֹל אֶל הַלִּמּוּד בְּדִבּוּק חֲבֵרִים, כְּמוֹ שֶׁאָמְרוּ מֵחֲבֵרַי יוֹתֵר מֵרַבּוֹתַי. וְאֵין תַּקָּנָה לָזֶה רַק אִם יִתְאַסְּפוּ חֲמִשָּׁה אוֹ שִׁשָּׁה בַּעֲלֵי בָּתִּים יַחַד וְיִשְׂכְּרוּ מְלַמֵּד לִבְנֵיהֶם וְכוּ', עַד כָּאן לְשׁוֹנוֹ. פּוּק חֲזֵי כַּמָּה גְּדוֹלָה מַעֲלַת הַלִּמּוּד בַּחֲבוּרָה.<p dir="rtl">
וּבִבְרָכוֹת <small><small>(ו.)</small></small> אִיתָא, דִּשְׁנַיִם שֶׁיּוֹשְׁבִים וְעוֹסְקִים בַּתּוֹרָה שְׁכִינָה עִמָּהֶם וְדִבְרֵיהֶם נִכְתָּבִים בְּסֵפֶר הַזִּכְרוֹנוֹת. מַה שֶּׁאֵין כֵּן אֶחָד. וְכָתַב מַהַרְשָׁ"א לְפִי שֶׁשְּׁנַיִם מִתּוֹךְ מַשָּׂא וּמַתָּן שֶׁלָּהֶם בְּדִבְרֵי תּוֹרָה יָבוֹאוּ בְּרֹב עַל הָאֱמֶת שֶׁנִּתַּן לִיכָּתֵב מִלַּיְהוּ בְּסֵפֶר זִכְרוֹנוֹת לְפָנָיו יִתְבָּרַךְ, אֲבָל הָאֶחָד אֶפְשָׁר שֶׁיָּבוֹא לְטָעוּת בְּלִמּוּדוֹ וְלֹא נִתַּן לִיכָּתֵב, עַד כָּאן לְשׁוֹנוֹ. וְיֵשׁ מְפָרְשִׁים שֶׁעַל יְדֵי לִמּוּדוֹ עִם אַחֵר הוּא מֻכְרָח לְהוֹצִיא הַדְּבָרִים בְּפִיו, וְכַיָּדוּעַ שֶׁעַל יְדֵי זֶה נִזְכַּר הַלִּמּוּד <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵּן עֵרוּבִין נד.)</span></small></small>. וְהוּא שֶׁאָמְרוּ שֶׁדִּבְרֵיהֶם נִכְתָּבִים בְּסֵפֶר הַזִּכְרוֹנוֹת. <small><small>[וְדָבָר מְחֻדָּשׁ מְאֹד כָּתַב בְּשׁוּ"ת כַּפֵּי אַהֲרֹן לְמהר"א עַזְרִיאֵל <span class="booklinks" onclick="sendBookLink(this)" onmouseover="setBookLinkTitle(this)">(חֵלֶק ב דַּף קכט ע"ד)</span>, דְּכָל מַה שֶּׁאָמְרוּ בַּגְּמָרָא חֶרֶב אֶל הַבַּדִּים וְכוּ', הַיְנוּ דַּוְקָא בְּלוֹמֵד בִּלְחִישָׁה, אֲבָל אִם לוֹמֵד בְּקוֹל שָׁרֵי לִלְמֹד אַף יְחִידִי]</small></small>. וְעַיֵּן מ"ש מהר"א הַכֹּהֵן יִצְחָקִי בַּעַל מִשְׁמְרוֹת כְּהֻנָּה בְּסֵפֶר כַּף הַכֹּהֵן <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף כט ע"ד)</span></small></small>. וְדפח"ח.<p dir="rtl">
וּבְסֵפֶר בִּרְכַּת מוֹעֲדֵךָ לְחַיִּים לְגְאוֹן עֻזֵּינוּ מַהָרַ"א פַּלָּאגִ'י ח"א <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּרוּשׁ ז דַּף לג ע"ב)</span></small></small> כָּתַב, דְּמַה שֶּׁאָמְרוּ בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת פ"ה ה"א)</span></small></small> שֶׁהַיָּגֵעַ בְּתַלְמוּדוֹ בְּצִנְעָה מַחְכִּים הַיְנוּ שֶׁלּוֹמֵד עִם חַבְרוּתָא וְלֹא בִּיחִידוּת מַמָּשׁ, רַק שֶׁהַחֲבוּרָה נִמְצֵאת בַּסֵּתֶר וְאֵינָהּ מְפֻרְסֶמֶת לְעֵין כֹּל, עַד כָּאן דְּבָרָיו. וּבִפְרָט הֵיכָא דְּבָא לְפַלְפֵּל בְּדִבְרֵי תּוֹרָה דְּקֻדְשָׁא בְּרִיךְ הוּא חָדֵי בְּפִלְפּוּלָא כְּשֶׁהוּא עַל דֶּרֶךְ אֱמֶת, וְכֵן כְּשֶׁרוֹצֶה לִפְסֹק הֲלָכָה לְמַעֲשֶׂה, בְּוַדַּאי שֶׁדָּבָר רָחוֹק הוּא לְהַגִּיעַ אֶל הָאֱמֶת בְּלִי לִמּוּד בַּחֲבוּרָה, וּכְמוֹ שֶׁכָּתְבוּ הַמְּאִירִי וּמַהַרְשָׁ"א בְּכַמָּה מְקוֹמוֹת וְכַנִּזְכַּר. וְכַיּוֹצֵא בָּזֶה כָּתַב מהר"ח פַּלָּאגִ'י בְּסֵפֶר כָּל הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ד אות ו, דט"ז ע"ג)</span></small></small> אַזְהָרָה לְפוֹסֵק דִּין בַּזְּמַן הַזֶּה שֶׁיְּחַפֵּש בְּסִפְרֵי הָאַחֲרוֹנִים וְאַחַר כָּךְ יִפְסֹק הַדִּין, מֹר זְקֵנִי הָרַב חִקְרֵי לֵב <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק א סי' נב)</span></small></small>. וְרִיב לִי עַל חֲדָשִׁים מִקָּרוֹב בָּאוּ דְּאֵינָן מְבִיאִים לִסְבָרוֹת אַחֲרוֹנִים כְּלָל וְלֹא טוֹב עוֹשִׂים וְכוּ', עַיֵּן שָׁם. וְכֵן רָאִינוּ לִגְדוֹלִים אֲשֶׁר באר"ש הֵמָּה שֶׁלֹּא פִּרְסְמוּ תְּשׁוּבוֹתֵיהֶם בַּהֲלָכָה קֹדֶם שֶׁהִצִּיעוּ דִּבְרֵיהֶם בִּפְנֵי חֲבֵרִים מַקְשִׁיבִים וְנִתְלַבְּנוּ הַדְּבָרִים בַּחֲבוּרָה בְּצוּרָה בְּרוּרָה וּמִשָּׁם יוֹצְאָה תּוֹרָה מְפֹאָרָה לְהַגְדִּיל תּוֹרָה וּלְהַאְדִּירָהּ.<p dir="rtl">
וְיֵשׁ לְהַבְהִיר, כִּי אֵין הַדְּבָרִים אֲמוּרִים בְּבָחוּרִים צְעִירִים הַלּוֹמְדִים בַּיְשִׁיבוֹת הַקְּדוֹשׁוֹת, דִּבְוַדַּאי הַכְּלָל מְחַיֵּב אֶת הַפְּרָט, וְהַלִּמּוּד בְּחַבְרוּתָא גּוֹרֵם לְחִזּוּק הָאֲוִירָה בְּבֵית הַמִּדְרָשׁ, וְאִלּוּ הַלִּמּוּד לְבַד גּוֹרֵם לַחֲלִישׁוּת אֵצֶל יֶתֶר הַבַּחוּרִים, וּבִכְהַאי גַּוְנָא כְּלָל וּפְרָט הַכְּלָל עָדִיף, וִינַצֵּל הַזְּמַן לְלִמּוּד לְבַד כְּפִי הַמְּבֹאָר לְעֵיל רַק בַּשָּׁעוֹת שֶׁבֵּין הַסְּדָרִים וּבַלַּיְלָה וְכַדּוֹמֶה.<p dir="rtl">
וְיָדוּעַ לָנוּ כִּי מָרָן אאמו"ר שְׁלִיטָ"א כִּהֵן אֵיזוֹ תְּקוּפָה כְּרַ"מ בִּישִׁיבַת פּוֹרַת יוֹסֵף, וְהָיָה מַגִּיעַ לִשְׁעָתַיִם אַחַר הַצָּהֳרַיִם לִלְמֹד בְּבֵית הַמִּדְרָשׁ שָׁם, וְאָמְרוּ לִי הַתַּלְמִידִים, כִּי שְׁעָתַיִם אֵלֶּה הָיוּ הָאֲוִירָה הַטּוֹבָה בְּיוֹתֵר בְּמֶשֶׁךְ כָּל הַיּוֹם, מֵאַחַר וְהָרַב עָמַד עַל כָּךְ שֶׁיִּלְמְדוּ עִם חֶבְרוּתָא, וְיִשְּׂאוּ וְיִתְּנוּ בְּוִכּוּחַ עַל דִּבְרֵי הַפּוֹסְקִים, וְהַדָּבָר גָּרַם לְרִתְחָא דְּאוֹרַיְתָא, בַּאֲשֶׁר מָרָן שְׁלִיטָ"א הָיָה זוֹרֵק שְׁאֵלָה לַחֲלַל הָאֲוִיר, וְהַבָּחוּרִים הָיוּ מִתְוַכְּחִים בֵּינֵיהֶם בְּמַשָּׂא וּמַתָּן שֶׁל הֲלָכָה, וְהַדָּבָר גָּרַםלִמְתִיקוּת בַּתּוֹרָה, וְחִזּוּק הָאֲוִירָה בְּבֵית הַמִּדְרָשׁ.<p dir="rtl">
<h3 dir="rtl" id="igeret_leben_tora, פרק יד עוד בדרך הלמוד בעיון ובמתינות">פֶּרֶק יד - עוֹד בְּדֶרֶךְ הַלִּמּוּד - בְּעִיּוּן וּבִמְתִינוּת</h3><p dir="rtl">
הִנֵּה דֶּרֶךְ הַלִּמּוּד אֲשֶׁר יָבוֹר לוֹ הָאָדָם, לִהְיוֹת בָּקִי בַּשַּׁ"ס וּבַפּוֹסְקִים, וְרָגִיל בִּסְבָרוֹתֵיהֶם שֶׁל הַקַּדְמוֹנִים, וּבְכָל סוּגְיָא שֶׁלּוֹמְדִים צָרִיךְ שֶׁיִּהְיֶה בְּעִיּוּן וּבְמִתּוּן וְלֹא בְּחָפְזָה, בְּדִקְדּוּק הֵיטֵב בְּדִבְרֵי הַתּוֹסָפוֹת וְהָרִאשׁוֹנִים, וּבִסְבָרָא יְשָׁרָה לְלֹא דְּחָקִים גְּדוֹלִים, וְלִלְמֹד בַּהֲבָנָה וּבְהִגָּיוֹן. וּכְמוֹ שֶּׁכָּתַב מָרָן הַחִידָ"א בְּשֵׁם הַגְּדוֹלִים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֶרֶכֶת סְפָרִים עֶרֶךְ אַגָּדָה)</span></small></small> וְזֶה לְשׁוֹנוֹ: וְזֶה הַכְּלָל לְהַמְּעַיֵּן בְּדוֹרוֹת אֵלּוּ, כִּי מָלְאָה הָאָרֶץ סִפְרֵי רַבְּוָותָא בַּתְרָאֵי, וְכִמְעַט לֹא הִנִּיחוּ מָקוֹם, וְאִם יְעַיֵּן בְּדִבְרֵי הָרִאשׁוֹנִים וְהַמְּחַבְּרִים הַקַּדְמוֹנִים, וּבְחִדּוּשֵׁי הָרִאשׁוֹנִים אֲשֶׁר בְּחֶסֶד עֶלְיוֹן נִדְפְּסוּ מֵהֶם בְּדוֹרוֹת אֵלּוּ, וַדַּאי עַל הָרֹב יִמְצָא דֵּי הָשִׁיב לְפִלְפּוּלֵי וְדִינֵי הָאַחֲרוֹנִים, וּבֶאֱמֶת שֶׁצְּרִיכָה רַב חִפּוּשׂ מֵחִפּוּשׂ בְּדִבְרֵי הָרִאשׁוֹנִים, וְהֵן הֵן גּוּפֵי תּוֹרָה, צִפָּרְנָן שֶׁל רִאשׁוֹנִים, וּכְמַאֲמַר עִירִין קַדִּישִׁין, הֲווּ זְהִירִין וּבְרִיא נְהוֹרִין מֵאֵימָתַי קוֹרִין, וְעוֹד זֹאת יְתֵרָה כָּל מְעַיֵּן יִשְׁתַּדֵּל לִשְׁאֹב מִמְּקוֹר הַמְּעַיֵּן, וּבְעֵינָיו יִרְאֶה סוּגְיַת הַשַּׁ"ס וְהָרִאשׁוֹנִים בְּפֵרוּשֵׁיהֶם וְחִדּוּשֵׁיהֶם וּפִסְקֵיהֶם, וְאָז יֵלֵךְ בֶּטַח בְּדִבְרֵי הָאַחֲרוֹנִים, מֵאַחַר כִּי עָמַד עַל שָׁרְשָׁן שֶׁל דְּבָרִים. ע"כ.<p dir="rtl">
וּמְבֹאָר, שֶׁרַק עַל יְדֵי עִיּוּן וּבֵרוּר הַסּוּגְיָא הָדֵק הֵיטֵב, עִם דִּבְרֵי הָרִאשׁוֹנִים, רַק אָז יֵלֵךְ בֶּטַח בְּלִמּוּד נָכוֹן. וּבֶאֱמֶת, שֶׁאִם אֵינוֹ לוֹמֵד בְּעֹמֶק הָעִיּוּן, אַף אִם לוֹמֵד הֲלָכוֹת רַבִּים, הֲרֵי זֶה נֶחְשָׁב כְּתוֹרָה שֶׁאֵין לָהּ בֵּית אָב. וּכְבָר כָּתְבוּ בָּאַחֲרוֹנִים, שֶׁלִּמּוּד הָרִאשׁוֹנִים וְהַבֵּית יוֹסֵף כַּיּוֹם הוּא בְּגֶדֶר שִׁמּוּשׁ תַּלְמִידֵי חֲכָמִים. וּכְבָר אָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת ז:)</span></small></small> גָּדוֹל שִׁמּוּשָׁהּ יוֹתֵר מִלִּמּוּדָהּ. וְנוֹדַע דְּשִׁמּוּשׁ תַּלְמִידֵי חֲכָמִים בַּזְּמַן הַזֶּה הוּא בְּלִמּוּד מִתּוֹךְ סִפְרֵי רַבּוֹתֵינוּ גְּדוֹלֵי הַדּוֹרוֹת, וּכְמוֹ שֶׁאָמְרוּ כַּיּוֹצֵא בָּזֶה הַחֲזוֹן אִישׁ בְּסִפְרוֹ אֱמוּנָה וּבִטָּחוֹן <small><small>(פ"ג)</small></small> בְּשֵׁם הַג"ר יִשְׂרָאֵל מִסַּלַּנְט זצ"ל, דְּשִׁמּוּשׁ תַּלְמִידֵי חֲכָמִים עַכְשָׁו הַיְנוּ הַמַּשָּׂא וּמַתָּן הָעִיּוּנִי הֶעָמֹק שֶׁל הַפּוֹסְקִים, הַמָּסוּר בְּיָדֵינוּ בִּמְסוֹרָה מֵאַנְשֵׁי כְּנֶסֶת הַגְּדוֹלָה, שֶׁנִּמְסַר לָהֶם מִן הַזְּקֵנִים וּמִן הַנְּבִיאִים, עַד שֶׁמַּגִּיעִים אֵלֵינוּ כָּל אוֹתָן הַדְּבָרִים שֶׁנֶּאֶמְרוּ לְמֹשֶׁה מִסִּינַי. ע"כ.<p dir="rtl">
וּכְבָר כָּתַב הַגָּאוֹן רַבִּי אַהֲרֹן עַזְרִיאֵל בְּאֹזֶן אַהֲרֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(מוּסַר אָב, אוֹת יט)</span></small></small> וְזֶה לְשׁוֹנוֹ: נְקֹט הַאי כְּלָלָא בְּיָדְךָ, וְהוּא סַמָּא דְּכֻלָּא לְהַרְאוֹתְךָ הַדֶּרֶךְ הַטּוֹבָה וְהַיְשָׁרָה עַל יָדָהּ תִּהְיֶה שָׁלֵם בְּכָל מִדּוֹת טוֹבוֹת שֶׁמָּנוּ חֲכָמִים וְהִיא זֹאת, הֱוֵי מִתְאַבֵּק בַּעֲפַר רַגְלֵי הַחֲכָמִים, וֶהֱוֵי שׁוֹתֶה בַּצָּמָא אֶת דִּבְרֵיהֶם וְכוּ'. וּתְשַׁמֵּשׁ אוֹתָם כְּמוֹ שֶׁנֶּאֱמַר גָּדוֹל שִׁמּוּשָׁהּ וְכוּ'. וְאָז מֵהֶם תִּלְמַד לַעֲשׂוֹת הַיָּשָׁר בְּעֵינֵי אֱלֹהִים וְאָדָם וְכוּ', וּבָזֶה נִשְׁתַּבְּחוּ גְּדוֹלֵי חַכְמֵי יִשְׂרָאֵל בְּאָמְרָם כָּל יָמַי גָּדַלְתִּי בֵּין הַחֲכָמִים. ע"כ.<p dir="rtl">
וּבָרוּר שֶׁאֵלֶּה שֶׁזָּכוּ לְהִסְתּוֹפֵף בְּחַצְרוֹת ה' וְלַעֲסֹק בְּלִמּוּד תּוֹרָה הַקְּדוֹשָׁה, לַיְלָה כַּיּוֹם יָאִירוּ כַּחֲשֵׁכָה כָּאוֹרָה, עֲלֵיהֶם לִלְמֹד בְּעֹמֶק הָעִיּוּן, כִּי עִקַּר מִצְוַת לִמּוּד הַתּוֹרָה אֵינוֹ בְּגִרְסָא בְּלֹא הֲבָנָה. אֶלָּא מִצְוַת תַּלְמוּד תּוֹרָה הוּא דַּוְקָא בַּהֲבָנַת הָעִנְיָן לְעָמְקוֹ, וְכָל הַלּוֹמֵד בְּלִי עִיּוּן וַהֲבָנָה כְּפִי כֹּחוֹ, מְאַבֵּד אֶת זְמַנּוֹ הַיָּקָר וְאֵינוֹ מְקַיֵּם בָּזֶה מִצְוַת תַּלְמוּד תּוֹרָה. וּכְמוֹ שֶׁכָּתַב בְּשׁוּ"ת יַבִּיעַ אֹמֶר <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א סימן כו)</span></small></small>.<p dir="rtl">
וּבְשַׁבָּת <small><small>(פח:)</small></small> דָּרְשׁוּ עַל הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ח)</span></small></small> שִׁמְעוּ כִּי נְגִידִים אֲדַבֵּר, נִמְשְׁלוּ דִּבְרֵי תּוֹרָה כְּנָגִיד, לוֹמַר לְךָ מַה נָּגִיד זֶה יֵשׁ בּוֹ לְהָמִית וּלְהַחֲיוֹת, אַף דִּבְרֵי תּוֹרָה כֵּן. וְהַיְנוּ דְּאָמַר רָבָא לַמַּיְמִינִים בָּהּ סַמָּא דְּחַיֵּי, לְמַשְׂמְאִילִים בָּהּ סַמָּא דְּמוֹתָא, וּפִרַשׁ רַשִׁ"י, לַמַּיְמִינִין עֲסוּקִים בְּכָל כֹּחָם וּטְרוּדִים לָדַעַת סוֹדָהּ, כְּאָדָם הַמִּשְׁתַּמֵּשׁ בְּיַד יְמִינוֹ שֶׁהִיא עִקָּר. עכ"ל.<p dir="rtl">
גַּם מהרח"ו <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּשַׁעַר רוּחַ הַקֹּדֶשׁ)</span></small></small> כָּתַב עַל הָעֵסֶק וְהַטֹּרַח לַהֲבָנַת סוֹד הַתּוֹרָה, וְז"ל: גַּם אָמַר לִי מוֹרִי זַ"ל, כִּי שֹׁרֶשׁ הַכֹּל לְעִנְיַן הַהַשָּׂגָה הוּא הָעִיּוּן בַּהֲלָכָה. וְאָמַר לִי כִּי הַטַּעַם הוּא, כִּי הִנֵּה עִנְיַן עִיּוּן הַהֲלָכָה הוּא, שֶׁיָּכוֹל הָאָדָם שֶׁיֵּשׁ קְלִפַּת הָאֱגוֹז הַחוֹפֶפֶת עַל הַמֹּחַ שֶׁהוּא עִנְיַן הַקְּדֻשָּׁה וְזוֹ הַקְּלִפָּה הִיא עִנְיַן הַקּוּשְׁיָא שֶׁיֵּשׁ בַּהֲלָכָה הַהִיא, כִּי הַקְּלִפָּה חוֹפֶפֶת עַל הַהֲלָכָה וְאֵינָהּ מַנִּיחָה אֶל הָאָדָם שֶׁיָּבִין אוֹתָהּ, וְכַאֲשֶׁר הָאָדָם מְתָרֵץ הַקּוּשְׁיָא הַהִיא יָכוֹל לִשְׁבֹּר כֹּחַ הַקְּלִפָּה, וְלַהֲסִירָהּ מֵעַל גַּבֵּי הַקְּדֻשָּׁה, וְאָז יִתְגַּלֶּה הַמֹּחַ שֶׁהוּא הַהֲלָכָה. וְנִמְצָא שֶׁאִם אֵין הָאָדָם מַתְמִיד לְעַיֵּן וּלְשַׁבֵּר הַקְּלִפּוֹת, אֵיךְ יִתְגַּלֶּה לוֹ הַמֹּחַ, וְלָכֵן צָרִיךְ לְהִשְׁתַּדֵּל מְאֹד לְעַיֵּן וְכוּ'. עכ"ל. וּמִכָּאן נִרְאֶה כִּי בְּלִי הַתְמָדַת הָעִיּוּן אִי אֶפְשָׁר לְהַגִּיעַ אֶל הַהֲבָנָה הָאֲמִתִּית.<p dir="rtl">
וּמָרָן הַחִידָ"א בַּסֵּפֶר מִדְבָּר קְדֵמוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' פ אוֹת ד)</span></small></small> הֵבִיא מַה שֶּׁכָּתַב זְקֵנוֹ הָרַב חֶסֶד לְאַבְרָהָם <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעְיָן שֵׁנִי נָהָר כח)</span></small></small>, דְּאִם יֵשׁ לוֹ כֹּחַ לְפַלְפֵּל לְכַוֵּן הַהֲלָכָה וְאֵינוֹ עוֹשֶׂה, הוּא מַחֲזִיק הַקְּלִפָּה וּמַעֲמִידָהּ, וְהוּא אִסּוּר גָּמוּר. ע"ש. וְסִיֵּם שָׁם בְּחֶסֶד לְאַבְרָהָם בְּזֶה הַלָּשׁוֹן: וְהִנֵּה בִּהְיוֹת הָאָדָם חוֹזֵר וְעוֹסֵק בַּדָּבָר וְחוֹזֵר עָלָיו וּמְעַיֵּן הַרְבֵּה פְּעָמִים בּוֹ וְכוּ' אָז אֵין סָפֵק שֶׁאוֹתָן הָאוֹתִיּוֹת הֵם עוֹלוֹת וּבוֹקְעוֹת אֶת הָאֲוִיר וּפוֹתְחִין פֶּתַח לְמַעְלָה וְכוּ' וּמַשְׁפִּיעַ בּוֹ הֲבָנָה, וְיַשְׂכִּיל אֲשֶׁר בִּתְחִלָּה לֹא הָיָה כֹּחוֹ לְהַשְׂכִּיל. ע"כ.<p dir="rtl">
וְעַיֵּן עוֹד לְמָרָן הַחִידָ"א בְּמַחֲזִיק בְּרָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רצ סק"ו)</span></small></small>, שֶׁהֵבִיא מַה שֶּׁכָּתַב הַיַּעְבֵּ"ץ בַּסִדּוּרוֹ, שֶׁתַּלְמִיד חָכָם הָעוֹסֵק בְּעִיּוּן בְּשַׁבָּת מְחַלֵּל שַׁבָּת. וְהֵבִיא רְאָיָה מִמַּה שֶּׁאָמְרוּ בְּפֶרֶק כָל כִּתְבֵי. רַב זֵירָא כִּי הֲוָה חֲזִי זוּזָא דְּרַבָּנָן אָמַר לֹא תְּחִלּוֹנֵיהּ. וּמָרָן הַחִידָ"א כָּתַב עַל דְּבָרָיו, וְאִם הָאָדוֹן הַסְּלִיחָה, שֶׁכַּוָּנַת הַשַּׁ"ס הִיא שֶׁעַל יְדֵי כֵן הָיוּ נִמְנָעִים מִלְּכַבֵּד הַשַּׁבָּת כְּמוֹ שֶׁפֵּרַשׁ רַשִׁ"י, וְלֹא שְׁנַא אִם הָיוּ גּוֹרְסִין אוֹ מְעַיְּנִים, אֲבָל בְּתַלְמִיד חָכָם הַמְעַנֵּג אֶת הַשַּׁבָּת בַּאֲכִילָה וּשְׁתִיָּה, וְאַחַר כָּךְ מְעַיֵּן וּמְפַלְפֵּל, הַס כִּי לֹא לְהַזְכִּיר שֶׁהוּא מְחַלֵּל שַׁבָּת ח"ו. וּבְעִיר גְּדוֹלָה לֶאֱלֹהִים קוּשְׂטַנְדִּינָה רַבָּתִי בִּזְמַן גְּדוֹלֵי הַדּוֹר הָיוּ בְּאֵיזֶה מְקוֹמוֹת קוֹבְעִים יְשִׁיבָה בַּשַּׁ"ס וּמפַלְפְּלִים בְּיוֹם שַׁבָּת קֹדֶם חֲצוֹת, <small><small>(וּבְשׁוּ"ת תּוֹרָה לִשְׁמָהּ סי' קי מוֹכִיחַ דְּבִזְמַן הַגְּמָרָא לָמְדוּ עִיּוּן בַּגְּמָרָא בְּשַׁבָּת. וּרְאֵה בְּשׁוּ"ת יַבִּיעַ אֹמֶר ח"ב סי' יח)</small></small>. וְשָׁמַעְנוּ כִּי הֵן עוֹד הַיּוֹם כֹּה יַעֲשׂוּ. וְכֵן בְּעִיר הַקֹּדֶשׁ יְרוּשָׁלֵם ת"ו לְיָמִים רִאשׁוֹנִים בִּישִׁיבָה הָרַב פְּרִי חָדָשׁ אֲבוֹתֵינוּ סִפְּרוּ לָנוּ שֶׁהָיוּ מְפַלְפְּלִים בְּעָמְקָא דְּדִינָא בָּעֶרֶב. וְכֵן רָאִיתִי שֶׁנָּהֲגוּ אַחֲרָיו רָאשֵׁי יְשִׁיבָה הַנִּזְכַּר הָרַבָּנִים זַ"ל וְסִיעָתָם, שֶׁהָיוּ מְפַלְפְּלִים בִּסְפֵיקָא דְּדִינָא כְּפַעַם בְּפַעַם. עַיֵּן שָׁם.<p dir="rtl">
וְאִיתָא בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ה דִּבְרָכוֹת ה"א)</span></small></small> הַסּוֹבֵר תַּלְמוּדוֹ לֹא בִּמְהֵרָה הוּא שׁוֹכֵחַ. וּפֵרַשׁ הַפְּנֵי מֹשֶׁה, דְּהַסּוֹבֵר תַּלְמוּדוֹ הַיְנוּ שֶׁלּוֹמֵד עִם סְבָרָא וְעִיּוּן. וְזֶה שֶׁאָמַר דָּוִד הַמֶּלֶךְ בִּתְהִלִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(קיט, לד)</span></small></small>, הֲבִינֵנִי וְאֶצְּרָה תּוֹרָתֶךָ, שֶׁאִם יֵשׁ הֲבָנָה אָז וְאֶצְּרָה תּוֹרָתֶךָ. וּכְמוֹ שֶׁפֵּרְשׁוּ כֵּן הָאִבְּן עֶזְרָא וְהַסְּפוֹרְנוֹ. עַיֵּן שָׁם. וְעַיֵּן עוֹד בְּפֵירוּשׁ רַשִׁ"י עֲבוֹדָה זָרָה <small><small>(ח.)</small></small> שֶׁכָּתַב, אִם הָיָה מְשַׁכֵּחַ תַּלְמוּדוֹ מַאֲרִיךְ בְּחוֹנֵן הַדַּעַת. עַד כָּאן לְשׁוֹנוֹ. וּמוּכָח לְהֶדְיָא שֶׁעַל יְדֵי הַלִּמּוּד בְּדַעַת וְעִיּוּן, זוֹכֶה לִזְכִירָה וְהָא בְּהָא תַּלְיָא. שֶׁאִם לָמַד בַּהֲבָנָה לֹא הָיָה שׁוֹכֵחַ. וְדו"ק. וְכֵן מַשְׁמַע בְּהוֹרָיוֹת <small><small>(יג:)</small></small> דְּשֶׁמֶן דְּיִתְעָבֵיד זְכִירָה. וּבִמְנָחוֹת <small><small>(פה:)</small></small> אִיתָא, מִתּוֹךְ שֶׁרְגִילִין בְּשֶׁמֶן זַיִת חָכְמָה מְצוּיָה בָּהֶן. אַלְמָא זְכִירָה וְחָכְמָה תָּלֵי בַּהֲדָדֵי. וְכַנִּזְכַּר לְעֵיל שֶׁכָּל דָּבָר שֶׁיֵּשׁ בּוֹ סְבָרָא וְעֹמֶק הַמַּחֲשָׁבָה, נִשְׁמָר וְחָקוּק הֵיטֵב בְּזִכְרוֹנוֹ שֶׁל הַלּוֹמֵד. וְעַיֵּן בְּסֵפֶר מַרְאֵה הַיְלָדִים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ז' אוֹת ה')</span></small></small> בְּשֵׁם הָאֵפוֹדִי <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת ה')</span></small></small>. וּבְשׁוּ"ת שַׂלְמָה חֲדָשָׁה למהר"ש סַאבָּל <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' לח)</span></small></small>. וְעַל פִּי הַנַּ"ל יֵשׁ לְבָאֵר מַה שֶּׁאָמְרוּ בִּנְדָרִים <small><small>(כב:)</small></small> שֶׁכָּל הַכּוֹעֵס מְשַׁכֵּחַ תַּלְמוּדוֹ. וּבִפְסָחִים <small><small>(סה:)</small></small> אִיתָא עַל הַכַּעֲסָן דְּחָכְמָתוֹ מִסְתַּלֶּקֶת, דְּהָא בְּהָא תַּלְיָא, וְדוֹ"ק.<p dir="rtl">
וּמַהָרַ"ח בֶּן עָטָר בְּסֵפֶר חֵפֶץ ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת פח:)</span></small></small> כָּתַב עַל מַה שֶּׁאָמְרוּ בַּגְּמָרָא שָׁם, לַמַּיְמִינִים בָּהּ סַמָּא דְּחַיֵּי וְכוּ', וְז"ל: וּמִכָּאן תּוֹכַחַת מְגֻלָּה לְכָל תַּלְמִידֵי חֲכָמִים אֲשֶׁר לוֹמְדִים בְּתַעֲנוּג, וְכַאֲשֶׁר תִּרְצֶה לְהִתְעַמֵּק עִמּוֹ בְּעֹמֶק הַשַּׁ"ס יִתְעַצֵּל וְיִתְרַשֵּׁל, וְאִם תִּמְצָא לוֹמַר בְּמִקְרֶה כָּשֹׁל יִכָּשֵׁל, בְּאֵיזֶה קוּשִׁיָּא שֶׁאֵינוֹ מַנִּיחוֹ לַעֲבֹר עָלָיו יְבַקֵּשׁ לִדְחוֹת אֵיזֶה דְּחִיָּה קַלָּה וּמְקֻלְקֶלֶת לְבִלְתִּי יִטְרַח וְכוּ', אוֹי לוֹ וְאוֹי לְגוּפוֹ, בְּוַדַּאי שֶׁעָלָיו נֶאֱמַר נְגִידוֹת לַמַּשְׁאִיל שֶׁנַּעֲשֵׂית לוֹ סַמָּא דְּמוֹתָא וְכוּ'. אֶלָּא צָרִיךְ לִטְרֹחַ בְּכָל כֹּחוֹ אֲשֶׁר נָתוּן בְּיָמִין. עַד כָּאן. וֶהֱבִיאוֹ מהר"ח פַּלָּאגִ'י בְּכַף הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' ב' אוֹת יד)</span></small></small>.<p dir="rtl">
וּבְסֵפֶר אֹזֶן אַהֲרֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(מוּסַר אָב אוֹת א')</span></small></small> כּוֹתֵב: עֲשֵׂה תוֹרָתְךָ קֶבַע בְּעִיּוּן הַתַּלְמוּד וְרַבּוֹתֵינוּ הָרִאשׁוֹנִים, בְּחֹן בָּהֶם וְהַעֲמֵק בְּדִבְרֵיהֶם, וְלֹא בִּמְרוּצָה, כִּי כָל דִבְרֵיהֶם בְּדִקְדּוּק גָּדוֹל, וְכָל הַיָּד הַמַּרְבֶּה לִבְדֹּק בְּדִבְרֵיהֶם יִמְצָא טוּב טַעַם. וְתַכְלִית הָעִנְיָן כִּי הָאֵל לֹא יִמְנֶה דַּפִּים, רַק שָׁעוֹת דְּרַבָּנָן וְכוּ', עַיֵּן שָׁם.<p dir="rtl">
וְרַבֵּנוּ המהר"ח פַּלָּאגִ'י כָּתַב בְּסִפְרוֹ תּוֹרַת חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' העי"ן אוֹת רלא)</span></small></small> וְזֶה לְשׁוֹנוֹ: וּבְסֵפֶר סֵדֶר הַיּוֹם <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף כה)</span></small></small> כָּתַב, צָרִיךְ לִלְמֹד בְּנַחַת מִלָּה בְּמִלָּה כְּדֵי שֶׁלֹּא יִטֶּה מִדֶּרֶךְ הַיָּשָׁר, וְיוּכַל לְכַוֵּן אֶל הָאֱמֶת, כִּי לֹא נִמְצָא הַטָּעוּת וְהַשְּׁגִיאָה כִּי אִם בִּשְׁבִיל שֶׁאֵינוֹ מְדַקְדֵּק בִּדְבָרָיו וְקוֹרֵא בִּמְרוּצָה וְאֵינוֹ שׁוֹקֵעַ בְּעִיּוּנוֹ אֶלָּא מִתְרַצֶּה בְּרַצֵּי כָסֶף הַמּוּבָן בִּתְחִלַּת הָעִיּוּן, וּבָזֶה אֶפְשָׁר לִטְעוֹת שֶׁאֵין הַכַּוָּנָה כָּךְ, אֲבָל הַמַּעֲמִיק מַשִּׂיג כַּוָּנַת הָעִנְיָן וּמַגִּיעַ אֶל הַתַּכְלִית וְתַמְצִית הָעִנְיָן. הֲרֵי זֶה דּוֹמֶה לְסוֹחֵר עֲנָבִים בְּרָאשֵׁי אֶצְבְּעוֹתָיו וְיוֹצֵא מַה שֶּׁיּוֹצֵא, וּמַשְׁלִיךְ הַשְּׁאָר. כִּי נִמְצָא שֶׁאָכַל מַה שֶּׁמּוֹצִיא, הוּא הַטָּפֵל שֶׁל הָאֶשְׁכּוֹל, אֲבָל עִקָּרָם תַּמְצִיתָם נִשְׁאַר עֲדַיִן בָּאֶשְׁכּוֹל. מִי גָּרַם לוֹ זֶה עַצְלוּתוֹ וּמִעוּט הִשְׁתַּדְּלוּתוֹ לִסְחֹט בְּכֹחַ בְּכָל יָדוֹ. וְאִם אֵין כֹּחַ בְּיָדוֹ הָיָה לוֹ לִדְרֹךְ בְּרַגְלוֹ עַד שֶׁיֵּצֵא מִמֶּנּוּ הַמְבֻקָּשׁ, וְאוֹתוֹ יַיִן הָיָה וַדַּאי טוֹב וּמָתוֹק מִדְּבַשׁ, וְיוּכַל לְהִתְקַיֵּם כָּרָאוּי וִישַׂמַּח אֱלֹהִים וַאֲנָשִׁים. מַה שֶּׁאֵין כֵּן בְּעָצֵל שֶׁחוֹשֵׁב לְהוֹצִיא יַיִן וְהוֹצִיא הַמַּיִם בִּלְבַד. וּמוֹצִיא שֵׁם רַע עַל הָעֲנָבִים שֶׁיֵּינָם אֵינוֹ חָזָק, וּמַעֲשָׂיו הֵם שֶׁגָּרְמוּ שֶׁלֹּא יֵדַע דֶּרֶךְ סְחִיטַת הָעֲנָבִים כֵּיצַד נַעֲשֶה, וּמִפְּנֵי זֶה לֹא הוֹעִילוּ מַעֲשָׂיו. כֵּן דֶּרֶךְ הַלּוֹמֵד, שֶׁיֵּשׁ הֶפְרֵשׁ רַב וְעָצוּם בֵּין הַמַּעֲמִיק, לַקּוֹרֵא עַל פְּנֵי הַמַּיִם, כִּי זֶה מוֹצִיא לָאוֹר מִשְׁפָּטוֹ לְהָבִין וּלְהוֹרוֹת חֹק וּמִשְׁפָּט, וְתַעֲלוּמוֹת יוֹצִיא אוֹר, וְטוֹעֵם טַעַם הָעִנְיָן מִדְּבַשׁ וְנֹפֶת צוּף. מַה שֶּׁאֵין כֵּן כְּקוֹרֵא כְּאִגֶּרֶת כִּי הָלַךְ בַּחֹשֶׁךְ וְאוֹמֵר לַכֹּל סָכָל הוּא. וְהַיָּמִים וְהַשָּׁנִים חוֹלְפִים וּבָאִים וְלֹא יִמְצָא אוֹתוֹ לֹא שֵׂכֶל וְלֹא יֹשֶׁר לְהוֹצִיא דָּבָר מֵאֲפֵלָה לְאוֹרָה, וְלַעֲמֹד עַל עִקָּרָן שֶׁל דְּבָרִים, וּלְהַשִּׂיג הַכַּוָּנָה שֶׁלֹּא יִכָּשֵׁל בָּהּ. וְזֶה הָיָה הַמִּנְהָג שֶׁנָּהֲגוּ לִקְבֹּעַ יְשִׁיבוֹת לְפַלְפֵּל בָּהֶם סוּגְיוֹת וּדְבָרִים קָשִׁים, וְאַף עַל פִּי שֶׁנִּרְאֶה כְּאִבּוּד זְמַן, אַחַר שֶׁאֵינוֹ מוֹצִיא מִמֶּנּוּ לֹא דִּין וְלֹא מִשְׁפָּט, אֵינוֹ אֶלָּא מִפְּנֵי הָעִנְיָן שֶׁאָמַרְנוּ, כְּדֵי לְלַמֵּד לְהֵישִׁיר הַשֵּׂכֶל, כְּדֵי שֶׁיֵּדַע לְהַעֲמִיק הָעִנְיָנִים כַּאֲשֶׁר יָבוֹא לְיָדוֹ כְּדֵי שֶׁיּוֹצִיא לָאוֹר מִשְׁפָּט. עַיֵּן שָׁם. וְכָתַב עוֹד בְּסֵפֶר אֹזֶן אַהֲרֹן <small><small>(לְרַבִּי אַהֲרֹן עַזְרִיאֵל, מוּסַר אָב דַּף ב' ס"ד)</small></small>: יִהְיֶה רֹב לִמּוּדְךָ בְּעִיּוּן הַשַּׁ"ס בְּפִלְפּוּל וְחִדּוּשׁ אֲמִתִּי בְּתוֹסָפוֹת וּמַהַרְשָׁ"א, וּבְחִבּוּרֵי רַבָּנֵי הָאַחֲרוֹנִים, שֶׁדַּרְכָּם דֶּרֶךְ יְשָׁרָה, כְּעֵין סִפְרֵי הָרַבָּנִים מִשְׁנֶה לַמֶּלֶךְ וְשַׁעַר הַמֶּלֶךְ, וְשִׂמְחַת יוֹם טוֹב אֶלְגָּאזִי, וּמַחֲנֵה אֶפְרַיִם, עַד שֶׁתִּשְׁתָּרֵשׁ יָפֶה יָפֶה בְּעִיּוּן הַשַּׁ"ס, בַּהֲבָנַת דִּבְרֵי הָרִאשׁוֹנִים. וְאָמְנָם שְׁמַע נָא וְאַתָּה דַּע לְךָ, כִּי אֵין זֶה תַּכְלִית הַלִּמּוּד הָאֲמִתִּי, רַק הוּא מַסְלוּל וְדֶרֶךְ אֵלָיו, כִּי הַלִּמּוּד הָאֲמִתִּי הַנִּצְרָךְ אֵלֵינוּ לְמַעַן דַּעַת אֲמִתּוּת דִּינֵי תּוֹרָתֵנוּ הַקְּדוֹשָׁה וְהַתְּמִימָה כְּפִי אֲשֶׁר בָּאָה הַקַּבָּלָה בָּהֶם, הַמְבֹאֶרֶת בַּתַּלְמוּד, אִם מְקֻבֶּלֶת אִישׁ מִפִּי אִישׁ וְכוּ', לְפִי שֶׁהַדָּבָר בִּלְתִּי אֶפְשָׁרִי לְהַשִּׂיג מַדְרֵגָה זוֹ לְבָרֵר הַדִּין מִתּוֹךְ הַתַּלְמוּד, אִם לֹא שֶׁיֵּדַע הָאָדָם לְהָבִין הֵיטֵב מַהֲלַךְ הַסּוּגְיוֹת וְחִלּוּפֵי הַפֵּרוּשִׁים שֶׁנֶּאֶמְרוּ בָּהּ בְּשִׁיטוֹת הָרִאשׁוֹנִים, דִּין גְּרָמָא הִטְרִיחוּנוּ רַבּוֹתֵינוּ לְהִתְעַסֵּק כַּמָּה שָׁנִים בְּעִיּוּן וּבְפִלְפּוּל וְחִדּוּד, כְּדֵי לָבוֹא אַחַר כָּךְ אֶל הַתַּכְלִית הַמְבֻקָּשׁ לְהוֹצִיא הַדִּין לְאוֹרָה, מִתּוֹךְ דִּבְרֵי הָרִאשׁוֹנִים וְהָאַחֲרוֹנִים. וּכְדֵי לְהַגִּיעַ לַתַּכְלִית הַזֶּה צָרִיךְ כַּמָּה וְכַמָּה הַקְדָּמוֹת, עַיֵּן שָׁם.<p dir="rtl">
וְזֶה לְשׁוֹן הָרַב בֵּית הַלֵּוִי בְּהַקְדָּמָתוֹ: וְזָכִיתִי לְהִסְתּוֹפֵף בְּצִלּוֹ שֶׁל הַבַּיִת הַגָּדוֹל אֲשֶׁר מְגַדְּלִים בּוֹ תּוֹרָה מוֹר זְקֵנִי מהר"ח מִוּוֹלוֹזִ'ין זיע"א, אֲשֶׁר מֵאָז כֵּן עַתָּה לֹא זָזוּ מִכָּתְלֵי מִדְרָשׁוֹ חֲבֵרִים, וְיֵשׁ מֵהֶם רְאוּיִים לְהוֹרָאָה מַקְשִׁיבִים לְהַגְדִּיל תּוֹרָה וּלְהַאְדִּירָהּ, וְאָנֹכִי לָקַחְתִּי לִי לְמִנְהָג גַּם בִּימֵי נְעוּרַי, לְהִתְחַבֵּר בְּפִלְפּוּל חֲבֵרִים, וְלִמְצֹא מִדּוֹתֵיהֶם, וְהִיא שֶׁעָמְדָה לִי לְחַבֵּר חִבּוּרִי זֶה, וּמְקַוֶּה אָנֹכִי בְּעֶזְרָתוֹ יִתְבָּרַךְ אֲשֶׁר הַמְּעַיְּנִים בּוֹ יִמְצְאוּ כַּף נַחַת כִּי לֹא חִבַּרְתִּיו לְהַגְּדוֹלִים יִחְיוּ, כִּי הֵם אֵינָם צְרִיכִים לְדִידִי, רַק לְמָרֵי יְנוּקֵי לְלַמְּדָם קְשׁוֹת בִּישִׁיבָה, וּלְפַלְפֵּל בִּסְבָרָא יְשָׁרָה כַּאֲשֶׁר הוֹרוּנִי רַבּוֹתַי. עַד כָּאן.<p dir="rtl">
גַּם בְּפֶלֶא יוֹעֵץ <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת הֲלָכָה)</span></small></small> כָּתַב, שֶׁרָאוּי לְכָל תַּלְמִיד חָכָם שֶׁיְּהֵא לוֹ עֵת קָבוּעַ בְּכָל יוֹם לִלְמֹד הֲלָכָה אַחַת בְּפִלְפּוּל עָצוּם כְּפִי כֹּחוֹ, וְאִם אֵין יָדוֹ מַשֶּׂגֶת לְפַלְפֵּל בְּחָכְמָה יִלְמֹד בְּסִפְרֵי רַבּוֹתֵינוּ הַמְפָרְשִׁים הַמְפַלְפְּלִים בָּזֶה. עַד כָּאן.<p dir="rtl">
וְהַגָּאוֹן הַחֲזוֹן אִישׁ בַּסֵּפֶר אֱמוּנָה וּבִטָּחוֹן <small><small>(פ"ג)</small></small> כָּתַב בְּשֵׁם מהר"י מִסַּלַּנְט זַצַ"ל, דְּשִׁמּוּשׁ תַּלְמִידֵי חֲכָמִים עַכְשָׁו הַיְנוּ הַמַּשָּׂא וּמַתָּן הָעִיּוּנִי הֶעָמֹק שֶׁל הַפּוֹסְקִים הַמָּסוּר בְּיָדֵינוּ בִּמְסוֹרָה מֵאַנְשֵׁי כְּנֶסֶת הַגְּדוֹלָה, שֶׁנִּמְסַר לָהֶם מִן הַזְּקֵנִים וּמִן הַנְּבִיאִים עַד שֶׁמַּגִּיעִים אֵלֵינוּ כָּל אוֹתָן הַדְּבָרִים שֶׁנֶּאֶמְרוּ לְמֹשֶׁה מִסִּינַי. עַד כָּאן.<p dir="rtl">
וְאָמְנָם קֹדֶם שֶׁיְּפַלְפֵּל בְּדִבְרֵי הַגְּמָרָא צָרִיךְ שֶׁיָּבִין הֵיטֵב אֶת פְּשַׁט הַסּוּגְיָא, וְסִימָן טוֹב לַתַּלְמִיד לִבְחֹן אִם הוֹלֵךְ בְּדֶרֶךְ נְכוֹנָה וּבִסְבָרָא יְשָׁרָה, לִרְאוֹת אִם זוֹכֶה לְכַוֵּן לְדִבְרֵיהֶם שֶׁל הַמַּהַרְשָׁ"א וְהַפְּנֵי יְהוֹשֻׁעַ, וּשְׁאָר מְפָרְשֵׁי הַדַּף.<p dir="rtl">
וְנוֹדַע מַה שֶּׁאָמַר הַגָּאוֹן מוֹפֵת הַדּוֹר הַחֲזוֹן אִישׁ זַצַ"ל בְּאִגְרוֹתָיו <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"א סי' א')</span></small></small>, כִּי "מִיּוֹם שֶׁהִזְנִיחוּ אֶת לִמּוּד הַמַּהַרְשָׁ"א אִבֵּד אֶת יְדִיעַת הַפְּשָׁט כֻּלּוֹ, וְהִתְרַגְּלוּ בְּקַלּוּת הָעִיּוּן. וְלֹא יָפֶה בַּדּוֹר הָאַחֲרוֹן אֲשֶׁר עָזְבוּ אֶת לִמּוּד הַמַּהַרְשָׁ"א זַ"ל, אֲשֶׁר מִמֶּנּוּ טוֹבָה נִתְּנָה לְיִשְׂרָאֵל לְזַכּוֹת בּוֹ אֶת הַדּוֹרוֹת הַבָּאִים אַחֲרָיו, לְהַרְגִּיל אֶת הַלּוֹמְדִים בַּעֲמַל הַתּוֹרָה, אֲשֶׁר אַךְ הֶעָמָל הוּא הָעֲבוֹדָה הַמְעֻלָּה, וַאֲשֶׁר עֲלֵיהֶם כִּוְּנוּ חֲזַ"ל בְּהַפְלָגַת הַתּוֹרָה עַל לוֹמְדֶיהָ, וְהַמְהַפֵּךְ אֶת הַגֶּשֶׁם לְרוּחַ, וְאֶת הַגּוּף לְנֶפֶשׁ, וְהַנִּכְנָס בִּרְמָ"ח אֵיבָרָיו שֶׁל הָאָדָם לְזַכְּכָם וּלְעַדְּנָם לְקִיּוּם חַיֵּי הַתּוֹרָה, וְהַסֵּפֶר הַקָּדוֹשׁ מָלֵא הִתְעַמְּלוּת בִּדְבָרִים מֻכְרָעִים וַעֲמֻקִּים, וּמַרְגִּיל אֶת הָאָדָם בְּעִיּוּן נָכוֹן וְעָמֹק, גַּם מוֹעִיל הַדָּבָר מְאֹד לְזִּכָּרוֹן כָּל סוּגְיָא לִפְרָטֶיהָ. וְדוֹר שֶׁלְּפָנֵינוּ הֶחְזִיקוּ מְאֹד בַּסֵּפֶר הַקָּדוֹשׁ הַזֶּה. וְהַגָּאוֹן רַבִּי עֲקִיבָא אִיגֶר לֹא הִנִּיחַ דָּבָר מִסִּפְרוֹ, וּמִיּוֹם שֶׁעֲזָבוּהוּ אִבְּדוּ אֶת יְדִיעַת הַפְּשָׁט כֻּלּוֹ, וְהִתְרַגְּלוּ בְּקַלּוּת הָעִיּוּן וּבַעֲזִיבַת הַדַּעַת דָּבָר דָּבוּר עַל אָפְנָיו וְאֵין מִי שֶׁיַּחֲזִיר הָעֲטָרָה לְיָשְׁנָהּ. עַד כָּאן.<p dir="rtl">
אֲשֶׁר עַל כֵּן לְהַבְטָחַת הַהֲבָנָה הָאֲמִתִּית בְּגַפַ"ת, וּלְהָבִין אֶת הַדְּבָרִים לַאֲמִתּוּתָם, עֲשׂוּ לָכֶם רַב אֶת הַמַּהַרְשָׁ"א שֶׁיֹּשֶׁר עִיּוּנוֹ מַבְעִית, מְעַט הַמַּחֲזִיק אֶת הַמְּרֻבֶּה בַּהֲבָנַת הַפְּשָׁט. וּבְוַדַּאי שֶׁצָּרִיךְ לִלְמֹד בְּעִיּוּן אֶת דִּבְרֵי הַקְּצוֹת הַחֹשֶׁן וּדְיָשְׁרָן סַמְכוֹהִי עֲלוֹהִי מַה שֶּׁנוֹגֵעַ לַסּוּגְיָא, אֲשֶׁר כָּל דִּבְרֵיהֶם נֶאֱמָרִים בְּטוּב טַעַם וָדַעַת. גַּם דִּבְרֵי הַמִּשְׁנֶה לַמֶּלֶךְ, הַשַּׁעַר לַמֶּלֶךְ, וְהַמַּחֲנֶה אֶפְרַיִם, יִהְיוּ לָכֶם לְעֵינַיִם, לְהַדְרִיכְכֶם בְּחִדּוּשֵׁי הַתּוֹרָה אֲשֶׁר תְּחַדְּשׁוּ, וּלְהַעֲלוֹתָם עַל הַכְּתָב. וְצָרִיךְ לְהִתְרַחֵק מְאֹד מֵאַהֲבַת הַנִּצּוּחַ, וּלְקַבֵּל הָאֱמֶת מִמִּי שֶׁאֲמָרוֹ, כִּי הָאֱמֶת תּוֹרֶה דַּרְכָּהּ, וּמוֹדִים דְּרַבָּנָן הַיְנוּ שִׁבְחַיְהוּ, וְעַל יְדֵי כָּךְ זוֹכִים לְאַסּוּקֵי שְׁמַעְתְּתָא אַלִּבָּא דְּהִלְכְתָא.<p dir="rtl">
וּמִי שֶׁאֵינוֹ בּוֹדֵק וּמְחַשֵּׁב אִם דְּבָרָיו מַתְאִימִים לַסְּבָרָא הַיְשָׁרָה וְלַהִגָּיוֹן הַבָּרוּר, וְרָגִיל בְּפִלְפּוּלֵי סְרָק וּבְחִלּוּקִים דְּחוּקִים, וּמַעֲדִיף אֶת חִדּוּשָׁיו הָעַצְמִיִּים יוֹתֵר מֵהַמְּבֹאָר בְּדִבְרֵי גְּדוֹלֵי רַבּוֹתֵינוּ הַקַּדְמוֹנִים הָאַחֲרוֹנִים, אֲשֶׁר מִפִּיהֶם אָנוּ חַיִּים, וְכָל חֶפְצוֹ לוֹמַר "מַהֲלָךְ" בַּסּוּגְיָא, לַמְרוֹת שֶׁהוּא רוֹאֶה שֶׁדְּבָרָיו נִסְתָּרִים לְהֶדְיָא מִדִּבְרֵי רַבּוֹתֵינוּ הַקַּדְמוֹנִים, לָאִישׁ אֲשֶׁר אֵלֶּה לוֹ קָרוֹב לְוַדַּאי כִּי גַּם כְּשֶׁיִּצְטָרֵךְ לִפְסֹק דִּין יִטֶּה דֶּרֶךְ כְּרָמִים לָלֶכֶת בְּאֹרְחוֹת עֲקַלְקַלּוֹת. וְעַל כַּיּוֹצֵא בָּזֶה כָּתַב הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ה מֵהִלְכוֹת תַּלְמוּד תּוֹרָה הֲלָכָה ה"ד)</span></small></small>: "כָּל תַּלְמִיד שֶׁלֹּא הִגִּיעַ לְהוֹרָאָה וּמוֹרֶה הֲרֵי זֶה שׁוֹטֶה רָשָׁע וְגַס רוּחַ, וְעָלָיו נֶאֱמַר כִּי רַבִּים חֲלָלִים הִפִּילָה וְכוּ'. אֵלּוּ הַתַּלְמִידִים הַקְּטַנִּים שֶׁלֹּא הִרְבּוּ תּוֹרָה "כָּרָאוּי" וּמְבַקְּשִׁים לְהִתְגַּדֵּל בִּפְנֵי עַמֵּי הָאָרֶץ וְקוֹפְצִים וְיוֹשְׁבִים בָּרֹאשׁ לָדוּן וּלְהוֹרוֹת בְּיִשְׂרָאֵל וְהֵם מַחֲרִיבִין אֶת הָעוֹלָם וּמְכַבִּין נֵרָהּ שֶׁל תּוֹרָה וּמְחַבְּלִים כֶּרֶם ה' צְבָאוֹת, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(שִׁיר הַשִּׁירִים ב, טו)</span></small></small> אֶחֱזוּ-לָנוּ שׁוּעָלִים שֻׁעָלִים קְטַנִּים מְחַבְּלִים כְּרָמִים. עַד כָּאן.<p dir="rtl">
וְהָא דְּנָקַט "שׁוּעָלִים" כְּמוֹ שֶׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹטָה י.)</span></small></small>: "וַיִּלְכֹּד ג' מֵאוֹת שׁוּעָלִים, מַאי שְׁנָא שׁוּעָלִים, אָמַר רַבִּי חִיָּא בַּר אַבָּא: אָמַר שִׁמְשׁוֹן יָבֹא מִי שֶׁחוֹזֵר לַאֲחָרָיו <small><small>(כְּשֶׁצָּדִין הַשּׁוּעָל אֵינוֹ מַחֲזִיק לִבְרֹחַ אֶלָּא חוֹזֵר עֲקַלְקַלּוֹת. רַשִׁ"י)</small></small>. וְיִפָּרַע מִפְּלִשְׁתִּים שֶׁחָזְרוּ מִשְּׁבוּעָתָן. עַיֵּן שָׁם. וְהָכָא נָמֵי אֵלּוּ הַשּׁוּעָלִים שֶׁלֹּא הֶחְזִיקוּ בַּלִּמּוּד הָאֲמִתִּי וְהָעִיּוּן הַיָּשָׁר, וְהוֹלְכִים בְּדֶרֶךְ לֹא סְלוּלָה וּמְלֵאָה חַתְחַתִּים, הֲרֵי הֵם מְחַבְּלִים כְּרָמִים. וּכְמוֹ שֶׁכָּתַב הַמְּאִירִי <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹמָא כו.)</span></small></small>, וְזֶה לְשׁוֹנוֹ: "כִּי רָאִינוּ תַּלְמִידֵי חֲכָמִים שֶׁיְּדִיעָתָם גְּדוֹלָה בַּתַּלְמוּד, וְאַף עַל פִּי כֵן אֵינָם יוֹדְעִים לְכַוֵּן שְׁמוּעָה אַחַת לַהֲלָכָה, וּלְמַה שֶּׁרָאוּי לְהוֹרוֹת. וְכַמָּה מֻחְזָקִים לִבְקִיאִים בְּחַדְרֵי תּוֹרָה וּכְשֶׁבָּאָה הוֹרָאָה לְיָדָם אַף הַפֶּתַח אֵינָם מוֹצְאִים". עַיֵּן שָׁם.<p dir="rtl">
וְהַתּוֹסָפוֹת בְּסַנְהֶדְרִין <small><small><span class="booklinks" onclick="sendBookLink(this)" onmouseover="setBookLinkTitle(this)">(יז. ד"ה שֶיּוֹדֵעַ)</span></small></small> כָּתְבוּ בְּשֵׁם רַבֵּנוּ תָּם "מַה לָּנוּ בַּחֲרִיפוּת שֶׁל הֶבֶל". וּכְעֵין זֶה בְּעֵרוּבִין <small><small><span class="booklinks" onclick="sendBookLink(this)" onmouseover="setBookLinkTitle(this)">(יג: ד"ה שֶיּוֹדֵעַ)</span></small></small>. עַיֵּן שָׁם. גַּם הָרִיבַ"ש בִּתְשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רעא דַּף ע"ה סע"ד)</span></small></small> כָּתַב בְּזֶה הַלָּשׁוֹן: "וְכַמָּה חֲכָמִים רָאִינוּ בְּעֵינֵינוּ שֶׁהֵם מְפֻלְפָּלִים בַּהֲוָיוֹת דְּמַעְיְלֵי פִילָא בְּקוּפָא דְּמַחְטַא, וְעַל כָּל קוֹץ וְקוֹץ אוֹמְרִים תִּלֵּי תִּלִּים קוּשְׁיוֹת וְתֵרוּצִים, וּלְפוּם חוּרְפָא לֹא סָלְקָא לְהוּ שְׁמַעְתְּתָא אַלִּבָּא דְּהִלְכְתָא, וְאוֹמְרִים עַל אָסוּר מֻתָּר וְעַל מֻתָּר אָסוּר. וּכְבָר אָמְרוּ בְּעֵרוּבִין <small><small>(יג:)</small></small>, גָּלוּי וְיָדוּעַ לִפְנֵי מִי שֶׁאָמַר וְהָיָה הָעוֹלָם שֶׁאֵין בְּדוֹרוֹ שֶׁל רַבִּי מֵאִיר כְּמוֹתוֹ, וּמִפְּנֵי מַה לֹּא פָּסְקוּ הֲלָכָה כְּמוֹתוֹ, שֶׁלֹּא עָמְדוּ חֲבֵרָיו עַל סוֹף דַּעְתּוֹ, שֶׁהָיָה אוֹמֵר עַל טָמֵא טָהוֹר וּמַרְאֶה לוֹ פָּנִים וְעַל טָהוֹר טָמֵא וּמַרְאֶה לוֹ פָּנִים. וְכֵן אָמְרוּ בִּבְרָכוֹת <small><small>(לו:)</small></small> בֵּית שַׁמַּאי בִּמְקוֹם בֵּית הִלֵּל אֵינָהּ מִשְׁנָה, אַף עַל גַּב דְּבֵית שַׁמַּאי מְחַדְּדֵי טְפֵי, כִּדְאִיתָא בִּיבָמוֹת <small><small>(טו:)</small></small>, וּכְבָר נִפְסְקָה הַהֲלָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(הוֹרַיּוֹת יד.)</span></small></small> "דְּסִינַי עָדִיף מֵעוֹקֵר הָרִים", עַד כָּאן לְשׁוֹנוֹ.<p dir="rtl">
וְאַף עַל גַּב דְּרָבָּה וְרַב יוֹסֵף הֲלָכָה כְרָבָא, בַּר מִשָּׂדֶה עִנְיָן וּמֶחֱצָה <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"מ קיד. וְתוֹסְפוֹת שָׁם)</span></small></small>. וְאָמְרִינַן בְּהוֹרָיוֹת <small><small>(שָׁם)</small></small> דְרָבָּה עוֹקֵר הָרִים וְרַב יוֹסֵף סִינַי. וְהָכִי נָמֵי אָמְרִינַן בְּסַנְהֶדְרִין <small><small>(מב.)</small></small> קָרֵי רַב יוֹסֵף אַנַּפְשֵׁיהּ וְרַב תְּבוּאוֹת בְּכֹחַ שׁוֹר, וְעַיֵּן עוֹד בִּיבָמוֹת <small><small>(קכב.)</small></small>. ע"ש. יֵשׁ לוֹמַר שֶׁמִּכֵּיוָן שֶׁכָּל שְׁנוֹת חַיָּיו שֶׁל רָבָּה הָיוּ אַרְבָּעִים שָׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(ר"ה יח. וּבְתוֹסְפוֹת שָׁם)</span></small></small>. וְהוּא מָלַךְ כ"ב שָׁנָה נִמְצָא שֶׁבְּשָׁעָה שֶׁמָּלַךְ הָיָה בֶּן י"ח שָׁנָה בִּלְבַד, וְעַל אוֹתָהּ שָׁעָה אָמְרוּ דְּרַב יוֹסֵף סִינַי וְרָבָה עוֹקֵר הָרִים, אֲבָל לְאַחַר שֶׁנִּתְמַנָּה רֹאשׁ יְשִׁיבָה בְּמֶשֶׁךְ שָׁנִים רַבּוֹת, הִתְחַכֵּם יוֹתֵר מִפְּנֵי הַתַּלְמִידִים. וְכִדְאָמְרִינַן כְּהַאי גַּווְנָא בְּנִדָּה <small><small>(יד:)</small></small> דְּרַבִּי כֵּיוָן דְּרֵישׁ מְתִיבְתָא הוּא וּשְׁכִיחֵי רַבָּנָן קַמֵּיה, מְחַדְּדָן שְׁמַעְתְּתֵיהּ. וְעַיֵּן בַּתּוֹסָפוֹת שָׁם, וּבְהַגָּהוֹת יַעְבֵּ"ץ <small><small><span class="booklinks" onclick="sendBookLink(this)" onmouseover="setBookLinkTitle(this)">(יְבָמוֹת קכה.)</span></small></small>. וּמִשּׁוּם הָכִי נִפְסְקָה הֲלָכָה כְּרָבָה לְגַבֵּי רַב יוֹסֵף <small><small>[וְכָל שֶׁכֵּן לְפִי דַּעַת הַסּוֹבְרִים <span class="booklinks" onclick="sendBookLink(this)" onmouseover="setBookLinkTitle(this)">(בְּתוֹסְפוֹת קִדּוּשִׁין ט.)</span> דְּדַוְקָא בַּתְרָא הֲלָכָה כְּרָבָּה לְגַבֵּי רַב יוֹסֵף בַּר מְהָנֵי תְּלָת, מַה שֶּׁאֵין כֵּן בְּכֻלֵּי שַׁ"ס. וּבְלָאו הָכִי לָא קָשֶׁה מִידֵי. וְכֵן מְבֹאָר בְּשׁוּ"ת מהריק"ו <span class="booklinks" onclick="sendBookLink(this)" onmouseover="setBookLinkTitle(this)">(סִימָן קסז דצ"ג ע"ג)</span>, שֶׁהָרִיצְבָ"א הָיָה פּוֹסֵק בְּכָל הַשַּׁ"ס כְּרַב יוֹסֵף לְגַבֵּי רָבָה <span class="booklinks" onclick="sendBookLink(this)" onmouseover="setBookLinkTitle(this)">(חוּץ מִמַּחֲלֹּוקְתָּם בְּבָבָא בַּתְרָא)</span>, מִכֹּחַ הַהִיא דְּהוֹרָיוֹת (יד.) דְּקַיְמָא לַן סִינַי עָדִיף]</small></small>.<p dir="rtl">
וְאֶפְשָׁר דְּהָא דְּקַיְמָא לַן נָמֵי דְּאַבַּיֵּי וְרַבָא הֲלָכָה כְּרַבָא בַּר מְיָעַ"ל קַגַ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדּוּשִׁין נב.)</span></small></small> מִשּׁוּם שֶׁאַבַּיֵּי הָיָה נוֹטֶה אַחַר הַפִּלְפּוּל וְהַחֲרִיפוּת יוֹתֵר, וְכִדְמַשְׁמַע מִפִּרוּשׁ רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדּוּשִין כ.)</span></small></small> גַּבֵּי הָא דְּאָמַר אַבַּיֵּי הֲרֵינִי כְּבֶן עַזַּאי בְּשׁוּקֵי טְבֶרְיָא, דְּהַיְנוּ בַּחֲרִיפוּת, עַיֵּן שָׁם. וְכֵן הוּא בְּפֵרוּשׁ רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹטָה מה.)</span></small></small> עַיֵּן שָׁם. וְכֵן כָּתַב לְהֶדְיָא הַבְּאֵר שֶׁבַע בְּסוֹטָה <small><small>(שָׁם)</small></small> דְּאַבַּיֵּי הָיָה יוֹתֵר חָרִיף מֵרַבָא. עַיֵּן שָׁם. אֲבָל רַבָא הָיָה בָּקִי וְלוֹ לֵב פָּתוּחַ בִּסְבָרָא יְשָׁרָה טְפֵי. כִּדְאִיתָא בְּחֻלִּין <small><small>(עא)</small></small>. וּבְפֵרוּשׁ רַשִׁ"י שָׁם. מִשּׁוּם הָכֵי הֲלָכָה כְּרַבָא. וְאַף עַל גַּב דְּמָצִינוּ גַּם אֵצֶל רַבָא דְּאָמַר כֵּן בְּעֵרוּבִין <small><small>(כט.)</small></small> וְעַיֵּן בְּפֵרוּשׁ רַשִׁ"י שָׁם שֶׁלֹּא הָיָה בְּדוֹרוֹ חָרִיף כְּמוֹתוֹ. יֵשׁ לוֹמַר דְּהַיְנוּ לְאַחַר פְּטִירַת אַבַּיֵּי שֶׁמָּלַךְ רַבָא בִּמְקוֹמוֹ. כִּדְאִיתָא בִּבְרָכוֹת <small><small>(נו.)</small></small> וְעַיֵּן עוֹד בְּתוֹסְפוֹת בְּרָכוֹת <small><small>(סב.)</small></small>. וְעַיֵּן בְּסֵפֶר בְּאֵר שֶׁבַע הוֹרָיוֹת <small><small>(יד.)</small></small>, וּבְסֵפֶר שַׁעֲרֵי יוֹסֵף <small><small><span class="booklinks" onclick="sendBookLink(this)" onmouseover="setBookLinkTitle(this)">(דף קי"ט ע"ב)</span></small></small> עַיֵּן שָׁם. וְיֵשׁ עוֹד לְהַאֲרִיךְ. ואכמ"ל.<p dir="rtl">
וְעַיֵּן בַּגְּמָרָא בָּבָא בַּתְרָא <small><small>(כב.)</small></small>. אַדְמִגְּרַמִּיתוּ גְּרָמֵי בֵּיהּ אַבַּיֵּי תּוּ אָכְלוּ בִּשְׂרָא שֶׁמִּנָּה בֵּיהּ רַבָא. וְכָתַב הַמַּהַרְשָׁ"א בְּחִדּוּשֵׁי אַגָּדוֹת שָׁם, "גְּרָמֵי" גִּימַטְרִיָּא יע"ל קג"ם, שֶׁרַק בְּאֵלּוּ הֲלָכָה כְּאַבַּיֵּי. עַ"ש. וְעַיֵּן בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף הוֹרָיוֹת)</span></small></small> סַדְּרָן קֹדֶם לְפַלְפְּלָן. וְהַיְנוּ כְּמַסְּקָנָא דְּתַלְמוּדִין דְּשָׁלְחוּ מִתָּם סִינַי עָדִיף. וְעַיֵּן שָׁם. <small><small>(וְכֵן כָּתַב מִדְּנַפְשֵׁיהּ בְּתִפְאֶרֶת יִשְׂרָאֵל אָבוֹת שָׁם)</small></small>. וְרַבֵּנוּ יוֹנָה וְהָרַשׁבֵ"ץ בְּפֵרוּשָׁם לְאָבוֹת <small><small>(שָׁם)</small></small> כָּתְבוּ, דְּלָא פְּלִיגֵי תַּנָּאֵי בְּהָכֵי אֶלָּא דְּמֹר מִשְׁתָּעֵי לְעִנְיַן הַגְּמָרָא וְהַבְּקִיאוּת, וּמַר בְּעִנְיַן הַפִּלְפּוּל וְהַחִדּוּד. וְכ"כ רַבֵּנוּ עוֹבַדְיָה מִבַּרְטְנוּרָא שָׁם.<p dir="rtl">
<h3 dir="rtl" id="igeret_leben_tora, פרק טו דרך העיון בגפ"ת">פֶּרֶק טו - דֶּרֶךְ הָעִיּוּן בְּגפ"ת</h3><p dir="rtl">
וְהִנֵּה גַּם כְּשֶׁיֵּשׁ מָקוֹם לְחִלּוּקִים וּפִלְפּוּלִים, הַסְּבָרָא הַיְשָׁרָה מַכְרַעַת הַפְּסָק, עַל פִּי דַּרְכֵי הָעִיּוּן הַמְקֻבָּלִים. וְזֶה לְשׁוֹן הָרַמְבַּ"ן בְּהַקְדָּמָתוֹ לְמִלְחֶמֶת ה': "וְאַתָּה הַמִּסְתַּכֵּל בְּסִפְרִי אַל תֹּאמַר בִּלְבָבְךָ כִּי כָּל תְּשׁוּבוֹתַי עַל הָרַזַ"ה <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּעַל הַמָּאוֹר)</span></small></small> כֻּלָּן בְּעֵינַי תְּשׁוּבוֹת נִצָּחוֹת וּמַכְרִיחוֹת אוֹתְךָ לְהוֹדוֹת בָּהֶם עַל פְּנֵי עִקְּשׁוּתְךָ, וְתִתְפָּאֵר בִּהְיוֹתְךָ מְסַפֵּק אַחַת מֵהֶן עַל לוֹמְדֶיהָ, אוֹ תַּטְרִיחַ עַל דַּעְתְּךָ לְהִכָּנֵס בְּנֶקֶב הַמַּחַט לִדְחוֹת מֵעָלֶיךָ הַכָּרַת רְאִיָּתִי, אֵין הַדָּבָר כֵּן, כִּי יוֹדֵעַ כָּל לוֹמֵד תַּלְמוּדֵנוּ שֶׁאֵין בְּמַחְלֹקֶת מְפָרְשָׁיו רְאָיוֹת גְּמוּרוֹת וְלֹא בְּרֹב קוּשְׁיוֹת חֲלוּטוֹת. שֶׁאֵין בַּחָכְמָה הַזֹּאת מוֹפֵת בָּרוּר כְּגוֹן חֶשְׁבּוֹנֵי הַתִּשְׁבֹּרֶת וְנִסְיוֹנֵי הַתְּכוּנָה, אֲבָל נָשִׂים בְּכָל מְאוֹדֵינוּ וְדַעְתֵּנוּ בְּכָל מַחְלֹקֶת לְהַרְחִיק אַחַת מִן הַדֵּעוֹת בִּסְבָרוֹת מַכְרִיעוֹת. וְנִדְחֹק עָלֶיהָ הַשְּׁמוּעוֹת, וְנָשִׂים יִתְרוֹן הֶכְשֵׁר לְבַעַל דִּינָה מִשְׁפְּטֵי הַהֲלָכוֹת וְהוֹגֶן הַסּוּגְיוֹת עִם הַסְכָּמַת הַשֵּׂכֶל הַנָּכוֹן, וְזֹאת תַּכְלִית יְכָלְתֵּנוּ וְכַוָּנַת כָּל חָכָם וִירֵא אֱלֹהִים בְּחָכְמַת הַגְּמָרָא". עַד כָּאן לְשׁוֹנוֹ.<p dir="rtl">
וְכַיּוֹצֵא בָּזֶה רָאִינוּ לְמָהַרִ"י מִבְּרוֹנָא בִּתְשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' כ"ט)</span></small></small> שֶׁכָּתַב, "שֶׁאֵין לְהַתִּיר אֵשֶׁת אִישׁ לְעַלְמָא עַל פִּי דִּקְדּוּק כָּל שֶׁהוּא, כִּי וַדַּאי כְּשֶׁאָנוּ מְפַלְפְּלִים וְלוֹמְדִים חֲרִיפוּת כְּמוֹ בִּזְמַן הַתּוֹסָפוֹת אָז אָנוּ רְגִילִים לְמִשְׁקָל וּלְמִטְרָח בְּדִקְדּוּקִים וְחִלּוּקִים דַּקִּים כְּמֵיעַל פִילָא בְּקוֹפָא דְּמַחֲטָא.<p dir="rtl">
אֲבָל לִפְסֹק הַדִּין אוֹ לְהַתִּיר הָאִסּוּר אֵין לִפְסֹק הַדִּין וְאֵין לְהַתִּיר הָאִסּוּר אֶלָּא בְּדֵעוֹת בְּרוּרוֹת וּמְלֻבָּנוֹת וּמְחֻוָּרוֹת מִתּוֹךְ פְּשָׁטֵי סוּגְיָא דִּשְׁמַעְתְּתָא, וְלֹא מִתּוֹךְ דִּקְדּוּק כְּהַאי גַּוְנָא, עַד כָּאן. וְכֵן הוּבְאָה תְּשׁוּבָתוֹ זֹאת בְּשׁוּ"ת מהרי"ו <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קס"ד)</span></small></small>, עַיֵּן שָׁם. וְכֵן כָּתַב מהר"ר עִמָּנוּאֵל חֵן בִּתְשׁוּבָה, וְהִיא לוֹ נִדְפְּסָה בְּשׁוּ"ת מַיִם עֲמֻקִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(ר"ס ל')</span></small></small>. וְכִמְעַט שְׁנֵי הַנְּבִיאִים מִתְנַבְּאִים בְּסִגְנוֹן אֶחָד. כיעו"ש.<p dir="rtl">
גַּם מַהָר"ר אַבְטַלְיוֹן בְּסֵפֶר פַּלְגֵי מַיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף ה:)</span></small></small> כָּתַב וְז"ל: שָׁמַעְתִּי מִפִּי מוֹרִי הַמָהַרשִׁי"ק שֶׁהָיָה אוֹמֵר, רַבִּים מִן הַחֲכָמִים וְהַגְּדוֹלִים טוֹעִים בְּחַבְּרָם פְּסָקִים עַל פִּי קַו הַיֹּשֶׁר וְהַהֶקֵּשׁ לִלְמֹד מִלְּתָא מִמִּלְּתָא בִּדְבָרִים יְשָׁרִים וּפְשׁוּטִים, וְלֹא בְּדִיּוּקִים וּפִלְפּוּלִים בְּאָרְחוֹת עֲקַלְקַלּוֹת. עַד כָּאן. וּבִכְנֶסֶת הַגְּדוֹלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמ"ב ס"ק ע"ח)</span></small></small> כָּתַב: "וּבַזְּמַן הַזֶּה עִקַּר הָרַבָּנוּת אֵינוֹ תָּלוּי בְּמִי שֶׁלָּמְדוּ פִּלְפּוּלִים וְחִלּוּקִים, רַק בְּמִי שֶׁלָּמְדוּ פְּסַק הַהֲלָכָה וְהָעִיּוּן וְעָמְדוּ עַל הָאֱמֶת וְהַיֹּשֶׁר". עַד כָּאן. וּבְשׁוּ"ת חֻקֵּי חַיִּים ח"ו <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' יג)</span></small></small> פָּסַק מִדְּנַפְשֵׁיהּ, שֶׁמַּעֲלִים לְדָבָר שֶׁבִּקְדֻשָּׁה תַּלְמִיד חָכָם הַבָּקִי בַּהֲלָכָה קֹדֶם תַּלְמִיד חָכָם מְפֻלְפָּל. וְכֵן כָּתַב בְּגִנְזֵי חַיִּים בְּשֵׁם שִׁיּוּרֵי כְּנֶסֶת הַגְּדוֹלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' קלה סק"ט)</span></small></small>.<p dir="rtl">
וּמִכְּלָלָן שֶׁל דְּבָרִים יֵשׁ לִלְמֹד כִּי חוֹבָה קְדוֹשָׁה מִצַּד רָאשֵׁי הַיְשִׁיבוֹת דִּי בְּכָל אֲתָר וַאֲתָר, לְהַדְרִיךְ אֶת לוֹמְדֵי הַיְשִׁיבוֹת, אֲשֶׁר עֲלֵיהֶם גַּאֲוָּתֵנוּ כִּי הֵם אֵלֶּה אֲשֶׁר יְהַוּוּ אֶת הַמַּנְהִיגוּת הָרוּחָנִית הָעֶלְיוֹנָה לְדוֹרוֹת יָבוֹאוּ, וּמֵהֶם תֵּצֵא תּוֹרָה לְכָל יִשְׂרָאֵל, בְּהַדְרָכָה מַתְאִימָה וְהַשְׁגָּחָה יְתֵרָה עַל סֵדֶר לִמּוּדֵיהֶם, וּלְכַלְכֵּל דִּבְרֵיהֶם בְּמִשְׁפָּט, וּלְחַנְּכָם בְּאָרְחוֹת הָעִיּוּן הַיָּשָׁר, לְהָבִין וּלְהוֹרוֹת, לְשָׁעָה וּלְדוֹרוֹת. שֶׁעַל זֶה אָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדּוּשִׁין מ:)</span></small></small>: "גָּדוֹל תַּלְמוּד שֶׁמֵּבִיא לִידֵי מַעֲשֶׂה". וְלַעֲסֹק גַּם בַּהֲלָכוֹת הַנִּדְרָשׁוֹת מִדֵּי כָּל רַב בְּיִשְׂרָאֵל. וּמְבֹאָר בְּרַעְיָא מְהֵימְנָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פר' פִּנְחַס דַּף ריח)</span></small></small>, וּבְתִקּוּנִין, שֶׁעִקַּר עֵסֶק הַתּוֹרָה הוּא לְמַעֲשֶׂה, דְּאוֹרַיְתָא אִיקְרֵי עֵץ, דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ג, יח)</span></small></small> עֵץ חַיִּים הִיא וְכוּ', וּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כ, יט)</span></small></small> כִּי הָאָדָם עֵץ הַשָּׂדֶה, וּפִקּוּדִין דְּבָהּ דַּמְיִין לְאִיבָא מַה כְּתִיב בָּהּ, רַק עֵץ אֲשֶׁר תֵּדַע כִּי לֹא עֵץ מַאֲכָל הוּא, אוֹתוֹ תַּשְׁחִית וְכוּ' תַּשְׁחִית בְּעַלְמָא דֵּין וְכָרֵת מֵעַלְמָא דְּאָתֵי, וּבְגִין דָּא צָרִיךְ לְאִתְעַקְּרָא מֵהַהוּא אֲתַר וְכוּ', אוּף הָכֵי אוֹרַיְתָא בְּלֹא פִּקּוּדִין <small><small>[מַעֲשֶׂה]</small></small> אִתְקָרִיאַת עִקָּרָא, וּבְגִין דָּא אוּקְמוּהָ לֹא הַמִּדְרָשׁ עִקָּר אֶלָּא הַמַּעֲשֶׂה. עַד כָּאן.<p dir="rtl">
חֲזִינָן דְּעִקַּר הַלִּמּוּד הוּא לָבוֹא לִידֵי מַעֲשֶׂה, וְכֵיוָן שֶׁאָמְרוּ חֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת פ"ב מ"ה)</span></small></small> אֵין בּוּר יְרֵא חֵטְא וְלֹא עַם הָאָרֶץ חָסִיד, הֵיאַךְ אָדָם יוּכַל לִהְיוֹת יְרֵא שָׁמַיִם אִם לֹא יַעֲסֹק בְּסוּגְיוֹת הִלְכָתִיּוֹת.<p dir="rtl">
וּכְבָר כָּתַב הַלְּבוּשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמב סְעִיף ל)</span></small></small>: לְאַפּוּקֵי רֹב הַלִּמּוּד שֶׁבַּזְּמַן הַזֶּה שֶׁאֵין כַּוָּנַת הָרַב לִלְמֹד עִם הַתַּלְמִיד הָאֱמֶת. וְגַם הַתַּלְמִידִים הַבָּחוּרִים אֵינָם מְבַקְּשִׁים לִלְמֹד לְקַבֵּל הָאֱמֶת. רַק עִקַּר כַּוָּנָתָם שֶׁל הָרַב וְהַתַּלְמִיד עַל הַפִּלְפּוּל שֶׁקּוֹרִין חִלּוּקִים, אֵין זֶה הָרַב נִקְרָא רַבּוֹ, וְלֹא הַתַּלְמִיד נִקְרָא תַּלְמִידוֹ, כִּי זֶה אֵינוֹ מְבִיאוֹ לְחַיֵּי עוֹלָם הַבָּא, וּמִי יִתֵּן שֶׁיַּרְחִיקוֹ מִמֶּנּוּ, עַד כָּאן. שֶׁיֵּשׁ שֶׁאֵין כַּוָּנָתָם בְּלִמּוּד הַתַּלְמִידִים לְלַמֵּד, אֶלָּא כַּוָּנָתָם לְעַצְמָם.<p dir="rtl">
וּמַה מְּאֹד יֵשׁ לְהִצְטַעֵר בִּרְאוֹתֵנוּ שֶׁיֵּשׁ כַּמָּה מִבְּחִירֵי הָאַבְרֵכִים הַמְּבַלִּים אֶת כָּל זְמַנָּם אַךְ וְרַק בְּפִלְפּוּלִים שֶׁל הֶבֶל. וּמִלְּבַד שֶׁאֵינָם נוֹתְנִים עַל לֵב לְהַבְחִין אִם יְכַוְּנוּ דִּבְרֵיהֶם עַל פִּי הַסְּבָרָא הַיְשָׁרָה, אֵינָם מְכַוְּנִים אֶת לִמּוּדָם לְאַסּוּקֵי שְׁמַעְתְּתָא אַלִּבָּא דְּהִלְכְתָא. וַחֲבָל מְאֹד עַל כִּשְׁרוֹנוֹתֵיהֶם, שֶׁהָיָה אֶפְשָׁר לְנַצְּלָם לְלִבּוּן הֲלָכוֹת, וְתַחַת זֹאת מַשְׁקִיעִים אֶת כָּל מִרְצָם אַךְ וְרַק בְּפִלְפּוּלֵי סְרָק הַמַּקְנִים חַדּוּת נֶפֶשׁ בַּת חֲלוֹף.<p dir="rtl">
וְכָתַב הַגְּרָ"א בְּאֶבֶן שְׁלֹמֹה <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ח אוֹת ב)</span></small></small> מִתְּחִלָּה צָרִיךְ לִלְמֹד מִקְרָא מִשְׁנָה וּגְמָרָא וְכוּ', וְאַחַר כָּךְ לַעֲסֹק בְּפִלְפּוּל חֲבֵרִים, וְזֶהוּ הֲדָרָהּ שֶׁל תּוֹרָה. אֲבָל הַמְּשַׁנֶּה סֵדֶר הַלִּמּוּד שֶׁלּוֹמֵד תְּחִלָּה לֵידַע אֵיךְ לְפַלְפֵּל, וְאֵינוֹ יוֹדֵעַ מִשְׁנָה אַחַת כְּצוּרָתָהּ, יֹאבַד גַּם מִקְצָת הַתּוֹרָה שֶׁשָּׁמַע בְּנַעֲרוּתוֹ.<p dir="rtl">
<h3 dir="rtl" id="igeret_leben_tora, פרק טז שלא לאבד הזמן רק בפלפולים סיני ועוקר הרים">פֶּרֶק טז - שֶׁלֹּא לְאַבֵּד הַזְּמַן רַק בְּפִלְפּוּלִים - סִינַי וְעוֹקֵר הָרִים</h3><p dir="rtl">
וְהִנֵּה בַּגְּמָרָא הוֹרָיוֹת <small><small>(יד.)</small></small> אָמְרוּ, סִינַי וְעוֹקֵר הָרִים סִינַי עָדִיף, דְּהַכֹּל צְרִיכִים לְמָרֵי חִטַּיָּא. וּבְסַנְהֶדְרִין <small><small>(מב.)</small></small> דָּרְשׁוּ עַל הַפָּסוּק <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כד, ו)</span></small></small> כִּי בְּתַחְבּוּלוֹת תַּעֲשֶׂה לְךָ מִלְחָמָה. אָמַר רַבִּי יוֹחָנָן בְּמִי אַתָּה מוֹצֵא מִלְחַמְתָּהּ שֶׁל תּוֹרָה בְּמִי שֶׁיֵּשׁ בְּיָדוֹ חֲבִילוֹת שֶׁל מִשְׁנָה, וּפֵרַשׁ רַשִׁ"י מִלְחַמְתָּהּ שֶׁל תּוֹרָה. הוֹרָיוֹת וְלַעֲמֹד עַל בּוּרְיָהּ, לֹא כְּאָדָם הַמְפֻלְפָּל וּמְחֻדָּד וּבַעַל סְבָרָא. וְלֹא לָמַד מִשְׁנָיוֹת וּבָרַיְתוֹת הַרְבֵּה כִּי מֵהֵיכָן יִתְגַּלֶּה הַסּוֹד, אֶלָּא בְּבַעַל מִשְׁנָיוֹת הַרְבֵּה שֶׁאִם יִצְטָרֵךְ לוֹ טַעַם בְּכָךְ יִלְמְדֶנּוּ מִתּוֹךְ מִשְׁנָה אַחֶרֶת, אוֹ אִם יִקְשֶׁה לוֹ דָּבָר, יָבִין מִתּוֹךְ מִשְׁנָיוֹת הַרְבֵּה שֶׁבְּיָדוֹ הָא מִנַּיִן הָא מָנִי פְּלוֹנִי הִיא שֶׁשְּׁמַעְנוּהוּ בְּמָקוֹם אַחֵר כָּךְ, עַד כָּאן לְשׁוֹנוֹ.<p dir="rtl">
וְהֵן אֱמֶת כִּי רָאִיתִי לְמהר"ש קְלוּגֶר בְּהַגָּהוֹתָיו לִפְרִי מְגָדִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קלו)</span></small></small>, שֶׁהֵבִיא מַה שֶּׁכָּתַב הָאֵלִיָּה רַבָּה בְּשֵׁם שִׁיּוּרֵי כְּנֶסֶת הַגְּדוֹלָה, שֶׁתַּלְמִיד חָכָם בַּעַל הוֹרָאָה קוֹדֵם לַעֲלוֹת לְסֵפֶר תּוֹרָה לִפְנֵי תַּלְמִיד חָכָם מְפֻלְפָּל שֶׁאֵינוֹ בַּעַל הוֹרָאָה. וְכָתַב הַפְּרִי מְגָדִים, דְּהַיְנוּ טַעֲמָא כְּמוֹ שֶׁאָמְרוּ בְּהוֹרָיוֹת <small><small>(יד.)</small></small> סִינַי וְעוֹקֵר הָרִים סִינַי עָדִיף. וְכָתַב עַל זֶה הגר"ש קְלוּגֶר, לְדַעְתִּי אֵין רְאָיָה מֵהַשַּׁ"ס, שֶׁבִּזְמַנָּם לֹא הָיוּ סְפָרִים נִדְפָּסִים, מִשּׁוּם הָכִי סִינַי עָדִיף, אֲבָל עַכְשָׁו אַחֲרֵי מִעוּט חִפּוּשׂ יָכוֹל הָאָדָם לִמְצֹא מְבֻקָּשׁוֹ, וְלֹא שַׁיָּךְ הַטַּעַם דְּהַכֹּל צְרִיכִים לְמָרֵי חִטַּיָּא, לְפִיכָךְ עוֹקֵר הָרִים עָדִיף, מִפְּנֵי שֶׁהוּא מוֹצִיא מִלִּבּוֹ, וְאִי אֶפְשָׁר לִמְצֹא מִמֵּילָא. וְעֶצֶם הַדָּבָר לְדַעְתִּי שָׁנוּי בְּמַחֲלֹקֶת דְּתַנָּא קַמָּא וְאַבָּא שָׁאוּל בְּפֶרֶק ב' דְּאָבוֹת. ע"כ.<p dir="rtl">
וְהִנֵּה הֲגַם דִּבְמַה שֶּׁכָּתַב לִתְלוֹת דָּבָר זֶה בְּמַחֲלֹקֶת תַּנָּא קַמָּא וְאַבָּא שָׁאוּל זָכָה לְכַוֵּן לְהַמַּחֲזוֹר וִיטָרִי, אֲבָל מַה שֶּׁכָּתַב לְחַלֵּק מִדַּעְתּוֹ בֵּין זְמַן הַשַּׁ"ס לִזְמַנֵּנוּ, נִרְאֶה שֶׁנֶּעְלַם מִמֶּנּוּ מַה שֶּׁכָּתַב בְּשׁוּ"ת הָרִיבַ"שׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רעא)</span></small></small> שֶׁגַּם בַּזְּמַן הַזֶּה סִינַי עָדִיף. וְגַם בְּשׁוּ"ת מהר"י קוֹלוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(שֹׁרֶשׁ קסז)</span></small></small> כָּתַב, שֶׁגַּם בַּזְּמַן הַזֶּה סִינַי עָדִיף. וְכֵן כָּתַב בְּעוֹלַת תָּמִיד <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קלה)</span></small></small>, וּבְסֵפֶר יַד אַהֲרֹן שָׁם, וּבְסֵפֶר גִנְזֵי חַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ת' אות נט)</span></small></small>, וּבְסֵפֶר בָּתֵּי 	כְּנֵסִיּוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רפב)</span></small></small>, שֶׁכֻּלָּם הֵבִיאוּ לַהֲלָכָה דִּבְרֵי כְּנֶסֶת הַגְּדוֹלָה הַנַּ"ל.<p dir="rtl">
וְטָעוּת נְפוֹצָה הִיא לַחֲשֹׁב כִּי כְּכָל שֶׁהַבְּקִיאוּת גְּדוֹלָה יוֹתֵר, נִפְגֶּמֶת הַחֲרִיפוּת, וּבֶאֱמֶת, דְּמָאן דְּלֹא יָדַע מַאי קָאָמַר רַבָּנָן, רַק בְּעָמָל וְטֹרַח, מוּטָב לוֹ שֶׁלֹּא לִפְתֹּחַ כַּמָּה סְפָרִים, וְיִתְרַכֵּז בִּמְעַט הַפּוֹסְקִים הַמְּצוּיִים, וְלַהֲבִינָם יָפֶה יָפֶה, וְלֹא יִהֵא צִנָּא מָלֵא סִפְרָא, אוֹ חָמוֹר נוֹשֵׂא סְפָרִים, כִּמְלִיצַת הָרַב חוֹבַת הַלְּבָבוֹת, וְעַל זֶה הִתְפַּלֵּל הֶחָכָם: הָרַחֲמָן יַצִּילֵנוּ מִפִּזּוּר הַנֶּפֶשׁ. אוּלָם מִי שֶׁזָּכָה לְעָמְקָה שֶׁל הֲלָכָה, בְּבֵרוּר וְלִבּוּן הַסּוּגְיוֹת הַהִלְכָתִיּוֹת בְּתַלְמוּד וּבָרִאשׁוֹנִים וּבָאַחֲרוֹנִים, וְשׂוֹחֶה בְּיַמָּהּ שֶׁל הַתַּלְמוּד כְּזָקֵן וְרָגִיל בְהֲבָנָה יְשָׁרָה וּמַעֲמִיקָה, הַהֵפֶךְ הוּא הַנָּכוֹן, הַבְּקִיאוּת מַקְנָה לוֹ יָד וְשֵׁם בְּעוֹלָמָהּ שֶׁל הֲלָכָה. וּכְכָל שֶׁהוּא בָּקִי יוֹתֵר בְּדִבְרֵי הַתּוֹסָפוֹת וְהָרִאשׁוֹנִים וְהָאַחֲרוֹנִים, שִׂכְלוֹ נַעֲשֶׂה לְחָרִיף יוֹתֵר, וּסְבָרוֹתָיו קְרוֹבוֹת יוֹתֵר לִסְבָרוֹתֵיהֶם שֶׁל הַקַּדְמוֹנִים, בִּהְיוֹתוֹ מָצוּי אֶצְלָם כָּל כָּךְ.<p dir="rtl">
וְאֶפְשָׁר, שֶׁלָּכֵן אָמְרוּ בִּבְרָכוֹת <small><small>(סד.)</small></small> סִינַי וְעוֹקֵר הָרִים סִינַי עָדִיף, שֶׁעַל יְדֵי הִמָּצְאוּתוֹ הַרְבֵּה בְּדִבְרֵי הַשַּׁ"ס וְהָרִאשׁוֹנִים, וְעוֹסֵק בָּהֶם בַּהֲבָנָה יְשָׁרָה, שִׂכְלוֹ נַעֲשֶׂה קָרוֹב לִסְבָרוֹתֵיהֶם יוֹתֵר מִן הֶחָרִיף, וְלָכֵן אָמְרוּ שֶׁהַכֹּל צְרִיכִים לְמָרֵי חִטַּיָּא, שֶׁעַל יְדֵי כָּךְ זוֹכִים לְכַוֵּן לַאֲמִתָּהּ שֶׁל תּוֹרָה, וּכְבָר נוֹדְעוּ דִּבְרֵי הָרִיבַ"ש בִּתְשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' רעא)</span></small></small> שֶׁאֵין בְּדוֹרֵנוּ זֶה מִי שֶׁיּוּכַל לִפְסֹק הֲלָכָה מִתּוֹךְ סְבָרָא בְּעַלְמָא. ע"ש. וְנִמְצָא, דְּהֵן סִינַי וְהֵן עוֹקֵר הָרִים בְּוַדַּאי שֶׁלּוֹמְדִים בְּהַעֲמָקָה, רַק הַסִּינַי מִתּוֹךְ שֶׁיּוֹדֵעַ הַרְבֵּה סְבָרוֹתָיו קְרוֹבוֹת לִסְבָרוֹת הַקַּדְמוֹנִים בִּהְיוֹתוֹ מָצוּי אֶצְלָם, שֶׁהֲרֵי הָאָדָם מֻשְׁפָּע מִסְּבִיבָתוֹ, וְעוֹקֵר הָרִים הַיְנוּ שֶׁאֵינוֹ בָּקִי בְּסִפְרָא סִפְרֵי וְכוּ', וְאָז סְבָרָתוֹ אֵינָהּ אֶלָּא סְבָרָא דִּילֵיהּ. וְעַיֵּן בְּפֵרוּשׁ הֶחָסִיד הַיַּעְבֵּ"ץ <small><small><span class="booklinks" onclick="sendBookLink(this)" onmouseover="setBookLinkTitle(this)">(מַסֶּכֶת אָבוֹת פֶּרֶק ו')</span></small></small> עַל הַמִּשְׁנָה בְּדִקְדּוּק חֲבֵרִים, שֶׁהַחֲכָמִים בִּזְכוּת שִׂכְלָם לֹא יִצְטָרְכוּ בְּפִלְפּוּל רַב.<p dir="rtl">
וְסִיַּעְתָּא לָזֶה מָצָאתִי בַּמֵּאִירִי הוֹרָיוֹת שָׁם שֶׁכָּתַב בְּזֶה הַלָּשׁוֹן: מִי שֶׁהוּא מְפֻלְפָּל בְּיוֹתֵר עַד שֶׁמִּתּוֹך פִּלְפּוּלוֹ מַקְשֶׁה כָּל כָּךְ עַד שֶׁאֵין כֹּחַ בַּנִּשְׁאָלִים לְתָרֵץ, וְיֵשׁ מִי שֶׁהוּא מְפֻלְפָּל כָּרָאוּי וְשׁוֹנֶה מִשְׁנָתוֹ בְּמִתּוּן וּמַעֲלֶה אוֹתָהּ עַל דַעַת פְּסָק, נִסְתַּפְּקוּ רַבּוֹתֵינוּ אֵי זֶה מֵהֶם קוֹדֵם, וּמִכָּל מָקוֹם בִּזְמַנֵּנוּ אֵלּוּ אַחֲרוֹן חָבִיב, כְּלָל גָּדוֹל בְּלִמּוּד, שֶׁיֵּדַע הַתַּלְמִיד אַחַר שֶׁשָּׁנָה מַה שֶּׁעָלָה בְּיָדוֹ מִכָּל מַה שֶּׁשָּׁנָה, וְיִסְמֹךְ עַל הַכְּלָלִים שֶׁיָּצְאוּ לוֹ מִשָּׁם בְּקַבָּלַת הָרַב הָרָאוּי לִסְמֹךְ עָלָיו, וְחֵפֶץ ה' בְּיָדוֹ יִצְלַח, אָמֵן.<p dir="rtl">
וּבְאָרְחוֹת צַדִּיקִים <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר כז)</span></small></small> כָּתַב, וְהִנֵּה בַּדּוֹר הַזֶּה נִשְׁתַּכְּחָה הַתּוֹרָה, כִּי הַלּוֹמְדִים דִּמּוּ עַצְמָם לִהְיוֹת כְּמוֹ בַּעֲלֵי הַתּוֹסָפוֹת וְהָרִאשׁוֹנִים, וְהֶחְזִיקוּ לִמּוּדָם בְּפִלְפּוּלִים, עַד שֶׁמְּבַטְּלִים אֶת רֹב הַיּוֹם בְּפִלְפּוּל, וּמְבַלְבְּלִים זֶה אֶת זֶה, וְעִקַּר הַלִּמּוּד שֶׁלָּהֶם נִשְׁאַר עֲרָאי דַּעֲרָאי, וּבִטּוּל זְמַן הַלִּמּוּד קֶבַע, וַהֲרֵי אָמְרוּ חֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(שַבָּת סג.)</span></small></small> לִיגְמַר אִינִישׁ וַהֲדַר לִיסְבַּר, וְאִלּוּ הֵם אֵינָם עוֹשִׂים כֵּן, אֶלָּא רְצוֹנָם לִלְמֹד הַתּוֹסָפוֹת וְכָל הַחִדּוּשִׁים וְחִדּוּשֵׁי חִדּוּשִׁים קֹדֶם שֶׁיֵּדְעוּ צוּרָתָא דִּשְׁמַעְתְּתָא, וְאֵיךְ יַצְלִיחוּ בְּלִמּוּדָם, וְעֵינֵינוּ הָרוֹאוֹת כִּי מֵרֹב טֹרַח הָעִיּוּן וְהַפִּלְפּוּל שֶׁנּוֹהֲגִים בּוֹ, רַבִּים הַפּוֹרְשִׁים לְגַמְרֵי מִן הַלִּמּוּד, כִּי הַהֲלָכָה נַעֲשֵׂית לָהֶם כְּמַשָּׂא כָּבֵד, לֹא כֵן הָרִאשׁוֹנִים אֲשֶׁר תּוֹרָתָם הָיְתָה אֻמָּנוּתָם, וְהָיוּ מְמִיתִים עַצְמָם עָלֶיהָ יוֹמָם וָלַיְלָה, וְלִבָּם הָיָה פָּתוּחַ כְּפִתְחוֹ שֶׁל אוּלַם, וְשֶׁל אַחֲרוֹנִים כְּפִתְחוֹ שֶׁל הֵיכָל, וְאָנוּ כִּמְלא נֶקֶב מַחַט סִדְקִית. וְאָמַר רַבָא, וַאֲנַן כְּאֶצְבַּע בְּקִירָא לִסְבָרָא, וְאָמַר רַב אָשֵׁי וַאֲנַן בְּבִירָא לְשִׁכְחָא. וְכָל שֶׁכֵּן אֲנַן עֲנִיֵּי הַדַּעַת וְכוּ', עַד כָּאן.<p dir="rtl">
וְחֲזִינָן לְקַמָּאֵי דְּצָוְחֵי טוּבָא עַל הַחִלּוּקִים הַדְּחוּקִים שֶׁהָיוּ נְהוּגִים בְּדוֹרוֹתֵיהֶם, וּמִפִּיהֶם לַפִּידִים יַהֲלֹכוּ, וּמִתּוֹכָם כְּעֵין הַחַשְׁמַל גְּדוֹל הָאַחֲרוֹנִים מהר"ל מִפְּרַאג בְּדֶרֶךְ הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ו דְּאָבוֹת דַּף קיז)</span></small></small>, שֶׁהִפְלִיג לוֹמַר עַל אֵלֶּה שֶׁאֵינָם לוֹמְדִים לַהֲלָכָה אֶלָּא רַק בְּדֶרֶךְ פִּלְפּוּל בְּעַלְמָא, שֶׁהֵם מְגַלִּים פָּנִים בַּתּוֹרָה שֶׁלֹּא כַּהֲלָכָה, וְשֶׁרָאוּי מְאֹד לִקְרֹעַ עַל זֶה כְּמוֹ עַל סֵפֶר תּוֹרָה שֶׁנִּשְׂרַף וְכו', עַיֵּן שָׁם. וְכֵן כָּתַב בְּשׁוּ"ת נוֹדַע בִּיהוּדָה בַּהַקְדָּמָה לַסֵּפֶר דוֹרֵשׁ לְצִיּוֹן בְּשֵׁם הַשְּׁלָ"ה הַקָּדוֹשׁ שֶׁהֵם מְגַלִּים פָּנִים בַּתּוֹרָה שֶׁלֹּא כַּהֲלָכָה.<p dir="rtl">
גַּם הַשַּׁאֲגַת אַרְיֵה בַּחֲדָשׁוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(דִינֵי חֹדֶש סי' ג)</span></small></small> כָּתַב, וְרָאוּי לְכָל אָדָם לָתוּר וְלִדְרֹשׁ בַּחָכְמָה עַד מָקוֹם שֶׁיַּד שִׂכְלוֹ מַגַּעַת. וְהִנֵּה דֶּרֶךְ זוֹ אֲחַזְתִּיו מִנְּעוּרַי, וְגַם עַד זִקְנָה וְשֵׂבָה לֹא אֶעֶזְבֶנָּה וְלֹא אַרְפֶּנָּה לָלוּן בְּעָמְקָא שֶׁל הֲלָכָה. וְכָל מַה שֶּׁכָּתַבְתִּי מִנְּעוּרַי וְהָיָה רָשׁוּם אֶצְלִי, הוּא מִמַּה שֶּׁחִדַּשְׁתִּי עַל גפ"ת וּפוֹסְקִים, כִּי זוּלַת זֶה מַה שֶּׁפִּלְפַּלְתִּי לְחַדֵּד אֶת הַתַּלְמִידִים, אוֹ דֶּרֶךְ דְּרוּשׁ, לֹא הֶעֱלֵיתִי עַל סֵפֶר, כִּי אֶת הַכֹּל יִשָּׂא הָרוּחַ, וְאֵין זֶה אֶלָּא הֶבֶל וּרְעוּת רוּחַ, אַף שֶׁנִּזְהַרְתִּי בְּכָל מַה דְּאֶפְשָׁר שֶׁיִּהְיֶה עִקַּר הַפִּלְפּוּל לַאֲמִתָּהּ שֶׁל תּוֹרָה, מִכָּל מָקוֹם אִי אֶפְשָׁר שֶׁלֹּא יִתְעָרְבוּ בּוֹ דְּבָרִים שֶׁאֵינָם לַאֲמִתָּהּ שֶׁל תּוֹרָה וְכוּ'. וַאֲנִי אֵינֶנִּי מַכְנִיס רֹאשִׁי בְּפִלְפּוּלִים וְדִקְדּוּקִים כָּאֵלּוּ, וְכוּ' <small><small>[רְאֵה לְשׁוֹנוֹ לְעֵיל]</small></small>. ע"כ. וְכַיּוֹצֵא בָּזֶה כָּתְבוּ הַשְּׁלָ"ה הַקָּדוֹשׁ, וּבְנוֹ הַגָּאוֹן בַּעַל וַוֵּי הָעַמּוּדִים. ע"ש.<p dir="rtl">
וְכֵן בְּשׁוּ"ת חַווֹת יָאִיר <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קכג)</span></small></small> כָּתַב, וְאַל יְבַלֶּה זְמַנּוֹ בְּחִלּוּקִים וַחֲרִיפוּת שֶׁל הֶבֶל שֶׁנִּתְפַּשֵּׁט בַּעֲוֹנוֹת הָרַבִּים, כִּי אוֹי וַאֲבוֹי עַל מִבְחַר הַזְּמַן שֶׁמְּבַלִּים לִפְעָמִים רֹב הַיּוֹם עַל זֶה, וּבִמְקוֹם זֶה הָיוּ יְכוֹלִים לִלְמֹד כַּמָּה דַּפִּים בְּשַׁ"ס וּפוֹסְקִים. וע"ש בְּאֹרֶךְ.<p dir="rtl">
וּרְאֵה עוֹד בְּהַקְדָּמַת תְּשׁוּבָה מֵאַהֲבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(בִּפְתִיחַת שַׁעַר הָאוֹתִיּוֹת ב' וח')</span></small></small> אֲשֶׁר הֶאֱרִיךְ מְאֹד בָּזֶה, וְכָתַב, שֶׁכָּל הָעוֹסֵק בְּפִלְפּוּל "שֶׁל הֶבֶל" אֵינוֹ אָהוּב וּמְקֻבָּל עַל פְּנֵי תֵּבֵל, כִּי חַכְמֵי אֶרֶץ יִשְׂרָאֵל וּסְפָרַד וְאֶרֶץ תּוּגְרָמָא לֹא שְׁמִיעַ לְהוּ וְלֹא סְבִירֵי לְהוּ פִּלְפּוּל כָּזֶה, וְהֵמָּה גְּדוֹלֵי חִקְרֵי לֵב חֲרִיפִים וּבְקִיאִים בְּמִקְרָא בְּמִשְׁנָה וּבַגְּמָרָא וּבְפִסְקֵי הָרִאשׁוֹנִים וְהָאַחֲרוֹנִים, וְדָחוּ לִמּוּד זֶה בִּשְׁתֵּי יָדַיִם. וְהֵמָּה גְּאוֹנֵי אֶרֶץ וְדִבְרֵיהֶם בְּסִפְרֵיהֶם אֲהוּבִים בְּעֵינֵי אֱלֹקִים וְאָדָם, וְאִם יְפֻנּוּ הָאֲנָשִׁים הָאֵלֶּה, אֲשֶׁר אוֹמְרִים הָבָה נִבְנֶה לָנוּ עִיר וּמִגְדָּל פּוֹרֵחַ בַּאֲוִיר וְכוּ'. ע"ש.<p dir="rtl">
וְעַיֵּן בְּבָבָא מְצִיעָא <small><small>(צו:)</small></small> לְפוּם חוּרְפָא שַׁבֶּשְׁתָּא. וְשָׁם <small><small>(פה.)</small></small> רַבִּי זֵירָא כִּי סָלִיק לְאַרְעָא דְּיִשְׂרָאֵל יָתִיב מֵאָה תַּעֲנִיתָא דְּלִשְׁכַּח תַּלְמוּדָא בַּבְלָאָה מִנֵּיהּ, כִּי הֵיכִי דְּלָא נִטְרְדֵיהּ וְכוּ', וְעַיֵּן שָׁם בַּמַהַרְשָׁ"א שֶׁכָּתַב, שֶׁבְּנֵי בָּבֶל אֶפְשָׁר שֶׁהָיוּ מְפַלְפְּלִים דּוּגְמַת הַחִלּוּקִים שֶׁבַּדּוֹר הַזֶּה, אֲשֶׁר כָּל מִי שֶׁיּוֹדֵעַ לְכַוֵּן עַל הַצַּד הַיּוֹתֵר בְּפִלְפּוּל שֶׁל הֶבֶל, הֲרֵי זֶה מְשֻׁבָּח, וְכָל אֶחָד מְכַוֵּן לִדְחוֹת דִּבְרֵי חֲבֵרוֹ כִּדְקָרֵי לְהוּ מְחַבְּלִים, שֶׁאֵין נוֹחִין זֶה לָזֶה בַּהֲלָכָה, וְעַל יְדֵי כָךְ לָא סַלְקָא לְהוּ שְׁמַעְתְּתָא אַלִבָּא דְּהִלְכְתָא, כִּדְקָרֵי לְהוּ נָמֵי הָתָם בְּמַחֲשַׁכִּים הוֹשִׁיבַנִי, וְהוּא שֶׁאָמַר וְלֹא נִטְרְדֵיהּ, כִּי פִּלְפּוּל כָּזֶה מַטְרִיד אֶת הָאָדָם מִן הָאֱמֶת, וְאֵין מַגִּיעַ לְתַכְלִיתוֹ הַמְבֻקָּשׁ, עַד כָּאן. וּבַתּוֹסָפוֹת סַנְהֶדְרִין <small><small>(יז.)</small></small> מַה לָּנוּ בַּחֲרִיפוּת שֶׁל הֶבֶל. וּבְפֵרוּשׁ רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(חֻלִּין פא, ד"ה הַתְרָאַת)</span></small></small> "וּפֵרוּשׁ מְשֻׁבָּשׁ הוּא מֵאָדָם חָרִיף וּמְפֻלְפָּל". ע"כ.<p dir="rtl">
הֲרֵי שֶׁהָיוּ תּוֹלִין הַקַּלְקָלָה בַּמְּקֻלְקָל שֶׁהַחֲרִיפוּת מַטָּה לֵב הָאָדָם וְשׁוֹבָה אוֹתוֹ בְּיֹפִי הַחִדּוּשׁ, וְעַל פִּי קוּשְׁיָא מַכְרִיחַ אֶת פְּסַק הַהֲלָכָה, וַהֲרֵי יָדוּעַ מַה שֶּׁכָּתַב הָרֹא"שׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק אֵלּוּ מְגַלְּחִין סִימָן כח)</span></small></small> שֶׁאֵין לְהוֹצִיא דִּין עַל פִּי קוּשְׁיָא, שֶׁאִם יֵשׁ תֵּרוּץ אַחֵר לַקּוּשְׁיָא נִתְרוֹעֵעַ הַיְסוֹד וְנָפַל הַבִּנְיָן. עַיֵּן שָׁם. וְעַיֵּן בִּכְנֶסֶת הַגְּדוֹלָה <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' קמ"ו הגה"ט)</span></small></small> שֶׁאֵין לִקְרֹא תִּגָּר עַל מִנְהַג הָעוֹלָם וּפֵרוּשׁ הַמְּפָרְשִׁים הָרִאשׁוֹנִים וְהָאַחֲרוֹנִים, וְאַף עַל פִּי שֶׁנִּרְאֶה לָנוּ קֹשִׁי בְּדִבְרֵיהֶם, יֵשׁ לָנוּ לִתְלוֹת הַחִסָּרוֹן בָּנוּ, וְלוֹמַר שֶׁדַּעְתָּם רְחָבָה מִדַּעְתֵּנוּ, וְאֵין אָנוּ מַשִּׂיגִים עֹמֶק כַּוָּנָתָם. עַיֵּן שָׁם. וְעַיֵּן בְּשׁוּ"ת דֶּגֶל רְאוּבֵן ח"ג <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' ל"ו)</span></small></small> בְּשֵׁם הַגר"ח מִוּוֹלוֹזִ'ין. כַּאֲשֶׁר בָּא לְפָנָיו רַב אֶחָד וְהִצִּיעַ לוֹ פְּסַק דִּין לְהַתִּיר עֲגוּנָה עַל פִּי יְסוֹד קוּשִׁיָּתוֹ בְּתוֹסְפוֹת יְבָמוֹת, וְעַל זֶה עֲנָהוּ הַגָּאוֹן: "מִקּוּשִׁיָּא לֹא מֵתִים". עַיֵּן שָׁם. וַהֲרֵי לְפָנֵינוּ תְּשׁוּבוֹת מֵרַבּוֹתֵינוּ הָרִאשׁוֹנִים וְהָאַחֲרוֹנִים, וְהֵם הַמְּלַמְּדִים אוֹתָנוּ לְהוֹעִיל. דֶּרֶךְ הַפְּסָק בְּיֹשֶׁר הָעִיּוּן וְהַהֶקֵּשׁ, וְלֹא אָחֲזוּ שַׁעַר לִבְנוֹת יְסוֹד עַל מִגְדָּלִים הַפּוֹרְחִים בַּאֲוִיר.<p dir="rtl">
וּבְסֵפֶר עֲלִיּוֹת אֵלִיָּהוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת ע"ז ד"ל ע"ב)</span></small></small> סִפֵּר בְּשֵׁם מהר"ח מִוּוֹלוֹזִ'ין, שֶׁסִּפֵּר כִּי הָרַב הֶחָרִיף מהר"ר צְבִי מִסְּמִיאַטִיץ תַּלְמִיד הַגְּרָ"א הָיָה נוֹהֵג דֶרֶךְ לִמּוּדוֹ עַל דֶּרֶךְ הַחֲרִיפוּת, וּכְשֶׁנִּדְפַּס הָאוּרִים וְתֻמִּים לְהַגָּאוֹן רַבִּי יְהוֹנָתָן אַיְבְּשִׁיץ, הָיָה שָׂמֵחַ מְאֹד בְּפִלְפּוּלָיו הַחֲרִיפִים, וְלֹא זָז מֵחַבְּבוֹ לִפְנֵי הַגְרָ"א, אָמַר לוֹ הַגָּאוֹן בְּחַר אֵיזֶה חִדּוּשׁ מִסֵּפֶר "אוּרִים וְתֻמִּים", וְהַגֵּד לְפָנַי, וְכַאֲשֶׁר הִצִּיעַ לְפָנָיו דָּבָר חָרִיף וְטוֹב מֵהַ'תֻּמִּים', עָנָהוּ הַגְרָ"א: אִם בָּאנוּ לְפַלְפֵּל כֵּן הֲרֵי אֶפְשָׁר לְהוֹסִיף כָּהֵנָּה וְכָהֵנָּה, וְהֶאֱרִיךְ לוֹ בְּמִלֵּי דְּחִדּוּדֵי בִּמְהִירוּת רַבָּה, עַד שֶׁכִּמְעַט קָצְרָה יַד שִׂכְלוֹ הֶחָרִיף לְהַשִּׂיג הַכֹּל. וְכֹה סִיֵּם רַבֵּנוּ הַגְּרָ"א: כְּשֶׁלּוֹמְדִים בְּאֹפֶן זֶה יוּכַל הָאָדָם לִטְעוֹת בְּעַצְמוֹ, לְאַחַר שֶׁבְּכָל יוֹם וָיוֹם יוֹסִיף חִדּוּד עַל חִדּוּד, וְיוּכַל לַחֲשֹׁב כִּי הוּא הוֹלֵךְ וְגָדֵל, וְיָבֹא לִידֵי גַּסּוּת הָרוּחַ לְהִתְגָּאוֹת בַּחֲרִיפוּתוֹ וּלְהַעֲרִיךְ עַצְמוֹ שֶׁהוּא כְּדַאי לְדַבֵּר נֶגֶד הַמְּחַבְּרִים הָרִאשׁוֹנִים זַ"ל אֲבָל כְּשֶׁלּוֹמְדִים תּוֹרָה עַל דֶּרֶךְ הָעִיּוּן הָאֲמִתִּי כְּדַרְכָּם שֶׁל הָרִאשׁוֹנִים זַ"ל, אֲזַי מִתְרַגְּלִים בְּכָל יוֹם לְהַכִּיר פְּחִיתוּת עֶרְכֵּנוּ נֶגֶד הָרִאשׁוֹנִים ז"ל, כִּי מַה שֶּׁאָנוּ מִתְיַגְּעִים זְמַן רַב וּמוֹצְאִים אַחַר כָּךְ שֶׁרַשִׁ"י וּשְׁאָר הָרִאשׁוֹנִים זַ"ל הִרְגִּישׁוּ בָּזֶה וְתֵרְצוּ לְפִי דַּרְכָּם בַּקֹּדֶשׁ בְּמִלִּים קְצָרוֹת. עַד כָּאן. וּרְאֵה בְּהַקְדָּמַת בְּנֵי הַגְּרָ"א לְחִבּוּרוֹ עַל הַשֻּׁלְחָן עָרוּךְ, שֶׁכָּתְבוּ, שֶׁהַגַּרָ"א הִזְהִיר אוֹתָם לְהִתְרַחֵק מֵהַפִּלְפּוּל, וְרַק הַפִּלְפּוּל לַהֲלָכָה הוּא טוֹב, עַיֵּן שָׁם.<p dir="rtl">
וְכָתַב בַּיַעֲרוֹת דְּבַשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּרוּשׁ כ')</span></small></small>, אוֹי לִי אִמִּי כִּי יְלַדְתַּנִי בִּרְאוֹתִי שִׁפְלַת הַדּוֹר בְּכָל חֶלְקֵי אֵירוֹפָּא, מַמָּשׁ אֵין יְשִׁיבָה לוֹמְדֵי תּוֹרָה לִשְׁמָהּ שֶׁיֵּשְׁבוּ שָׁם לוֹמְדִים מֻמְחִים שׁוֹקְדִים עַל הַתּוֹרָה בְּעֵמֶק הֲלָכָה שֶׁל אֱמֶת, אֶלָּא בַּעֲוֹנוֹת הָרַבִּים בְּפִלְפּוּל שֶׁל הֶבֶל וְכוּ'. אֵין דּוֹרֵשׁ לְהָבִין דַּרְכֵי הַתּוֹרָה עַל בּוּרְיָהּ. וַאֲלֵיכֶם אִישִׁים אֶקְרָא זַכּוּ חֳלָקֵיהוֹן שֶׁעוֹסְקִים בַּתּוֹרָה בִּתְמִידִיּוּת מֵחַיִל אֶל חַיִל יֵלֵכוּ, אֲבָל כָּל לִמּוּדְכֶם גְּמָרָא מִשְׁנָיוֹת מִדְרָשׁ, וְאֵין אֶחָד נוֹתֵן לֵב לִלְמֹד אֹרַח חַיִּים עַל בּוּרְיָהּ, הִלְכוֹת שַׁבָּת עַל בּוּרְיוֹ, אַשְׁרֵי אִישׁ שֶׁיִּמָּלֵט וְלֹא יִשְׁגֶּה. עַד כָּאן.<p dir="rtl">
<h3 dir="rtl" id="igeret_leben_tora, פרק יז לאסוקי שמעתתא אלבא דהלכתא">פֶּרֶק יז - לְאַסּוּקֵי שְׁמַעְתְּתָא אֲלִבָּא דְּהִלְכְתָא</h3><p dir="rtl">
וְדַעַת לְנָבוֹן נָקֵל שֶׁתַּכְלִית הַלִּמּוּד וְעִקָּרוֹ הוּא בִּכְדֵי לְאַסּוּקֵי שְׁמַעְתְּתָא אֲלִבָּא דְּהִלְכְתָא לַהֲלָכָה וּלְמַעֲשֶׂה, וּכְמוֹ שֶׁאָמְרוּ חֲזַ"ל בְּפִרְקֵי אָבוֹת <small><small>(פ"ה)</small></small>, הוּא הָיָה אוֹמֵר, בֵּן חֲמֵשׁ עֶשְׂרֵה לִגְמָרָא, בֵּן אַרְבָּעִים לְבִינָה, לְהָבִין דָּבָר מִתּוֹךְ דָּבָר וּלְהוֹרוֹת כַּהֲלָכָה. וּבְאָבוֹת דְּרַבִּי נָתָן <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כט מ"ז)</span></small></small> רַבִּי יִצְחָק בֶּן פִּנְחָס אוֹמֵר, כָּל מִי שֶׁיֵּשׁ בְּיָדוֹ מִדְרָשׁ וְאֵין בְּיָדוֹ הֲלָכוֹת, לֹא טָעַם טַעַם שֶׁל חָכְמָה, כָּל מִי שֶׁיֵּשׁ בְּיָדוֹ הֲלָכוֹת וְאֵין בְּיָדוֹ מִדְרָשׁ, לֹא טָעַם טַעַם יִרְאַת חֵטְא, הוּא הָיָה אוֹמֵר כָּל שֶׁיֵּשׁ בְּיָדוֹ מִדְרָשׁ וְאֵין בְּיָדוֹ הֲלָכוֹת, זֶה גִּבּוֹר וְאֵינוֹ מְזֻיָּן, כָּל שֶׁיֵּשׁ בְּיָדוֹ הֲלָכוֹת וְאֵין בְּיָדוֹ מִדְרָשׁ, חַלָּשׁ וְזַיִן בְּיָדוֹ, יֵשׁ בְּיָדוֹ זֶה וְזֶה גִּבּוֹר וּמְזֻיָּן. וּרְאֵה עוֹד שָׁם בְּפֶרֶק כה <small><small>(מ"ג)</small></small>.<p dir="rtl">
וּבַגְּמָרָא בְּרָכוֹת <small><small>(ח.)</small></small> אָמְרוּ, מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים פז, ב)</span></small></small> אוֹהֵב ה' שַׁעֲרֵי צִיּוֹן מִכָּל מִשְׁכְּנוֹת יַעֲקֹב, אוֹהֵב ה' שְׁעָרִים הַמְצֻיָּנִים בַּהֲלָכָה יוֹתֵר מִבָּתֵּי כְּנֵסִיּוֹת וּבָתֵּי מִדְרָשׁוֹת. וְהַיְנוּ דְּאָמַר רַבִּי חִיָּא בַּר אָמִי, מִשְּׁמֵיהּ דְּעֻלָּא, מִיּוֹם שֶׁחָרַב בֵּית הַמִּקְדָּשׁ אֵין לוֹ לְהַקָּדוֹשׁ בָּרוּךְ הוּא בְּעוֹלָמוֹ אֶלָּא ד' אַמּוֹת שֶׁל הֲלָכָה. עַד כָּאן. וְלִכְאוֹרָה מַאי קָאָמַר יוֹתֵר מִבָּתֵּי מִדְרָשׁוֹת, הֲרֵי בָּתֵּי מִדְרָשׁוֹת עוֹסְקִים שָׁם בַּתּוֹרָה, וְצָרִיךְ לוֹמַר דְּבָתֵּי מִדְרָשׁוֹת דְּקָאָמַר הַיְנוּ שֶׁלּוֹמְדִים בָּהֶם בְּלֹא לְעַיֵּן אַחַר כָּךְ בַּהֲלָכָה, וְהַקָּדוֹשׁ בָּרוּךְ הוּא אוֹהֵב שֶׁיַּעַסְקוּ בַּגְּמָרָא אֲלִבָּא דְהִלְכְתָא, וְלָכֵן אָמַר אוֹהֵב ה' שְׁעָרִים הַמְצֻיָּנִים בַּהֲלָכָה, יוֹתֵר מִבָּתֵּי מִדְרָשׁוֹת.<p dir="rtl">
שׁוּב רָאִיתִי בְּחִדּוּשֵׁי הַמַּהַרְשָׁ"א שָׁם שֶׁכָּתַב, שֶׁבְּבָתֵּי כְּנֶסֶת רַבִּים מְצוּיִים קָטָן וְגָדוֹל שָׁם הוּא, וְכֵן בְּבָתֵּי מִדְרָשׁוֹת יֵשׁ שֶׁהָיוּ לוֹמְדִים שָׁם מִקְרָא, וְיֵשׁ לוֹמְדִים שָׁם מִשְׁנָה וְלֹא עָלוּ בְּיָדוֹ הֲלָכָה שֶׁיּוֹצֵא מִן הַתַּלְמוּד, כְּדְאָמְרִינַן בְּסוֹף פֶּרֶק אֵלּוּ מְצִיאוֹת, הָעוֹסְקִים בְּמִקְרָא מִדָּה וְאֵינָהּ מִדָּה, בְּמִשְׁנָה וְכוּ', בַּתַּלְמוּד אֵין לְךָ מִדָּה גְּדוֹלָה מִזּוֹ. וְהַיְנוּ שְׁעָרִים הַמְצֻיָּנִים בַּהֲלָכָה' בְּמָקוֹם שֶׁכָּל תַּלְמִיד חָכָם קוֹבֵעַ מָקוֹם לְגִרְסָתוֹ בַּתַּלְמוּד הַמְּבִיאָה לִידֵי הֲלָכָה פְּסוּקָה, וְקָאָמַר עֲלַהּ מִיּוֹם שֶׁחָרַב בֵּית הַמִּקְדָּשׁ וְכוּ', דְּבִזְמַן שֶׁבֵּית הַמִּקְדָּשׁ הָיָה קַיָּם, הָיָה שָׁם לִשְׁכַּת הַגָּזִית, שֶׁמִּשָּׁם יוֹצֵאת הֲלָכָה פְּסוּקָה עַל פִּי סַנְהֶדְרִין, וְעִמָּהֶם וַדַּאי הַשְּׁכִינָה שְׁרוּיָה. וְעַכְשָׁו שֶׁחָרַב בֵּית הַמִּקְדָּשׁ אוֹתָן ד' אַמּוֹת שֶׁל הֲלָכָה, שֶׁכָּל תַּלְמִיד חָכָם קוֹבֵעַ לוֹ לְגִרְסָתוֹ בַּתַּלְמוּד, הִיא תַּחְתֶּיהָ לִהְיוֹת הַשְּׁכִינָה עִמּוֹ. ע"ש.<p dir="rtl">
וְהָרִיטְבָּ"א שָׁם כָּתַב, דִּשְׁעָרִים הַמְּצֻיָּנִים בַּהֲלָכָה הַיְנוּ מָקוֹם שֶׁשָּׁם הַקְּבִיעוּת לְלִמּוּד הַתּוֹרָה וְהַהֲלָכָה, יוֹתֵר מִבָּתֵּי כְּנֵסִיּוֹת וּבָתֵּי מִדְרָשׁוֹת, שֶׁאֵין לוֹמְדִים בָּהֶם אֶלָּא לְפִי שָׁעָה דְּרָשׁוֹת אוֹ פָּסוּק. ע"כ. וּמָרָן הַחִידָ"א בְּפֶתַח עֵינַיִם שָׁם כָּתַב, אוֹהֵב ה' שְׁעָרִים הַמְּצֻיָּנִים בַּהֲלָכָה, כְּלוֹמַר, זֹאת הַתּוֹרָה שֶׁלּוֹמְדִים גְּדוֹלֵי הַדּוֹר שֶׁמַּעֲמִיקִים בַּהֲלָכָה, וְזֶה שֶׁכָּתוּב הַמְּצֻיָּנִים בַּהֲלָכָה, לְאַפּוּקֵי תַּלְמִידֵי חֲכָמִים הַלּוֹמְדִים הֲלָכוֹת בְּבֵית הַמִּדְרָשׁ לְפִי פְּשׁוּטָן, וְזֶה שֶׁכָּתוּב שְׁעָרִים "הַמְּצֻיָּנִים" בַּהֲלָכָה שֶׁלּוֹמְדִים בְּעִיּוּן נִמְרָץ לְעָמְקָהּ שֶׁל הֲלָכָה, יוֹתֵר מִבָּתֵּי מִדְרָשׁוֹת שֶׁלּוֹמְדִים הַתַּלְמִידֵי חֲכָמִים הֲלָכוֹת כִּפְשָׁטָן, וְהֵם אֵינָם מְצֻיָּנִים בַּהֲלָכָה, וְקָאָמַר דְּהַיְנוּ דְּאָמַר עֻלָּא מִיּוֹם שֶׁחָרַב וְכוּ', כְּלוֹמַר דְּלִמּוּד הֲלָכוֹת בְּעֹמֶק מִיּוֹם שֶׁחָרַב בֵּית הַמִּקְדָּשׁ כִּי גָּבַר אוֹיֵב הַסִּטְרָא אָחֳרָא, אֵין לוֹ להקב"ה אֶלָּא ד' אַמּוֹת שֶׁל הֲלָכָה, כְּלוֹמַר, שִׁעוּר מוּעָט שֶׁמַּעֲמִיקִים וּמְפַלְפְּלִים בַּהֲלָכָה בְּדִקְדּוּק, וְעַל יְדֵי זֶה מִתְבַּטְּלִים הַקְּלִפּוֹת. כִּי תַּלְמוּד גִּימַטְרִיָּא פְּלוֹנִית לְהַכְנִיעָהּ, וּלְקַשֵּׁט הַכַּלָּה, כִּי הֲלָכָה ה' כַּלָּה וְכוּ', עַד כָּאן.<p dir="rtl">
וּבְרֵאשִׁית רַבָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשָׁה ג' פִּסְקָא ה)</span></small></small> אָמְרוּ, וַיַּרְא אֱלֹהִים אֶת הָאוֹר כִּי טוֹב, כְּנֶגֶד סֵפֶר וַיִּקְרָא שֶׁהוּא מָלֵא הֲלָכוֹת רַבּוֹת. וַהֲלָכוֹת רַבּוֹת מְאִירוֹת עֵינָיו שֶׁל אָדָם. וּרְאֵה בְּנֶפֶשׁ הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מע' ה)</span></small></small>. וּבַיַּלְקוּט אָמְרוּ, לֹא עַל הַלֶּחֶם לְבַדּוֹ יִחְיֶה הָאָדָם, כִּי עַל כָּל מוֹצָא פִּי ה', אֵלּוּ הֲלָכוֹת.<p dir="rtl">
וּמָהָרַ"ח בֶּן עָטָר בַּסֵּפֶר רִאשׁוֹן לְצִיּוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף לב ע"ד)</span></small></small> כָּתַב: "נִרְאֶה שֶׁאֵין מַסְפִּיק לְאָדָם לוֹמַר אֶלְמַד דִּינֵי אִסּוּר וְהֶתֵּר בְּשֻׁלְחָן עָרוּךְ שֶׁחִבֵּר מָרָן רַבֵּנוּ יוֹסֵף קָארוֹ, אֲשֶׁר נִתְפַּשֵּׁט בְּכָל הַקְּהִלּוֹת לָדוּן וְלִפְסֹק עַל פִּיו, אֶעֱסֹק בְּתוֹרַת הַסּוֹד, הֲגַם כִּי רַבָּה הִיא, אֶלָּא יֵדַע שֶׁכָּל עוֹד לֹא נוֹדַע לוֹ עִקַּר וְשֹׁרֶשׁ הַדִּין מֵהַשַּׁ"ס וְהָרִאשׁוֹנִים, אֵינוֹ יָכוֹל לַעֲמֹד עַל אֲמִתַּת הַדָּבָר". עַיֵּן שָׁם. וְרָמְזוּ עַל זֶה חֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(יְרוּשַׁלְמִי רֵישׁ פֶּרֶק רַבִּי אֱלִיעֶזֶר דְּמִלָּה)</span></small></small>, כָּל תּוֹרָה שֶׁאֵין לָהּ בֵּית אָב אֵינָהּ תּוֹרָה.<p dir="rtl">
וּבְסֵפֶר הָאֶשְׁכּוֹל <small><small><span class="booklinks" onclick="sendBookLink(this)" onmouseover="setBookLinkTitle(this)">(הִלְכוֹת סֵפֶר תּוֹרָה עַמּוּד נ)</span></small></small> כָּתַב וְז"ל: נִשְׁאַל רַב פְּלְטוֹי גָּאוֹן, אֵיזֶה עָדִיף וּמְשֻׁבָּח, אִם לְהַעֲמִיק בַּהֲלָכוֹת עַל פִּי הַתַּלְמוּד, אוֹ לַעֲסֹק בַּהֲלָכוֹת פְּסוּקוֹת וּקְטוּעוֹת, וְהֵשִׁיב, הִנֵּה רֹב הָעוֹלָם מַטִּין אַחַר הֲלָכוֹת פְּסוּקוֹת, וְאוֹמְרִים מַה לָּנוּ לְהַעֲמִיק בְּקוּשְׁיוֹת וּפִלְפּוּלֵי הַשַּׁ"ס, אֲבָל לֹא יָפֶה עוֹשִׂים. וְאָסוּר לַעֲשׂוֹת כֵּן, שֶׁבָּזֶה הֵם מְמַעֲטִים אֶת הַתּוֹרָה, וְנֶאֱמַר יַגְדִּיל תּוֹרָה וְיַאְדִּיר. וְלֹא עוֹד אֶלָּא שֶׁגּוֹרְמִים הֵם שֶׁתִּשְׁתַּכַּח הַתּוֹרָה מִיִּשְׂרָאֵל, וְלֹא נִתְקְנוּ הֲלָכוֹת פְּסוּקוֹת וּקְטוּעוֹת לְשַׁנֵּן בָּהֶם, אֶלָּא לְמִי שֶׁלָּמַד הַשַּׁ"ס כֻּלּוֹ וְעוֹסֵק בּוֹ תָּמִיד, וְאִם מִסְתַּפֵּק לוֹ דָּבָר בַּדִּין, וְאֵינוֹ יָכוֹל לְפָרְשׁוֹ, יֵעַיֵּן בַּהֲלָכוֹתהָהֵם, עַד כָּאן.<p dir="rtl">
וּבְסֵפֶר מַעֲשֵׂה רַב <small><small><span class="booklinks" onclick="sendBookLink(this)" onmouseover="setBookLinkTitle(this)">(בִּשְׁאִלְתּוֹת אוֹת סב)</span></small></small> כָּתַב, הָעוֹלָם אוֹמְרִים הַלּוֹמֵד פּוֹסְקִים בְּלִי גְּמָרָא, הוּא כְּדָגִים בְּלֹא פִּלְפְּלִים. וְרַבֵּנוּ הַגְּרָ"א אוֹמֵר שֶׁהוּא כְּפִלְפְּלִים בְּלֹא דָּגִים. ע"ש. וּכְבָר אָמְרוּ בִּירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף הוֹרָיוֹת)</span></small></small>, אֶפְשָׁר לָעוֹלָם בְּלֹא פִּלְפְּלִין, וְהַכֹּל צְרִיכִים לְמָרֵי חִטַּיָּא.<p dir="rtl">
וְכָתַב בְּפֶלֶא יוֹעֵץ הַנַּ"ל, דְּיֵשׁ בָּזֶה שְׁתֵּי פָּנִים, וּשְׁנֵיהֶם כְּאַחַת טוֹבִים, הָאֶחָד הוּא לִמּוּד הַהֲלָכָה, דְּהַיְנוּ הַגְּמָרָא בְּפִלְפּוּל לְהַקְשׁוֹת וּלְתָרֵץ, וְעַל זֶה אָמְרוּ: גְּמָרָא, אֵין לְךָ מִדָּה טוֹבָה הֵימֶנָּה וְכוּ', וְעוֹד אָמְרוּ, קֻדְשָׁא בְּרִיךְ הוּא חֲדֵי בְּפִלְפּוּלָא דְּאוֹרַיְתָא וְכוּ', וְיָדוּעַ שֶׁסִּפְרֵי הַשְּׁאֵלוֹת וּתְשׁוּבוֹת שֶׁעוֹשִׂים בְּכָל דּוֹר וָדוֹר, הֵם הָיוּ לְעֵינַיִם, וְלֹא אַלְמָן יִשְׂרָאֵל, וְרָאוּי לְכָל מִי שֶׁחֲנָנוֹ ה' דַּעַת, שֶׁיְּבָרֵר הַדִּין שֶׁנִּכְנַס בּוֹ לְבֵית הַסָּפֵק, וְלְעַיֵּן הֵיטֵב בַּגְּמָרָא וּפוֹסְקִים, עַד אֲשֶׁר יֵצֵא כַּנֹּגַהּ הֲלָכָה עַל תִּלָּהּ בִּדְבָרִים הַמְּפֹרָשִׁים כַּשִּׂמְלָה. וְיִכְּתֹב בַּסֵפֶר רַק הַנּוֹגֵעַ לְעִנְיַן דִּינָא, וְלֹא יְעָרֵב מְלֶאכֶת הַשִּׁיטָה בִּמְלֶאכֶת הַתְּשׁוּבָה, וּבָזֶה יְהֵא מוֹעִיל לָרַבִּים לַדּוֹרוֹת הַבָּאִים. וְעַל כָּל פָּנִים אֵין לִסְמֹךְ עַל כָּל הַנִּמְצָא כָּתוּב, עַד יִבְחֲנֵהוּ בִּבְחִינַת שִׂכְלוֹ אִם כֵּן הוּא הָאֱמֶת, כִּי כָּל אָדָם לְפוּם חוּרְפָא פְּעָמִים שַׁבֶּשְׁתָּא, וְיֵשׁ דִּינִים שֶׁהֵם כַּהֲרָרִים הַתְּלוּיִים בְּחוּט הַשְּׂעָרָה, שֶׁבְּחִלּוּק מוּעָט מִשְׁתַּנֶּה הַדִּין, וְזֶה הַדָּבָר מֻטָּל עַל יוֹשְׁבֵי עַל מִדִּין, לְהָבִין עֹמֶק הַדִּין, וּלְדַמּוֹת בְּקַל דִּין לְדִין, וְרַחֲמֵי לְמִבָּעֵי עַל רָזָא דְּנָא, שֶׁאֱלֹקִי"ם יְחוֹנֵנוּ חָכְמָה וָדַעַת וּתְבוּנָה. ע"ש.<p dir="rtl">
וְיָדוּעַ מַה שֶּׁכָּתְבוּ בְּשֵׁם הָאֲרִ"י זַ"ל, שֶׁהֲלָכָה אוֹתִיּוֹת "הַכַּלָּה", שֶׁעַל יְדֵי לִמּוּד הַהֲלָכָה נֶחְשֶׁבֶת הַתּוֹרָה כִּמְאֹרֶסֶת אֵלָיו. שֶׁעַל יְדֵי הַהֲלָכָה מְיַחֵד הַדּוֹדִים, וְאָז הַתּוֹרָה נַעֲשֵׂית אֶצְלוֹ כְּכַלָּה, שֶׁהֲרֵי מִמֶּנָּה תּוֹצְאוֹת חַיִּים, לְיַדֵּעַ אֶת הַדֶּרֶךְ אֲשֶׁר יַעֲשֶׂה הָאָדָם וָחַי בָּהֶם. וְכֵן הוּא בְּפֶלֶא יוֹעֵץ הַנַּ"ל, דְּעַל יְדֵי הַקּוּשְׁיוֹת וְתֵרוּצִים בַּגְּמָרָא הוּא מְבָרֵר קַשׁ מִתֶּבֶן, וּמְקַשֵּׁט הַכַּלָּה אוֹתִיּוֹת הֲלָכָה וְכוּ'.<p dir="rtl">
וּבְשׁוּ"תּ מִן הַשָּׁמַיִם <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' לב)</span></small></small> כָּתַב, שֶׁהֵשִׁיבוּ לוֹ מִן הַשָּׁמַיִם בַּחֲלוֹמוֹ, אוֹהֵב ה' שְׁעָרִים הַמְּצֻיָּנִים בַּהֲלָכָה, כְּשֶׁמְּחַדְּשִׁים חִדּוּשׁ בַּהֲלָכָה וּמַעֲמִידִין אוֹתָהּ עַל בֵּרוּר, אוֹתָן שְׁעָרִים נֶאֱהָבִים לִפְנֵי הַמֶּלֶךְ הַגָּדוֹל יוֹתֵר מִכָּל מִשְׁכְּנוֹת יַעֲקֹב הַמְּקַיְּמִים בָּהֶם שְׁאָר הַמִּצְוֹת. וְכָל מִי שֶׁמְּחַשֵּׁב מַחֲשָׁבוֹת וְסוֹבֵר סְבָרוֹת בַּהֲלָכוֹת חֲמוּרוֹת וּבִפְסָקִים חֲמוּרִים נֶאֱהָב וְנֶחְמָד לִפְנֵי הַמֶּלֶךְ הָעֶלְיוֹן, וְזֶהוּ שֶׁאָמְרוּ אִגְרָא דִּשְׁמַעְתְּתָא סְבָרָא. וְהַדְּבָרִים וְהַמַּחֲשָׁבוֹת הָהֵם הֵם כְּמַרְגָּלִיּוֹת הַיְקָרוֹת בְּעֵינָיו. וְאִם עַל אֲבֵדַת כֶּסֶף אֶחָד אוֹ שְׁוֵה כֶּסֶף הִתִּירָה תּוֹרָה לַעֲשׂוֹת מְלָאכוֹת בְּחֹל הַמּוֹעֵד, כָּל שֶׁכֵּן שֶׁיֵּשׁ לָחוּס עַל אֲבֵדַת הַמַּרְגָּלִיּוֹת הַיְקָרוֹת הָהֵם לְכָתְבָם וּלְחָתְמָם לְמַעַן לֹא יֹאבְדוּ, וְהַכּוֹתֵב וְהַחוֹתֵם יְקַבֵּל שָׂכָר עֲלֵיהֶם, כָּל זֶה פֵּרְשׁוּ לִי וְשָׂמוּ בְּפִי בֶּאֱמֶת. עַיֵּן שָׁם.<p dir="rtl">
וּבַגְּמָרָא שַׁבָּת <small><small>(קלח:)</small></small> אָמְרוּ, תָּנוּ רַבָּנָן כְּשֶׁנִּכְנְסוּ רַבּוֹתֵינוּ לְכֶרֶם בְּיַבְנֶה אָמְרוּ, עֲתִידָה תּוֹרָה שֶׁתִּשְׁתַּכַּח מִיִּשְׂרָאֵל, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(עמוס ח, יא)</span></small></small>, הִנֵּה יָמִים בָּאִים נְאֻם ה' אֱלֹקִים וְהִשְׁלַחְתִּי רָעָב בָּאָרֶץ לֹא רָעָב לַלֶּחֶם וְלֹא צָמָא לַמַּיִם, כִּי אִם לִשְׁמֹעַ אֶת דְּבַר ה', וְנַע מִיָּם עַד יָם וְגוֹ', דְּבַר ה' זוֹ הֲלָכָה, תַּנְיָא רַבִּי שִׁמְעוֹן בַּר יוֹחַאי אוֹמֵר חַס וְחָלִילָה שֶׁתִשְׁתַּכַּח תּוֹרָה מִיִּשְׂרָאֵל שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(דברים לא)</span></small></small> כִּי לֹא תִּשָּׁכַח מִפִּי זַרְעוֹ, אֶלָּא מָה אֲנִי מְקַיֵּם וְשׁוֹטְטוּ לְבַקֵּשׁ אֶת דְּבַר ה' וְלֹא יִמְצְאוּ, שֶׁלֹּא יִמְצְאוּ הֲלָכָה בְּרוּרָה וּמִשְׁנָה בְּרוּרָה בְּמָקוֹם אֶחָד. עַד כָּאן.<p dir="rtl">
וּמַה שֶּׁהֻצְרְכוּ בַּגְּמָרָא לְהָבִיא ב' פְּסוּקִים, לוֹמַר, דְּאַף דְּאִיכָּא הַבְטָחָה שֶׁיִּהְיֶה צִמָּאוֹן גָּדוֹל לִשְׁמֹעַ אֶת דְּבַר ה', עִם כָּל זֶה יִהְיוּ קְהִלּוֹת מִצָּפוֹן וְעַד מִזְרָח, שֶׁיְּשׁוֹטְטוּ לָדַעַת אֶת דְּבַר ה' זוֹ הֲלָכָה פְּסוּקָה, וְלֹא יִמָּצְאוּ מוֹרֵי הוֹרָאוֹת לְהוֹרוֹת לָהֶם הַדֶּרֶךְ.<p dir="rtl">
וְנוֹדַע מַה שֶּׁפָּסַק מָרָן בְּשֻׁלְחָן עָרוּךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(או"ח סי' נג סכ"ד)</span></small></small>, שֶׁצִּבּוּר שֶׁצְּרִיכִין לִשְׂכֹּר רַב וְגַם שְׁלִיחַ צִבּוּר, וְאֵין בְּיָדָם שְׂכַר שְׁנֵיהֶם, אִם הוּא רַב מֻבְהָק וְגָדוֹל בַּהֲלָכָה וּבָקִי בְּהוֹרָאָה הוּא קוֹדֵם, וְאִם לָאו שְׁלִיחַ צִבּוּר קוֹדֵם. וּמְקוֹרוֹ טָהוֹר מִתְּשׁוּבַת הָרֹא"שׁ. וְכָתַב שָׁם בְּבֵאוּר הֲלָכָה, דְּמִכָּאן יִרְאֶה הָאָדָם גֹּדֶל הַחִיּוּב עַל כָּל עִיר לִשְׂכֹּר לָהֶם רַב שֶׁיּוֹרֶה לָהֶם בְּמִצְוֹת הַתּוֹרָה וּמִשְׁפְּטֶיהָ אֵיךְ לְהִתְנַהֵג, וְלֹא יִהְיוּ כְּעִוְּרִים הַמְגַשְּׁשִׁים בַּאֲפֵלָה וְכוּ', וְעַל יְדֵי זֶה הוֹלֶכֶת הָעִיר מִדֶּחִי אֶל דֶּחִי שֶׁאֵין לָהֶם מוֹרֶה וּמַנְהִיג בְּדַרְכֵי ה', וּבָאִים לִידֵי חִלּוּל שַׁבָּת וְיוֹם טוֹב, וַאֲכִילַת חֲשַׁשׁ חָמֵץ, וּמִי יוֹדֵעַ כַּמָּה אִסּוּרִים מֵחַיָּבֵי כְּרִיתוֹת חַס וְחָלִילָה ה' יִשְׁמְרֶנּוּ. עַד כָּאן.<p dir="rtl">
צֵא וּלְמַד בַּחֲשִׁיבוּת לִמּוּד הֲלָכָה לָרַבִּים, מִמַּה שֶּׁכָּתַב רַשִׁ"י <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת קטו.)</span></small></small> דִּבְשַׁבָּת הָיוּ דּוֹרְשִׁין דְּרָשָׁה לְבַעֲלֵי בָּתִּים, שֶׁעֲסוּקִין בִּמְלָאכָה כָּל יְמוֹת הַחֹל, וּבְתוֹךְ הַדְּרָשָׁה הָיוּ מוֹרִין לָהֶן הִלְכוֹת אִסּוּר וְהֶתֵּר, וְטוֹב לָהֶם לִשְׁמֹעַ מִלִּקְרוֹת בַּכְּתוּבִים. עַד כָּאן. וְעַיֵּן עוֹד בְּרַשִׁ"י שַׁבָּת ל. וְסַנְהֶדְרִין לח. וּבְיַלְקוּט שִׁמְעוֹנִי <small><small><span class="booklinks" onclick="sendBookLink(this)" onmouseover="setBookLinkTitle(this)">(ריש פר' ויקהל)</span></small></small> אָמַר הַקָּדוֹשׁ בָּרוּךְ הוּא לְמֹשֶׁה, הַקְהֵל קְהִלּוֹת בְּשַׁבָּת לְלַמְּדָם הֲלָכוֹת. וְהוּבָא בַּהַקְדָּמָה לְמִשְׁנָה בְּרוּרָה חֵלֶק ג'.<p dir="rtl">
וְעוֹד אָמְרוּ בְּקִדּוּשִׁין <small><small>(מ:)</small></small> רַבִּי טַרְפוֹן וּזְקֵנִים הָיוּ מְסֻבִּין בַּעֲלִיַּת בֵּית נְתָזָה בְּלוֹד, נִשְׁאֲלָה שְׁאֵלָה זוֹ בִּפְנֵיהֶם, תַּלְמוּד גָּדוֹל אוֹ מַעֲשֶׂה גָּדוֹל, נַעֲנָה רַבִּי טַרְפוֹן וְאָמַר, מַעֲשֶׂה גָּדוֹל, נַעֲנָה רַבִּי עֲקִיבָא וְאָמַר תַּלְמוּד גָּדוֹל, נַעֲנוּ כֻּלָּם וְאָמְרוּ, תַּלְמוּד גָּדוֹל שֶׁהַתַּלְמוּד מֵבִיא לִידֵי מַעֲשֶׂה, עַד כָּאן.<p dir="rtl">
וּבִגְמָרָא עֲבוֹדָה זָרָה <small><small>(יז:)</small></small> אָמְרוּ, תָּנוּ רַבָּנָן, כְּשֶׁנִּתְפְּסוּ רַבִּי אֶלְעָזָר בֶּן פְּרָטָא וְרַבִּי חֲנִינָא בֶּן תְּרַדְיוֹן, אָמַר לוֹ רַבִּי אֶלְעָזָר לְרַבִּי חֲנִינָא, אַשְׁרֶיךָ שֶׁנִּתְפַּסְתָּ עַל חֲמִשָּׁה דְּבָרִים וְאַתָּה נִצּוֹל, אוֹי לִי שֶׁנִּתְפַּסְתִּי עַל דָּבָר אֶחָד וְאֵינִי נִצּוֹל. שֶׁאַתָּה עָסַקְתָּ בַּתּוֹרָה וּבִגְמִילוּת חֲסָדִים, וַאֲנִי לֹא עָסַקְתִּי אֶלָּא בַּתּוֹרָה בִּלְבַד, וְכִדְרַב הוּנָא דְּאָמַר, כָּל הָעוֹסֵק בַּתּוֹרָה בִּלְבַד דּוֹמֶה כְּמִי שֶׁאֵין לוֹ אֱלֹהַּ, שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(דִּבְרֵי הַיָּמִים ב' טו)</span></small></small> וְיָמִים רַבִּים לְיִשְׂרָאֵל לְלֹא אֱלֹהֵי אֱמֶת וְגוֹ', מַאי לְלֹא אֱלֹהֵי אֱמֶת, שֶׁכָּל הָעוֹסֵק בַּתּוֹרָה בִּלְבַד דּוֹמֶה כְּמִי שֶׁאֵין לוֹ אֱלוֹהַּ. וְכָתַב שָׁם בְּפֵרוּשׁ רַבֵּנוּ חֲנַנְאֵל, מַאי לְלֹא תּוֹרָה, כָּל הָעוֹסֵק בַּתּוֹרָה בִּלְבַד וְאֵינוֹ מִתְעַסֵּק בַּמִּצְוֹת, וְגַם לְהוֹצִיא הַדִּין לַאֲמִתּוֹ וְהַהוֹרָאָה כְּתִקְנָהּ, כְּאִלּוּ גַּם תּוֹרָה אֵין לוֹ. ע"ש.<p dir="rtl">
וּלְכָל עִקַּר הַלִּמּוּד אֵצֶל אַבְרֵכִים נְשׂוּאִים תַּלְמִידֵי חֲכָמִים צָרִיךְ לִהְיוֹת בְּעִנְיְנֵי אֹרַח חַיִּים יוֹרֶה דֵּעָה הַנּוֹהֲגִים לְמַעֲשֶׂה גַּם בַּזְּמַן הַזֶּה, כְּדֵי שֶׁיֵּדַע לְקַיֵּם הַמִּצְוֹת כְּהִלְכָתָן, וְגַם לְהִמָּנַע מִלְּהִכָּשֵׁל בְּאִסּוּרֵי תּוֹרָה וְאִסּוּרֵי דְּרַבָּנָן, וְלֹא כְּמוֹ שֶׁנּוֹהֲגִין מִקְצָת תַּלְמִידֵי חֲכָמִים בְּכוֹלְלִים מְסֻיָּמִים שֶׁעוֹסְקִים בְּכָל זְמַנָּם בְּפִלְפּוּל בְּסֵדֶר קָדָשִׁים וּטְהָרוֹת שֶׁאֵינָם נוֹהֲגִים כְּלָל בַּזְּמַן הַזֶּה, אֶלָּא הִלְכְתָא לִמְשִׁיחָא, שֶׁהוּא בִּבְחִינַת דְּרוֹשׁ וְקַבֵּל שָׂכָר <small><small><span class="booklinks" onclick="sendBookLink(this)" onmouseover="setBookLinkTitle(this)">(כַּמְּבֹאָר בִּזְבָחִים מה.)</span></small></small> וְאִלּוּ בְּעִנְיָנִים הַנּוֹהֲגִים בַּזְּמַן הַזֶּה אֵין לָהֶם חֵלֶק וְנַחֲלָה, וְאֵינָם בְּקִיאִים אֲפִלּוּ בְּהִלְכוֹת שַׁבָּת, וּבְהִלְכוֹת תְּפִלָּה וּבְרָכוֹת, גַּם בָּעִנְיָנִים הַנּוֹהֲגִים בְּאֹפֶן תְּמִידִי, וּפְעָמִים רַבּוֹת שֶׁנִּכְשָׁלִים גַּם בַּדְּבָרִים הַיְדוּעִים אֲפִלּוּ לְבַעֲלֵי בָּתִּים הַקּוֹבְעִים עִתִּים לַתּוֹרָה בְּאֹרַח חַיִּים וְיוֹרֶה דֵּעָה. וּכְבָר צָוְחוּ עַל זֶה קַמָּאֵי דְּקַמָּאֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(בִּבְרָכוֹת כט.)</span></small></small> בִּרְכַּת מְזוֹנָא לֹא גָּמְרִינַן וְאַתְנוּיֵי מִתָּנִינָן?<p dir="rtl">
וְנוֹדַע מַה שֶּׁכָּתַב הַגָּאוֹן רַבִּי יְהוֹנָתָן אַיְבְּשִׁיץ בְּסִפְרוֹ יַעֲרוֹת דְּבַשׁ, שֶׁכָּל מִי שֶׁאֵינוֹ לוֹמֵד הִלְכוֹת שַׁבָּת עַל בּוּרְיָין, וְחוֹזֵר עֲלֵיהֶן לְפָחוֹת פַּעֲמַיִם וְשָׁלֹשׁ, לֹא יוּכַל לְהִמָּלֵט מֵחִלּוּל שַׁבָּת בְּשׁוֹגֵג, הֵן בִּמְלָאכוֹת דְּאוֹרַיְתָא הֵן בְּאִסּוּרֵי שְׁבוּת דְּרַבָּנָן. וֶהֱבִיאוֹ הַגָּאוֹן מִלִּיסָא בְּסִדּוּר דֶּרֶךְ הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קמה סע"ג)</span></small></small>, וְכָתַב עַל זֶה: וְעַל זֶה יִדְווּ כָּל הַדְווּים שֶׁכַּמָּה תַּלְמִידֵי חֲכָמִים מֻפְלָגִים בַּתּוֹרָה עוֹסְקִים בְּפִלְפּוּל וַחֲרִיפוּת, וְאִלּוּ בְּהִלְכוֹת שַׁבָּת אֵינָם בְּקִיאִים, וּבָאִים לִידֵי סָפֵק חִלּוּל שַׁבָּת, אוֹי לָנוּ מִיּוֹם הַדִּין אוֹי לָנוּ מִיּוֹם הַתּוֹכֵחָה. ע"ש. וְהוּבְאוּ דְּבָרָיו בְּזִכְרוֹנוֹת אֵלִיָּהוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' קכו)</span></small></small>. גַּם בְּסֵפֶר דַּעַת חָכְמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק יד)</span></small></small> כָּתַב, שֶׁרֹב חִלּוּלֵי הַשַּׁבָּת שֶׁנִּכְשָׁלִים בָּהֶם הַהֲמוֹנִים, הוּא מֵחֲמַת חֶסְרוֹן יְדִיעָה, כִּי אֵינָם בְּקִיאִים בְּדִינֵי ל"ט מְלָאכוֹת, וְשִׁגְגַת תַּלְמוּד עוֹלָה זָדוֹן. וְהוּבְאוּ דִּבְרֵיהֶם בְּכַף הַחַיִּים פַּלָּאגִ'י <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' כט אוֹת ה וי"א)</span></small></small>. ע"ש. וּרְאֵה מַה שֶּׁכָּתַב בָּזֶה בְּקַרְיַינָא דְּאִגַּרְתָּא ח"ב. ע"ש.<p dir="rtl">
וְגַם עַל יְדֵי שֶׁיִּלְמַד הֵיטֵב הֲלָכוֹת הַנְּהוּגוֹת בַּזְּמַן הַזֶּה, יוּכַל לְלַמֵּד אֶת הָעָם דֶּרֶךְ ה', וּלְזַכּוֹת אֶת הָרַבִּים, וּכְבָר אָמְרוּ בַּגְּמָרָא בָּבָא בַּתְרָא <small><small>(ח.)</small></small> וְהֵם תֻּכּוּ לְרַגְלֶיךָ יִשָּׂא מִדַּבְּרוֹתֶיךָ, אֵלּוּ תַּלְמִידֵי חֲכָמִים שֶׁמְּכַתְּתִים רַגְלֵיהֶם עַל דִּבְרֵי תּוֹרָה. ע"ש. וְאָמְרוּ עוֹד וּמַצְדִּיקֵי הָרַבִּים כַּכּוֹכָבִים לְעוֹלָם וָעֶד, שֶׁהַכּוֹכָבִים נִרְאִים לָנוּ כִּקְטַנִּים, אֲבָל הֵם גְּדוֹלִים פִּי כַּמָּה וְכַמָּה מִכַּדּוּר הָאָרֶץ, וְכָךְ הוּא עֵרֶךְ מַצְדִּיקֵי הָרַבִּים.<p dir="rtl">
וּבֶאֱמֶת, שֶׁחוֹב קָדוֹשׁ מֻטָּל עַל כָּל אַבְרֵךְ, וּבִפְרָט מִי שֶׁחֲנָנוֹ הַשֵּׁם יִתְבָּרַךְ בְּלָשׁוֹן לִמּוּדִים, נֹפֶת תִּטֹּפְנָה שִׂפְתוֹתָיו, לִמְסֹר שִׁעוּרֵי הֲלָכָה לַהֲמוֹן הָעָם וּלְלַמְּדָם אֶת דֶּרֶךְ ה' בַהֲלָכוֹת הַמְּצוּיוֹת. כְּמוֹ הִלְכוֹת קְרִיאַת שְׁמַע וּתְפִלָּה, הִלְכוֹת שַׁבָּת וּמַאֲכָלוֹת אֲסוּרוֹת. הִלְכוֹת טָהֳרַת הַמִּשְׁפָּחָה וְדִינֵי הַמּוֹעֲדִים, הִלְכוֹת תְּרוּמוֹת וּמַעַשְׂרוֹת וְחַלָּה, דִּינֵי רִבִּית וּמַשָּׂא וּמַתָּן, וְכַדּוֹמֶה. וְאִם לֹא יֵדַע בְּעַצְמוֹ אֶת הַהֲלָכוֹת הַמְּצוּיוֹת, כֵּיצַד יְזַכֶּה אֶת הָרַבִּים בִּדְבַר ה' זוֹ הֲלָכָה. וּכְבָר אָמְרוּ בְּבָבָא מְצִיעָא <small><small>(פד:)</small></small> תּוֹרָה כָּמוֹהוּ לָמַדְתָּ תּוֹרָה כָּמּוֹהוּ לֹא רִבַּצְתָּ.<p dir="rtl">
וּבְחוֹבָת הַלְּבָבוֹת <small><small>(שַׁעַר אַהֲבַת ה' פֶּרֶק ו' עַמּוּד תעד)</small></small> כָּתַב, כִּי הֶחָסִיד הַגָּדוֹל בְּיוֹתֵר אֲפִלּוּ אִם יַגִּיעַ אֶל הַתַּכְלִית בְּתִקּוּן נַפְשׁוֹ לְהַשֵּׁם יִתְבָּרַךְ, וַאֲפִלּוּ אִלּוּ הָיָה קָרוֹב לַמַּלְאָכִים בְּמִדּוֹתָיו הַטּוֹבוֹת וּמִנְהֲגֵיהֶם הַמְשֻׁבָּחִים, וְהִשְׁתַּדְּלוּתָם הָעֲצוּמָה וְהַזַּכָּה בַּעֲבוֹדַת ה', עֲדַיִן אֵינוֹ מַגִּיעַ לִזְכֻיּוֹת מִי שֶׁמּוֹרֶה וּמַדְרִיךְ בְּנֵי אָדָם אֶל הַדֶּרֶךְ הַטּוֹבָה וְהַיְשָׁרָה, וּמְיַשֵּׁר וּמַחֲזִיר בִּתְשׁוּבָה אֶת הָרְשָׁעִים וּמְקָרְבָם לְצוּר מַחֲצַבְתָּם. שֶׁזְּכֻיּוֹתָיו נִכְפָּלוֹת בְּכַמָּה הֲמוֹנִים בַּעֲבוּר זְכֻיּוֹתֵיהֶם שֶׁל אֵלּוּ בְּכָל הַזְּמַנִּים, וּבְכָל הַיָּמִים.<p dir="rtl">
מָשָׁל לְמָה הַדָּבָר דּוֹמֶה, לִשְׁנֵי סוֹחֲרִים, שֶׁהָאֶחָד הָיְתָה לוֹ סְחוֹרָה אַחַת וְהִרְוִיחַ בָּהּ פִּי עֲשָׂרָה מִשָּׁוְיָהּ, וְהִגִּיעַ הַכֹּל לְמֵאָה דִּינְרֵי זָהָב. וְהַשֵּׁנִי הָיוּ לוֹ סְחוֹרוֹת רַבּוֹת וְהִרְוִיחַ בָּהֶן כֶּפֶל אֶחָד בִּלְבַד. אֲבָל מִפְּנֵי שֶׁהָיוּ לוֹ סְחוֹרוֹת הַרְבֵּה הִגִּיעַ הַכֹּל לַעֲשֶׂרֶת אֲלָפִים דִּינְרֵי זָהָב, כָּךְ מִי שֶׁאֵינוֹ מְתַקֵּן אֶלָּא נַפְשׁוֹ בִּלְבַד, תִּהְיֶה זְכוּתוֹ מוּעֶטֶת, וּמִי שֶׁמְּתַקֵּן נַפְשׁוֹ וּנְפָשׁוֹת רַבּוֹת עִמּוֹ, תִּכְפַּל זְכוּתוֹ כְּפִי הַזְּכֻיּוֹת שֶׁל כָּל מִי שֶׁיְּתַקֵּן וִיקָרֵב לְצוּר מַחֲצַבְתּוֹ. וּכְמוֹ שֶׁשָּׁנִינוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּאָבוֹת פ"ה)</span></small></small> כָּל הַמְּזַכֶּה אֶת הָרַבִּים אֵין חֵטְא בָּא עַל יָדוֹ, מִשּׁוּם שֶׁזָּכָה וְזִכָּה אֶת הָרַבִּים זְכוּת הָרַבִּים תָּלוּי בּוֹ שֶׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים לג, כא)</span></small></small> צִדְקַת ה' עָשָׂה וּמִשְׁפָּטָיו עִםיִשְׂרָאֵל, עַד כָּאן.<p dir="rtl">
וְכַמָּה גְּדוֹלִים מַעֲשֵׂי חִיָּא <small><small><span class="booklinks" onclick="sendBookLink(this)" onmouseover="setBookLinkTitle(this)">(כְּתוּבוֹת קג:)</span></small></small> שֶׁהָיָה הוֹלֵךְ וּמְלַמֵּד נַעֲרֵי יִשְׂרָאֵל תּוֹרָה. <small><small>(עַיֵּן יְרוּשַׁלְמִי פ"ט דְּכִלְאַיִם, שֶׁרֵישׁ לָקִישׁ צָם שְׁלֹשׁ מֵאוֹת תַּעֲנִיּוֹת לִרְאוֹת אֶת רַבִּי חִיָּא וְלֹא זָכָה בִּגְלַל שֶׁלֹּא עָשָׂה כְּמַעֲשָׂיו שֶׁל רַבִּי חִיָּא, וְאִלּוּ רַב הוּנָא זָכָה. עַיֵּן בָּבָא מְצִיעָא פד.)</small></small>.<p dir="rtl">
וְאִם תּוֹצִיא יָקָר מִזּוֹלֵל כְּפִי תִּהְיֶה, כָּל הַמְּלַמֵּד אֶת בֶּן חֲבֵרוֹ תּוֹרָה, זוֹכֶה "וְיוֹשֵׁב" בִּישִׁיבָה שֶׁל מַעְלָה, בִּישִׁיבָה שֶׁיֵּשׁ בָּהּ סְמִיכָה. וּכְבָר אָמְרוּ בְּמִדְרַשׁ קֹהֶלֶת. לָמַד וְלֹא לִמֵּד אֵין לְךָ הֶבֶל גָּדוֹל מִזֶּה. וְעוֹד עַיֵּן בִּדְרָשׁוֹת הַחֲתַם סוֹפֵר <small><small><span class="booklinks" onclick="sendBookLink(this)" onmouseover="setBookLinkTitle(this)">(דף קכד.)</span></small></small>. וְהוּא אֱמֶת שֶׁעַל כָּל תַּלְמִיד חָכָם לִלְמֹד גַּם בְּסֵדֶר קָדָשִׁים וּטְהָרוֹת, וּכְמוֹ שֶׁכָּתַב הָרַמְבַּ"ם בְּפֵרוּשׁ הַמִּשְׁנָיוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף מְנָחוֹת)</span></small></small>, וּכְבָר אָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(מְנָחוֹת קי.)</span></small></small> תַּלְמִידֵי חֲכָמִים הָעוֹסְקִים בְּהִלְכוֹת עֲבוֹדָה מַעֲלֶה עֲלֵיהֶם הַכָּתוּב כְּאִלּוּ נִבְנָה בֵּית הַמִּקְדָּשׁ בִּימֵיהֶם, וְכָל הָעוֹסֵק בַּתּוֹרָה אֵינוֹ צָרִיךְ לֹא עוֹלָה וְלֹא מִנְחָה וְלֹא חַטָּאת וְלֹא אָשָׁם. עַיֵּן שָׁם. וְכֵן כָּתַב הָרַב בְּאֵר שֶׁבַע <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּסוֹף הַקְדָּמָתוֹ)</span></small></small>. וְעַיֵּן בְּשׁוּ"ת בִּנְיַן שְׁלֹמֹה כֹּהֵן מִוִּילְנָא <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' א)</span></small></small>. אוּלָם כָּל זֶה אַחַר שֶׁהִשְׁלִים חוֹבָתוֹ בִּידִיעַת וּבִבְקִיאוּת הַדִּינִים הַנִּצְרָכִים לַהֲלָכָה וּלְמַעֲשֶׂה, וּכְמוֹ שֶׁהִסְבִּיר בְּטוּב טַעַם וָדַעַת הַגר"ז בְּשֻׁלְחָן עָרוּךְ <small><small>(הִלְכוֹת תַּלְמוּד תּוֹרָה פֶּרֶק ו' הֲלָכָה ט')</small></small>, עַיֵּן שָׁם. וּרְאֵה בְּאִגְרוֹת הָרַמְבַּ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(וַרְשָׁא תרלח דַּף טו ע"א)</span></small></small> שֶׁכָּתַב אֶל הַדַּיָּן רַבִּי פִּינְחָס ב"ר מְשֻׁלָּם. וּמַה שֶׁדַּנְתָּ שֶׁכָּל אִשָּׁה שֶׁיִּרְצֶה בַּעְלָהּ לִיתֵּן לָהּ נְדוּנְיָתָהּ וְלֹא יִשָּׁאֵר אַחְרַאי עָלֶיהָ הַדִּין עִמּוֹ. תָּמַהְתִּי עַל כָּךְ, וְהָיוּ עִמִּי הַדַּיָּן הֶחָסִיד וְעוֹד שְׁלֹשָׁה אוֹ אַרְבָּעָה אֲחֵרִים, וְאָמַרְתִּי לָהֶם, אַל תִּתְמְהוּ, כִּי אֵלּוּ בְּנֵי פְרַנְצָא <small><small>[צָרְפַת]</small></small> וְכָל הַיְּהוּדִים אֲשֶׁר בְּעָרֵי הַנּוֹצְרִים מַנִּיחִים אוֹתָם לָדוּן <small><small>[בְּדִינֵי אִישׁוּת]</small></small> כְּמוֹ הַיִּשְׁמְעֵאלִים, וְלָכֵן כְּשֶׁיָּבֹא לָהֶם דִּין יַאֲרִיכוּ בּוֹ יוֹתֵר מִדִּינֵי הַקָּרְבָּנוֹת, לְפִי שֶׁאֵין אָנוּ עוֹסְקִים בָּהֶם, וּבְאוֹתוֹ הַזְּמַן שֶׁהָיוּ עוֹסְקִים בָּהֶם הָיוּ בְּקִיאִים בָּהֶם, עַד שֶׁאֵין צָרִיךְ לִשְׁאֹל וְלֹא לְחַפֵּשׂ וְכוּ'. ע"ש.<p dir="rtl">
צֵא וּלְמַד עוֹד מִמַּה שֶּׁכָּתַב רַבֵּנוּ בְּחַיֵּי בְּחוֹבַת הַלְּבָבוֹת בַּהַקְדָּמָה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף יא ע"א)</span></small></small> וְזֶה לְשׁוֹנוֹ: וְנִשְׁאַל אֶחָד מִן הַחֲכָמִים עַל שְׁאֵלָה נָכְרִית מֵעִנְיַן דִּין הַגֵּרוּשִׁין <small><small>[כְּלוֹמַר, שְׁאֵלָה זָרָה שֶׁאֵינָהּ מְצוּיָה בְּדִינֵי גֵּרוּשִׁין]</small></small> וְהֵשִׁיב, אַתָּה הַשּׁוֹאֵל עַל מַה שֶּׁלֹּא יַזִּיקֶנּוּ אִם לֹא יְדָעֶנּוּ, הֲיָדַעְתָּ כָּל מַה שֶּׁאַתָּה חַיָּב לָדַעַת מִן הַמִּצְוֹת אֲשֶׁר אֵינְךָ רַשַּׁאי לְהִתְעַלֵּם מֵהֶן, וְאֵין רָאוּי לְךָ לִפְשֹׁעַ בָּהֶן. עַד שֶׁנִּפְנֵיתָ לַחֲשֹׁב בִּשְׁאֵלוֹת נָכְרִיּוֹת <small><small>[זָרוֹת]</small></small>, אֲשֶׁר לֹא תִּקְנֶה בָּהֶן מַעֲלָה יְתֵרָה בְּתוֹרָתְךָ וֶאֱמוּנָתְךָ, וְלֹא תְּתַקֵּן בָּהֶן מְעֻוָּת בְּמִדּוֹת נַפְשֶׁךָ. וַאֲנִי נִשְׁבַּע כִּי זֶה חָמֵשׁ וּשְׁלֹשִׁים שָׁנָה שֶׁאֲנִי מִתְעַסֵּק בְּמַה שֶּׁצָּרִיךְ לִי בְּמִצְווֹת תּוֹרָתֵנוּ, וְאַתָּה יוֹדֵעַ רֹב טָרְחִי בְּעִיּוּן, וְרֹב הַסְּפָרִים אֶצְלִי, וְלֹא פִּנִּיתִי לִבִּי מֵעוֹלָם לְמַה שֶּׁפִּנִּיתָ לִבְּךָ לִשְׁאֹל עָלָיו. וְהֶאֱרִיךְ שָׁם לְהוֹכִיחוֹ וּלְבַיְּשׁוֹ עַל כָּךְ. עכ"ל. וּדְבָרָיו חַיִּים וְקַיָּמִים. וְלֹא עַל חִנָּם נִסְדַּר סֵדֶר קָדָשִׁים וּטְהָרוֹת בְּסוֹף הַתַּלְמוּד, אַף שֶׁהֵם חָכְמָה וָדַעַת <small><small><span class="booklinks" onclick="sendBookLink(this)" onmouseover="setBookLinkTitle(this)">(עַיֵּן שַׁבָּת לא.)</span></small></small>.<p dir="rtl">
וְעַיֵּן בְּפֵרוּשׁ רַשִׁ"י בָּבָא מְצִיעָא <small><small>(קט:)</small></small> שֶׁבֵּאַר דִּבְרֵי הַגְּמָרָא לְכִי מַטִּית לִשְׁחִיטַת קָדָשִׁים תָּא וְאַקְשׁוּ לִי דְּהַיְנוּ שֶׁתַּגִּיעַ לִלְמֹד סֵדֶר קָדָשִׁים שֶׁעֲדַיִן אֵינְךָ עוֹסֵק בָּזֶה עַתָּה. וּמְבֹאָר שֶׁעִסּוּקָם בְּקָדָשִׁים וְכוּ' הָיָה בַּסּוֹף. וְעַיֵּן עוֹד בְּבָבָא מְצִיעָא <small><small>(קיד:)</small></small> דְּאָמַר לֵיהּ רָבָּה בַּר אֲבוּהָ לְאֵלִיָּהוּ, בְּאַרְבָּעָה <small><small>[סְדָרִים]</small></small> לֹא מְצַיְּנָא. וּפִרַשׁ רַשִׁ"י דְּמַיְירְי בְּמוֹעֵד נְזִיקִין נָשִׁים וְקָדָשִׁים. וּזְרָעִים וּטְהָרוֹת לֹא הָיָה בָּקִי בָּהֶן כְּלָל. וְעַיֵּן שָׁם בַּתּוֹסָפוֹת דְּקָאֵי אַתּוֹסֶפְתָּא, וְשִׁית לִבְּךָ דְרַבִי סִדֵּר מוֹעֵד, וְאַחַר כָּךְ נְזִיקִין וְכוּ'.<p dir="rtl">
וּבֶאֱמֶת כִּי כָּל אֵלֶּה הַלּוֹמְדִים לְאַסּוּקֵי שְׁמַעְתְּתָא אֲלִבָּא דְּהִלְכְתָא, הֲרֵי הֵם גַּם קוֹטְפִים אֶת פְּרִי לִמּוּדָם וִיגִיעָתָם, בִּבְחִינַת נוֹצֵר תְּאֵנָה יֹאכַל פִּרְיָהּ, וּכְמוֹ שֶׁאָמְרוּ בַּגְּמָרָא שָׁם, אָמַר רַב חִיָּא בַּר אַבָּא אָמַר רַבִּי יוֹחָנָן, מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כז, יח)</span></small></small> נוֹצֵר תְּאֵנָה יֹאכַל פִּרְיָהּ, לָמָּה נִמְשְׁלוּ דִּבְרֵי תּוֹרָה לִתְאֵנָה. מַה תְּאֵנָה זוֹ כָּל זְמַן שֶׁאָדָם מְמַשְׁמֵשׁ בָּהּ מוֹצֵא בָּהּ תְּאֵנִים, אַף דִּבְרֵי תּוֹרָה וְכוּ', ע"ש. וְהֵם בִּכְלַל מַה שֶּׁנֶּאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(קֹהֶלֶת י, ט)</span></small></small> בּוֹקֵעַ עֵצִים יִסְכַּן בָּם. שֶׁהָעוֹבֵד וְטוֹרֵחַ לִבְקֹעַ הָעֵצִים, הוּא אֲשֶׁר נֶהֱנֶה מִכָּךְ, שֶׁהֲרֵי מִתְחַמֵּם בְּעֵצִים אֵלּוּ, וְכָךְ בִּיגִיעַת הַתּוֹרָה, הַיָּגֵעַ וְטוֹרֵחַ בְּעֵסֶק הַתּוֹרָה בְּסוֹפוֹ שֶׁל דָּבָר הוּא הַנֶּהֱנֶה מִיגִיעָתוֹ. וְגַם יָכוֹל לֵהָנוֹת מִיגִיעָתוֹ לְהוֹרוֹת הֲלָכָה לְמַעֲשֶׂה, לְשָׁעָה וּלְדוֹרוֹת. כִּי יָגַעְתָּ וּמָצָאתָ הַאֲמֵן, וְאָמְרוּ עוֹד בְּעֵרוּבִין <small><small>(נה.)</small></small> רַבִּי זֵירָא אָמַר מֵהָכָא <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי טו, כג)</span></small></small> שִׂמְחָה לְאִישׁ בְּמַעֲנֶה פִּיו, וְדָבָר בְּעִתּוֹ מַה טּוֹב, אֵימָתַי שִׂמְחָה לְאִישׁ בְּשָׁעָה שֶׁמַּעֲנֶה בְּפִיו. וּפֵרַשׁ רַשִׁ"י, אֵימָתַי אָדָם שָׂמֵחַ בְּתַלְמוּדוֹ, בִּזְמַן שֶׁיֵּשׁ לוֹ מַעֲנֶה כְּשֶׁשּׁוֹאֲלִין מִמֶּנּוּ דְּבַר הֲלָכָה, עַיֵּן שָׁם.<p dir="rtl">
וּבַגְּמָרָא נִדָּה <small><small>(עא.)</small></small> תַּנָּא דְּבֵי אֵלִיָּהוּ כָּל הַשּׁוֹנֶה הֲלָכוֹת בְּכָל יוֹם מֻבְטָח לוֹ שֶׁהוּא בֶּן הָעוֹלָם הַבָּא. וְכָתַב הַמֵּאִירִי שָׁם וְז"ל: שֶׁאַחַר שֶׁשָּׁנָה הַסּוּגְיָא דֶּרֶךְ מֶחְקָר וּמַשָּׂא וּמַתָּן מַעֲלֶה בְּיָדוֹ הָרָאוּי לְבֵרוּר דֶּרֶךְ פְּסָק וְקוֹבְעָן לְעַצְמוֹ הֲלָכוֹת הֲלָכוֹת, מֻבְטָח לוֹ שׁהוּא בֶּן הָעוֹלָם הַבָּא, שֶׁעַל יְדֵי כָּךְ מִתְיַשֵּׁר בְּהוֹרָאָה יָפֶה יָפֶה, וְנִמְצָא מְזַכֶּה אֶת הַבְּרִיּוֹת בְּהוֹרָאוֹתָיו וְאֵינוֹ מַכְשִׁילָן כִּשְׁאָר הַתַּלְמִידִים שֶׁאֵין נוֹהֲגִין כֵּן, וֶהֱבִיאוּהָ דֶּרֶךְ רֶמֶז מִדִּכְתִיב, הֲלִיכוֹת עוֹלָם לוֹ אַל תִּיקְרִי הֲלִיכוֹת אֶלָּא הֲלָכוֹת, רְצוֹנוֹ לוֹמַר, אִם הוּא שׁוֹנֶה הֲלָכוֹת עַל הַדֶּרֶךְ שֶׁבֵּאַרְנוּ עוֹלָם לוֹ, עַד כָּאן. וְכֵן כָּתְבוּ עוֹד בְּיוֹמָא <small><small>(כו.)</small></small> הַנַּ"ל. וְכָתַב הָרָמָ"א בְּהַגָ"ה <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמב ס"ל)</span></small></small>, שֶׁבַּזְּמַן הַזֶּה עִקַּר הָרַבָּנוּת אֵינוֹ תָּלוּי בְּמִי שֶׁלִּמּוּדוֹ פִּלְפּוּלִים וְחִלּוּקִים <small><small>[בִּלְבַד]</small></small>, רַק בְּמִי שֶׁלָּמַד <small><small>[גַם]</small></small> פְּסַק הֲלָכָה וְעִיּוּן, וְהֶעֱמִידוּ עַל הָאֱמֶת וְהַיֹּשֶׁר. עַיֵּן שָׁם.<p dir="rtl">
גַּם הַגָּאוֹן רַבִּי יְהוֹנָתָן אַיְבְּשִׁיץ כּוֹתֵב: עִקַּר הַלִּמּוּד הוּא לִלְמֹד שֻׁלְחָן עָרוּךְ לָדַעַת דַּרְכֵי ה', וּבְנֵי אָדָם שֶׁלּוֹמְדִים פִּלְפּוּלִים בִּלְבַד, וַהֲלָכוֹת שֶׁיֵּשׁ בָּהֶן מַנִּיחִים, יָמוּתוּ בְּלֹא חָכְמָה לִלְמֹד שֻׁלְחָן עָרוּךְ. וְהַדַּיָּנִים מַעֲמִיקִים הַרְבֵּה בְּחֹשֶׁן מִשְׁפָּט, כִּי לְחַמֵּם הוּא. עַד כָּאן.<p dir="rtl">
<h3 dir="rtl" id="igeret_leben_tora, פרק יח שלא להוציא דין בלא עיון בספרי הפוסקים">פֶּרֶק יח - שֶׁלֹּא לְהוֹצִיא דִּין בְּלֹא עִיּוּן בְּסִפְרֵי הַפּוֹסְקִים</h3><p dir="rtl">
וּכְבָר נוֹדַע כִּי בַּזְּמַן הַזֶּה אֵין בְּכוֹחֵנוּ לְהוֹצִיא דִּין מִן הַגְּמָרָא בְּלֹא עִיּוּן בְּסִפְרֵי הַפּוֹסְקִים וּכְמוֹ שֶׁכָּתַב רַבֵּנוּ ר"י מִיגַאשׁ בִּתְשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קיד)</span></small></small> "שֶׁאֵין בִּזְמַנֵּנוּ זֶה מִי שֶׁיַּגִּיעַ בְּתַלְמוּד לְגָדֵר שֶׁיּוּכַל לִסְמֹךְ לְהוֹרוֹת מִמֶּנּוּ. עַיֵּן שָׁם. וְכָתַב הַשַּׁ"ךְ <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו סק"ה)</span></small></small> בְּזֶה הַלָּשׁוֹן: כָּתַב הַדְּרִישָׁה, יֵשׁ בַּעֲלֵי בָּתִּים נוֹהֲגִים לִלְמֹד בְּכָל יוֹם גפ"ת וְלֹא שְׁאָר פּוֹסְקִים, וּמְבִיאִים רְאָיָה מֵהַאי דְּאָמְרִינַן סוֹף נִדָּה, כָּל הַשּׁוֹנֶה הֲלָכוֹת וְכוּ'. אֲבָל לִי נִרְאֶה שֶׁיֵּשׁ לִלְמֹד סִפְרֵי הַפּוֹסְקִים דִינֵי הַתּוֹרָה כְּמוֹ הָרִי"ף וְהַמָּרְדְּכִי וְהָרֹא"שׁ וְדוֹמֵיהֶם, דְּזֶהוּ שֹׁרֶשׁ וְעִקַּר לְתוֹרָתֵנוּ וְאֵינָם יוֹצְאִים כְּלָל בְּלִמּוּד גפ"ת, דְּהָא דְּתָנָא דְּבֵי אֵלִיָּהוּ כָּל הַשּׁוֹנֶה הֲלָכוֹת בְּכָל יוֹם וְכוּ' כְּבָר כָּתַב רַשִׁ"י שָׁם וְכוּ'. ע"ש. וּבְסֵפֶר רִאשׁוֹן לְצִיּוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמו ס"ד)</span></small></small> כָּתַב, נִרְאֶה שֶׁאֵין מַסְפִּיק לְאָדָם לוֹמַר אֵדַע דִּינֵי הַתּוֹרָה אִסּוּר וְהֶתֵּר וְכוּ' מִפְּסַק הַדִּין וּמֵהַשֻּׁלְחָן עָרוּךְ שֶׁחִבֵּר מהרי"ק שֶׁנִּתְפַּשֵּׁט בְּכָל קְהִלּוֹת יִשְׂרָאֵל לָדוּן עַל פִּיו, וְאֶעֱסֹק בְּחָכְמַת הַיְסוֹד הֲגַם כִּי רַבָּה הִיא, נִרְאֶה כִּי כָּל עוֹד שֶׁלֹּא יֵדַע עִקַּר הַדִּין מֵהַשַּׁ"ס וּמוֹצָאוֹ אֵינוֹ יָכוֹל לַעֲמֹד עַל אֲמִתַּת הַדָּבָר, אֶלָּא שֶׁעַל כָּל פָּנִים זֶה הָאָדָם שֶׁדַּעְתּוֹ רְחָבָה יָכוֹל לִקְבֹּעַ עִתִּים יְדוּעִים אוֹ יָמִים יְדוּעִים לְהִסְתַּכֵּל וְלֵידַע בְּנוֹרָאוֹת ה' לְקַיֵּם מִצְוֹת, דַּע אֶת אֱלֹהֶיךָ וְגוֹ', עַד כָּאן.<p dir="rtl">
והגר"ז בְּשֻׁלְחָן עָרוּךְ שֶׁלּוֹ <small><small>(הִלְכוֹת תַּלְמוּד תּוֹרָה סִימָן פא סָעִיף ו')</small></small> כָּתַב: וּבַזְּמַן הַזֶּה שֶׁכָּל הַתּוֹרָה שֶׁבְּעַל פֶּה הוּא כָּתוּב לְפָנֵינוּ, אֵין צָרִיךְ לִשְׂכֹּר מְלַמֵּד לִבְנוֹ שֶׁיְּלַמְּדֶנּוּ כָּל הַתּוֹרָה שֶׁבְּעַל פֶּה, אֶלָּא שֶׁיְּלַמְּדֶנּוּ לְהָבִין הֵיטֵב בַּתַּלְמוּד בְּרֹב הַמְּקוֹמוֹת גַּם בַּהֲלָכוֹת וְסוּגְיוֹת הָעֲמֻקּוֹת עִם רֹב הַפּוֹסְקִים הָרִאשׁוֹנִים וְהָאַחֲרוֹנִים, וְיַעֲמִידֶנּוּ עַל עִיּוּן הֲלָכָה לְמַעֲשֶׂה, שֶׁיּוּכַל לְעַיֵּן בְּעַצְמוֹ לִלְמֹד וּלְהָבִין וּלְהוֹרוֹת כָּל הֲלָכָה לְמַעֲשֶׂה מִתּוֹךְ עִיּוּן בַּתַּלְמוּד וּבַפּוֹסְקִים רִאשׁוֹנִים וְאַחֲרוֹנִים, וַאֲזַי יוּכַל הַבֵּן לִלְמֹד בְּעַצְמוֹ כָּל הַתַּלְמוּד וְהַפּוֹסְקִים, לֵידַע כָּל הַהֲלָכוֹת שֶׁל תּוֹרָה שֶׁבְּעַל פֶּה, שֶׁהֵן פֵּרוּשׁ הַתַּרְיַ"ג מִצְוֹת וְדִקְדּוּקֵיהֶן וְכוּ', וְכָתַב עוֹד שָׁם <small><small><span class="booklinks" onclick="sendBookLink(this)" onmouseover="setBookLinkTitle(this)">(בפ"ב הֲלָכָה א)</span></small></small>, חַיָּב אָדָם לִלְמֹד הַכֹּל, וּבַזְּמַן הַזֶּה גַּם הַטּוּר וְהַשֻּׁלְחָן עָרוּךְ, כְּמוֹ הָרֹא"שׁ וְהַבֵּית יוֹסֵף, כִּי אִם אֵינוֹ יוֹדֵעַ טַעֲמֵי הַהֲלָכוֹת אֵינוֹ מֵבִין גּוּפֵי הַהֲלָכוֹת לַאֲשׁוּרָן עַל בּוּרְיָין, וְנִקְרָא בּוּר, וְלָכֵן יֵשׁ אוֹסְרִים לְהוֹרוֹת אֲפִלּוּ לְעַצְמוֹ מִתּוֹךְ הֲלָכוֹת פְּסוּקוֹת בְּלִי טְעָמִים שֶׁלָּמַד, וּלְפִיכָךְ אֵינוֹ רַשַּׁאי לְהִתְאַחֵר מִלִּלְמֹד אֶת הַטְּעָמִים עַד שֶׁיִּגְמֹר לִלְמֹד אֶת כָּל הַהֲלָכוֹת הַפְּסוּקוֹת. עַיֵּן שָׁם.<p dir="rtl">
וְהַגר"ח מִוּוֹלוֹזִ'ין כָּתַב בַּהַקְדָּמָה לְבֵאוּר הַגְּרָ"א עַל הַשֻּׁלְחָן עָרוּךְ, כִּי כָּל פְּרִי לִמּוּד הַשַּׁ"ס הוּא לְהוֹצִיא מִמֶּנּוּ הֲלָכָה לְמַעֲשֶׂה, וְאַשְׁרֵי הַשּׁוֹנִים הֲלָכוֹת עַל מְנָת לַעֲשׂוֹת וּלְקַיֵּם, הֵמָּה הַמְּקַיְּמִים אֶת הָעוֹלָם כֻּלּוֹ, עַד שֶׁקָּמוּ רַבּוֹתֵינוּ בַּעֲלֵי הַשֻּׁלְחָן עָרוּךְ וְעָרְכוּ הַשֻּׁלְחָן לִפְנֵי כָּל מִי שֶׁיֵּשׁ לוֹ פֶּה לֶאֱכֹל, וְלִטְעֹם דִּבְרֵיהֶם מִמְּקוֹרָם בָּרוּךְ, וְעִם הֱיוֹת שֶׁהֵמָּה הָיוּ לָנוּ לְעֵינַיִם לְהוֹרוֹת אֶת הַדֶּרֶךְ אֲשֶׁר יֵלְכוּ בְּנֵי יִשְׂרָאֵל, וְאֶת הַמַּעֲשֶׂה אֲשֶׁר יַעֲשׂוּן, וּלְמִי שֶׁקָּצְרָה יַד הַשָּׂגָתוֹ לְהָבִין וּלְהוֹרוֹת מִתּוֹךְ הַשַּׁ"ס, מַה טּוֹבוּ וּמַה נַעֲמוּ דִּבְרֵיהֶם הֲלָכוֹת פְּסוּקוֹת וּבְרוּרוֹת. אָמְנָם רַבִּים כָּשְׁלוּ לִפְרֹק מֵעֲלֵיהֶם עֹל הַיְגִיעָה לִמּוּד הַשַּׁ"ס, לְהוֹצִיא מִמֶּנּוּ הֲלָכוֹת, וְאוֹמְרִים כִּי הַלִּמּוּד אֲשֶׁר לְמַעֲשֶׂה הוּא רַק לִמּוּד הַשֻּׁלְחָן עָרוּךְ, וְאַף אִם לוֹמְדִים גְּמָרָא אֵינָם לוֹמְדִים אֶלָּא לְחַדֵּד אֶת הַשֵּׂכֶל. וְיֵשׁ שֶׁמַּזְנִיחִים אֶת הַתַּלְמוּד לְגַמְרֵי וּמִסְתַּפְּקִים בְּלִמּוּד הַשֻּׁלְחָן עָרוּךְ בִּלְבַד. וְלֹא זוֹ הִיא הַדֶּרֶךְ הַיְשָׁרָה שֶׁחֲנָנוֹ ה' בִּינָה לִדְלוֹת מִמַּעֲמַקֵּי דִּבְרֵי הַשַּׁ"ס, אֲשֶׁר כָּל מַה שֶּׁתַּלְמִיד וָתִיק עָתִיד לְחַדֵּשׁ, הַכֹּל נִכְלָל בְּדִבְרֵיהֶם הַקְּדוֹשִׁים, וְצַדִּיקִים יֵלְכוּ בְּיֹשֶׁר דַּרְכָּם לִהְיוֹת עִקַּר הוֹרָאָתָם מִן הַשַּׁ"ס, וְלִמּוּד הַשֻּׁלְחָן עָרוּךְ הוּא לִהְיוֹת לָהֶם לְמַזְכֶּרֶת לִזְכֹּר הַדִּינִים, עַיֵּן שָׁם.<p dir="rtl">
וּרְאוּ עוֹד בְּהַקְדָּמַת הַנָּצִי"ב מִוּוֹלוֹזִ'ין בַּהַקְדָּמָה לַשְּׁאִלְתּוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדְמַת הָעֵמֶק)</span></small></small>, מַה שֶּׁהֶאֱרִיךְ בָּזֶה לְדַרְכָּהּ שֶׁל תּוֹרָה, עַיֵּן שָׁם. וְשָׁם כָּתַב, שֶׁדֶּרֶךְ הַלִּמּוּד בַּתּוֹרָה הַקְּדוֹשָׁה הוּא דַּוְקָא כַּאֲשֶׁר לוֹמְדִים לְבֵרוּר הַסּוּגְיוֹת לַהֲלָכָה. וְכֵן כָּתַב הַחַיֵּי אָדָם בְּהַקְדָּמָתוֹ, שֶׁזֶּה עִקַּר הַתּוֹשָּׁה לִלְמֹד לַהֲלָכָה בִּכְדֵי לָדַעַת לְקַיֵּם וְלַעֲשׂוֹת. עַיֵּן שָׁם.<p dir="rtl">
וּבְהַקְדָּמַת הָרַב תְּשׁוּבָה מֵאַהֲבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הָאוֹתִיּוֹת אוֹת ח')</span></small></small> כָּתַב, וְאַחַר שֶׁאֵינוֹ בָּקִי בְּדִינֵי הַתּוֹרָה אֵיךְ יוּכַל לִהְיוֹת צַדִּיק בִּדְרָכָיו וְתָמִים בְּמַעֲשָׂיו, אוֹ לִהְיוֹת מִתְנַהֵג בַּחֲסִידוּת הֲרֵי אָמְרוּ רַבּוֹתֵינוּ זַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת פ"ב מ"ה)</span></small></small> אֵין בּוּר יְרֵא חֵטְא וְלֹא עַם הָאָרֶץ חָסִיד וְכֵן כָּתַב גַּם הָאַבְנֵי נֵזֶר בְּהַקְדָּמָתוֹ לְאֶגְלֵי טַל. עַיֵּן שָׁם. וְכָתַב הַמִּשְׁנָה בְּרוּרָה בְּהַקְדָּמָתוֹ שֶׁעִקַּר הַלִּמּוּד דַּוְקָא כַּאֲשֶׁר לוֹמֵד לַהֲלָכָה, וְרַק עַל יְדֵי לִמּוּד כָּזֶה מֻבְטָח לוֹ שֶׁהוּא בֶּן הָעוֹלָם הַבָּא, וְכַאֲשֶׁר נִתְבּוֹנֵן נִרְאֶה שֶׁבַּעֲוֹנוֹת הָרַבִּים מוּעָטִים הָאֲנָשִׁים הַקּוֹבְעִים לִמּוּדָם לָזֶה, וְהַיְנוּ אַף הָאֲנָשִׁים אֲשֶׁר נָגַע יראת הָאֱלֹקִים בְּקִרְבָּם, וְרוֹצִים לְהִתְחַזֵּק בְּמָעוֹז הַתּוֹרָה וּבְקִיּוּם מִצְוֹתֶיהָ, וְלַאֲנָשִׁים כָּאֵלּוּ הָיָה מִן הָרָאוּי שֶׁקֹּדֶם כָּל הַלִּמּוּדִים, הָיָה צָרִיךְ לִהְיוֹת בָּקִי בַּחֵלֶק הַזֶּה, כְּדֵי לֵידַע אֶת הַדֶּרֶךְ אֲשֶׁר יֵלֵךְ בָּהּ וְכוּ'. ע"ש.<p dir="rtl">
וּפְאֵר הַדּוֹר הַגָּאוֹן הַחֲזוֹן אִישׁ זַצַ"ל בֶּאֱמוּנָה וּבִטָּחוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ג סי' ח')</span></small></small> כָּתַב בְּזֶה הַלָּשׁוֹן: וְאָמְנָם אִם עֲמָלָהּ שֶׁל חֵקֶר הַהֲלָכָה מַשְׁרֶשֶׁת אַהֲבַת הַדִּין בְּאֹפֶן מְיֻחָד בַּהֲלָכָה זוֹ שֶׁהוּא עוֹסֵק בָּהּ. מוֹסִיפָה אַהֲבָה כְּלָלִית לְחֵקֶר הַדִּין בְּכָל מִשְׁפְּטֵי הַתּוֹרָה. וְשָׁם <small><small>(ס"ט)</small></small> כָּתַב: וְהָעִקָּר שֶׁבְּרְפוּאַת תַּחֲלוּאֵי הַנֶּפֶשׁ הָאֵלּוּ הוּא הָעִיּוּן בַּהֲלָכָה הָדֵק הֵיטֵב, בְּכָל פְּרָטֵי סְעִיפֶיהָ, עַד שֶׁיַּשְׁרִישׁוּ בְּקִרְבּוֹ אַהֲבַת הַדִּין בַּמֻּחְלָט, וְהַלִּמּוּד בְּעִיּוּן בַּהֲלָכָה עַד לָרֶדֶת לַהֲלָכָה בְּרוּרָה בְּכָל הַסְּעִפִים הַמִּסְתַּעֲפִים, הוּא לִמּוּד שֶׁל שָׁנִים רַבּוֹת בִּשְׁקִידָה נִמְרֶצֶת, כִּי הִסְתַּגְּלוּת הָעִיּוּן הַזֶּה הוּא תַּכְלִית יְדִיעַת הַתּוֹרָה שֶׁהִפְלִיגוּ חֲזַ"ל, שֶׁאִי אֶפְשָׁר לִקְנוֹתָהּ בְּדֶרֶךְ עֲרָאי בְּמִעוּט הִשְׁתַּדְּלוּת. ע"כ.<p dir="rtl">
וְכָתַב עוֹד בְּשֵׁם הגר"י סַלַּנְטֶר עַל הַלּוֹמְדִים לֹא לַהֲלָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שם סי"ב)</span></small></small>: אָמְנָם כְּבָר גִּלָּה הגר"י סַלַּנְטֶר בְּאִגַּרְתּוֹ, כִּי אִם אָמְנָם כַּוָּנָתָם רְצוּיָה, מַעֲשֵׂיהֶם מְקֻלְקָלִים תַּכְלִית הַקִּלְקוּל, כִּי מִי שֶׁלֹּא עָמַל בַּהֲלָכָה בְּעִיּוּן הָדֵק הֵיטֵב, לֹא יֵדַע עֶרְכָּהּ וְנֶעְלָם מִמֶּנּוּ נְתִיבוֹתֶיהָ, וְחָסֵר הָעִקָּר בַּעֲבוֹדַת הַשֵּׁם יִתְבָּרַךְ, שֶׁצִּוָּהוּ לִשְׁמֹר אֶת סְעִפֵי הַהֲלָכָה וְלֶאֱהֹב אוֹתָהּ, וְאִם מִשְׁפָּט הוּא חָסֵר, מַה קָּנָה. וּכְמוֹ שֶׁלֹּא יִתָּכֵן לִשְׁמֹר אֶת הַשַּׁבָּת בְּלֹא לָדַעַת הִלְכוֹתֶיהָ, וְלֹא יִתָּכֵן לְהִשָּׁמֵר מִמַּאֲכָלוֹת אֲסוּרוֹת מִבְּלִי לָדַעַת הָאָסוּר וְהַמֻּתָּר, כֵּן לֹא יִתָּכֵן לְהִשָּׁמֵר מִגָּזֵל וְחָמָס וְכוּ', וּמַה יּוֹעִילֶנּוּ שֶׁלִּמּוּד הַמִּדּוֹת אֲשֶׁר הוּא מִתְיַהֵר בָּהֶם בְּעֵת שֶׁכַּפָּיו מְגֹעָלוֹת בְּגָזֵל מַתְמִיד וּמֵחָמָס תְּדִירִי, עַד כָּאן.<p dir="rtl">
וְעוֹד שָׁם <small><small>(סי"ג)</small></small>: וּמִי שֶׁעָזַב אֶת הַהֲלָכָה וְלֹא יָגַע לְדַעְתָּהּ, אֵין סָפֵק שֶׁהוּא חֲדוּל הַמִּשְׁפָּט וְאֵינֶנּוּ בָּטוּחַ מִלִּהְיוֹת חָבֵר לְאִישׁ מַשְׁחִית מִבְּלִי מֵשִׂים. וְשָׁם <small><small>(סי"ח)</small></small>: וּמִן הַחִיּוּב לְהַאֲרִיךְ בְּחִיּוּב לִמּוּד הַהֲלָכָה מִפְּנֵי מִעוּט הַתַּלְמִידִים בְּדוֹרֵנוּ, וְהַשְּׂרִידִים מֵהַנִּדָּחִים לְכָל אֲפָסִים בְּיַם הַהֲבָלִים שֶׁל רוּחַ טוֹעִים, מְעַטִּים וּסְפוּרִים הֵמָּה, רַבָּה הָעֲזוּבָה בְּבֵית הַמִּדְרָשׁ פְּנִימָה הַגּוֹרֵם לְהִתְרַשֵּׁל מֵעִיּוּן הַהֲלָכָה הָדֵק הֵיטֵב. וּלְבַלּוֹת אֶת כָּל הַזְּמַן בְּרַעְיוֹנוֹת וּמַחֲשָׁבוֹת בְּדָיוֹת לֵב, וּלְחַדֵּשׁ חִדּוּשִׁים אֵין בָּהֶם מִמַּה שֶּׁנֶּאֱמַר לְמֹשֶׁה, אַף שֶׁהֵן שִׂיחוֹת שֶׁל יִרְאַת שָׁמַיִם וְתִקּוּן הַמִּדּוֹת, אוֹ חֵקֶר חִיצוֹנִי בַּהֲלָכָה, נִכְשָׁלִים לְהַאֲמִין כִּי זֶהוּ חוֹבָתוֹ שֶׁל אָדָם בְּעוֹלָמוֹ. וּבְעֵינֵיהֶם כִּי כֵן הִתְנַהֲגוּ הַתַּנָּאִים וְהָאָמוֹרָאִים. וְחֵלֶק הַהֲלָכָה הָאֲמִתִּי הָיָה אֶצְלָם עֲרָאי. וּבֶאֱמֶת קָשֶׁה לְהוֹצִיא טָעוּת מֻשְׁרֶשֶׁת מֵאָז וּמֵעוֹלָם מֵרֹב הַיָּמִים, וְאָמְנָם אֵין לְהִתְעַלֵּם שֶׁזֶּה שֶׁקֶר מֻחְלָט.<p dir="rtl">
וְעוֹד כָּתַב הַחֲזוֹן אִישׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(בפ"ג עמ' לז)</span></small></small>: וּמָה רַב הַהֶפְסֵד שֶׁל הָאֲנָשִׁים בִּימֵי הַבֵּינַיִם שֶׁל צְבָאַם, אֲשֶׁר לֹא זָכוּ לַהֲוָיוֹת דְּאַבַּיֵּי וְרַבָא בְּיַלְדוּתָם. וְאָמְנָם זָכוּ לָדַעַת כִּי הַשֶּׁבֶת בְּבֵית ה' כָּל יְמֵי הַחַיִּים הֵם הַחַיִּים הָאֲמִתִּיִּים תַּחַת הַשֶּׁמֶשׁ, וּמֵרֹב מִרְצָם וְהִשְׁתַּדְּלוּתָם זָכוּ לְסַדֵּר חַיֵּיהֶם בְּבֵית הַמִּדְרָשׁ. וְשָׁם בְּבֵית הַמִּדְרָשׁ יְבַלּוּ זְמַנָּם לָרִיק וְכֹחָם לְבַטָּלָה, וְלֹא יֵדְעוּ חוֹבַת הָאָדָם עַל דֶּרֶךְ הָאֱמֶת, וְאֶת עֲמַל הַתּוֹרָה בַּהֲלָכָה יַעַזְבוּ, וְלֹא יְחַיְּבוּ אֶת עַצְמָם, וּמֵרָעָה אֶל רָעָה יֵצְאוּ לְהָקֵל בִּכְבוֹד תּוֹרַת הַהֲלָכָה, פַּעַם בְּלִבָּם וּפַעַם בִּשְׂפָתָם, וְהַנְּטִיָּה לְהָגֵן עַל כְּבוֹד עַצְמָם שֶׁלֹּא תִּהְיֶה הֵעָדְרָתָם בַּהֲלָכָה לָהֶם לְקָלוֹן, תָּאִיץ בָּם לְחַפֵּשׂ מוּמִין בְּחָכְמַת הַתּוֹרָה, וְלָזֹאת יִתְאַמֵּץ הָאָדָם לְהִתְרוֹמֵם וּלְחַזֵּק אֶת לִבּוֹ לְלִמּוּד הַהֲלָכָה. עַד כָּאן.<p dir="rtl">
וְהִנֵּה הָרוֹצֶה לִזְכּוֹת לְכַוֵּן לַאֲמִתָּהּ שֶׁל תּוֹרָה, אֲשֶׁר הִיא מְלַבְּשַׁתּוֹ עֲנָוָה וְיִרְאַת חֵטְא, לֹא יִסְמֹךְ עַל חָכְמָתוֹ הַגְּדוֹלָה בַּשַּׁ"ס וּבָרִאשׁוֹנִים, אֶלָּא יְהֵא זָרִיז וְנִשְׂכָּר לִדְפֹּק עַל סִפְרֵי רַבּוֹתֵינוּ הָאַחֲרוֹנִים וְאַחֲרוֹנֵי הָאַחֲרוֹנִים, אֲשֶׁר הֵם לָנוּ לְעֵינַיִם, וּתְשׁוּעָה בְּרֹב יוֹעֵץ. וּפְעָמִים שֶׁבְּמַחֲשָׁבָה רִאשׁוֹנָה נִרְאֶה שֶׁהַהֲלָכָה וְהַסְּבָרָא כָּךְ, וְאַחַר הָעִיּוּן נִדְחֵית אוֹתָהּ סְבָרָא וּרְאָיָה, וְהַהֲלָכָה אֵינָהּ כְּמוֹ שֶׁהָיָה סָבוּר בִּתְחִלָּה. וְהוּא בָּדוּק וּמְנֻסֶּה לְכָל מִי שֶׁמַּרְבֶּה לְעַיֵּן בְּסִפְרֵי הָאַחֲרוֹנִים, וּכְבָר הוּבְאוּ אַסְמַכְתּוֹת לָזֶה בְּדִבְרֵי הַפְּתִיחָה שֶׁבְּרֹאשׁ סֵפֶר יַבִּיעַ אֹמֶר חֵלֶק א' <small><small><span class="booklinks" onclick="sendBookLink(this)" onmouseover="setBookLinkTitle(this)">(עַמּוּד טו)</span></small></small>. עַיֵּן שָׁם.<p dir="rtl">
וְכֵן כָּתַב הַגָּאוֹן מהר"ח פַּלָּאגִ'י בְּסֵפֶר כָּל הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת ד', אוֹת ו')</span></small></small>, וְזֶה לְשׁוֹנוֹ: אַזְהָרָה לְפוֹסֵק דִּין בַּזְּמַן הַזֶּה לְחַפֵּשׂ בְּסִפְרֵי הָאַחֲרוֹנִים וְאַחַר כָּךְ יִפְסֹק הַדִּין. <small><small>(חִקְרֵי לֵב חֵלֶק א' חֹשֶׁן מִשְׁפָּט סִימָן נ"ב, וְהוּבָא בְּסֵפֶר אָרְחוֹת חַיִּים סְפִינְקָא בְּהֶעָרוֹת דִּבְרֵי יִשְׂרָאֵל וְעַיֵּן עוֹד בְּיַלְקוּט יוֹסֵף כִּבּוּד אָב וָאֵם מַהְדּוּרָא קַמָּא כֶּרֶךְ א' עַמּוּד רע"ד)</small></small>.  וְרִיב לִי עַל חֲדָשִׁים מִקָּרוֹב בָּאוּ שֶׁאֵינָם מְבִיאִים אֶת סְבָרוֹת הָאַחֲרוֹנִים כְּלָל, כִּי לְפִי גְּדֻלָּתָם דִּמּוּ בְּנַפְשָׁם דְהָוֵי כְּזָקֵן וְאֵינָהּ לְפִי כְּבוֹדוֹ לְהַזְכִּיר דִּבְרֵי הָאַחֲרוֹנִים, וְלֹא טוֹב הֵם עוֹשִׂים, כִּי אֲפִלּוּ מַה שֶּׁתַּלְמִיד וָתִיק עָתִיד לְחַדֵּשׁ נִתַּן מִסִּינַי, וּכְשֶׁאֲנִי לְעַצְמִי דַּרְכִּי לְהָבִיא אֲפִלּוּ מִבָּנַי וּמִתַּלְמִידַי הי"ו, שֶׁאֵיזֶהוּ חָכָם הַלּוֹמֵד מִכָּל אָדָם, וּמִכָּל שֶׁכֵּן בִּסְפָרִים אַחֲרוֹנִים שֶׁיָּצְאוּ לְאוֹר עוֹלָם שֶׁאֵין מִדְרָשׁ בְּלֹא חִדּוּשׁ, וּפָשׁוּט. עַד כָּאן.<p dir="rtl">
וְכֵן כָּתַב בְּסֵפֶר נְדִיב לֵב <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' פ"ג)</span></small></small> שֶׁהַמּוֹרִים הוֹרָאָה בְּלִי לְעַיֵּן בְּסִפְרֵי הָאַחֲרוֹנִים אִסּוּרָא קָא עַבְדֵי, וּכְמוֹ שֶׁכָּתַב בְּשׁוּ"ת שֶׁמֶשׁ צְדָקָה <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' ל"ז)</span></small></small>, וְזֶה לְשׁוֹנוֹ: "נְקֹט הַאי כְּלָלָא בְּיָדְךָ שֶׁכְּשֵׁם שֶׁאָסוּר לְתַלְמִיד לְהוֹרוֹת בִּמְקוֹם רַבּוֹ אֶלָּא אִם כֵּן נָטַל מִמֶּנוּ רְשׁוּת, כָּךְ אָסוּר לָנוּ לִפְסֹק דִּין בִּמְקוֹם רַבּוֹתֵינוּ הַפּוֹסְקִים אִם לֹא נְעַיֵּן הֵיטֵב בְּסִפְרֵיהֶם", רֶמֶז לַדָּבָר אָז לֹא אֵבוֹשׁ בְּהַבִּיטִי אֶל כָּל מִצְוֹתֶיךָ. וּבִפְרָט בְּאִסּוּרֵי מַאֲכָל שֶׁהֵם כְּאִסּוּרֵי נְפָשׁוֹת וְכוּ'. וְשֶׁכֵּן כָּתַב הַשְּׁבוּת יַעֲקֹב <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ב סי' ס"ד)</span></small></small> שֶׁעַכְשָׁו רַבּוֹתֵינוּ הֵם הַסְּפָרִים, וְשׁוּם מוֹרֶה לֹא יוֹרֶה שׁוּם הוֹרָאָה בִּלְתִּי עִיּוּן בַּסֵּפֶר תְּחִלָּה, וְשֶׁכֵּן קִבֵּל מֵרַבּוֹתָיו. עַיֵּן שָׁם.<p dir="rtl">
וְעַיֵּן בְּשׁוּ"ת רַב פְּעָלִים <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק א' בִּפְתִיחַת הַסֵּפֶר)</span></small></small>, שֶׁכָּתַב, וְיֵשׁ שֶׁאֵין דַּרְכָּם לָתוּר וּלְחַפֵּשׂ בְּסִפְרֵי הָאַחֲרוֹנִים, אֶלָּא פּוֹנִים דַּוְקָא לְסִפְרֵי הָרִאשׁוֹנִים וְכוֹתְבִים מַה שֶּׁנִּרְאֶה לָן הֶם לְפִי הַכְרָעַת דַּעְתָּם וּסְבָרָתָם כַּאֲשֶׁר תַּשִּׂיג יָדָם, וּבְדֶרֶךְ זוֹ מִתְנַהֲגִים עַל הָרֹב גְּאוֹנֵי אַשְׁכְּנַז, וְאַף עַל פִּי שֶׁבְּוַדַּאי לָאו בִּרְמוּת רוּחָא נְהִיגֵי הָכֵי, עִם כָּל זֶה אַחַר אֶלֶף מְחִילוֹת מִכְּבוֹד תּוֹרָתָם לֹא טוֹב עָשׂוּ, כִּי זֶה כְּלָל גָּדוֹל בַּתּוֹרָה שֶׁאֵינָהּ נִקְנֵית אֶלָּא בַּחֲבוּרָה, וְלָכֵן נִקְרְאוּ הַחֲכָמִים בַּעֲלֵי אֲסוּפוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(חֲגִיגָה ג:)</span></small></small>, וְתָמִיד תִּמְצָא שֶׁהַגְּדוֹלִים צְרִיכִים לַקְּטַנִּים. וְהַתַּנָּא הַגָּדוֹל אָמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(מַכּוֹת י.)</span></small></small> הַרְבֵּה תּוֹרָה לָמַדְתִּי מֵרַבּוֹתַי, וּמֵחֲבֵרַי יוֹתֵר מֵהֶם, וּמִתַּלְמִידַי יוֹתֵר מִכֻּלָּם. וְלָכֵן אֲפִלּוּ הוּא רַב מֻבְהָק וְחָכָם גָּדוֹל לָמָּה לֹא יְבַקֵּשׁ לָדַעַת מַּה שֶּׁכָּתַב הַסֵּפֶר הָאַחֲרוֹן, הֵן מִסְּבָרַת עַצְמוֹ הֵן מִמַּה שֶּׁאָסַף וְקִבֵּץ מֵהָרִאשׁוֹנִים וְהָאַחֲרוֹנִים בְּאוֹתוֹ עִנְיָן, וְשֶׁמָּא יִמְצָא שָׁם דָּבָר חָדָשׁ. וּכְמוֹ שֶׁמָּצִינוּ לְר' יוֹחָנָן שֶׁהָיָה מְצַפֶּה לְקוּשְׁיוֹת תַּלְמִידָיו שֶׁעַל יְדֵי כָּךְ רְוָחָא שְׁמַעְתְּתָא טְפֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"מ פד.)</span></small></small> וַאֲפִלּוּ אִם לֹא יִמְצָא דָּבָר חָדָשׁ יוֹעִיל מַה שֶּׁיִּמְצָא לוֹ חָבֵר כִּסְבָרָתוֹ, וְאֵין זֶה כְּדָן יְחִידִי. בְּדֶרֶךְ זוֹ נוֹהֲגִים חַכְמֵי הַסְּפָרַדִּים בִּפְסָקִים וּתְשׁוּבוֹת שֶׁלָּהֶם לָתוּר וְלִדְרֹשׁ מִכֹּל מִסְּפָרִים רִאשׁוֹנִים וְאַחֲרוֹנִים וְאַחֲרוֹנֵי הָאַחֲרוֹנִים כְּכָל אֲשֶׁר תַּשִּׂיג יָדָם כְּדֵי לְבָרֵר הַהֲלָכָה בִּתְשׁוּבוֹתֵיהֶם, עַד כָּאן. <small><small><span class="booklinks" onclick="sendBookLink(this)" onmouseover="setBookLinkTitle(this)">(וּרְאֵה בְּפֶלֶא יוֹעֵץ מַעֲרֶכֶת הֲלָכָה)</span></small></small>.<p dir="rtl">
וְיֵשׁ לְהוֹסִיף בָּזֶה דִּבְרֵי הַגָּאוֹן הַחַוּוֹת דַּעַת בְּהַקְדָּמָתוֹ, וְזֶה לְשׁוֹנוֹ: וְלֹא לְבַד שֶׁהַתַּלְמִיד חָכָם צָרִיךְ לְגָדוֹל מִמֶּנּוּ אֶלָּא אַף לְקָטָן מִמֶּנּוּ, כְּמַאֲמָרָם: "וּמִתַּלְמִידַי יוֹתֵר מִכֻּלָּם". וְהַטַּעַם כִּי כְּשֵׁם שֶׁבָּרְאִיָּה הַחוּשִׁית אִם יְשׁוֹטֵט הָאָדָם בְּמַבַּט עֵינָיו לְרָחוֹק יִכָּשֵׁל בְּנָקֵל בְּמַה שֶּׁלְּפָנָיו, כֵּן הוּא גַּם בָּרְאִיָּה הַשִּׂכְלִית כְּשֶׁמְּשׁוֹטֵט בְּמַבָּט שִׂכְלוֹ לְמֵרָחוֹק יְהֵא נִכְשָׁל בְּנָקֵל בְּמַה שֶׁלְּפָנָיו, וְלָכֵן צָרִיךְ הוּא לְתַלְמִיד שֶׁשִּׂכְלוֹ קָטָן, וְאֵין שִׂכְלוֹ מְשׁוֹטֵט לְמֵרָחוֹק, וּמַרְגִּישׁ בְּמַה שֶּׁלְּפָנָיו וְגַם מֵחֲמַת הַצִּמְצוּם יִרְאֶה וְיָבִין יוֹתֵר. כִּי זֶה דּוֹמֶה לָרוֹאֶה בִּשְׁפוֹפֶרֶת שֶׁרוֹאֶה יוֹתֵר מֵחֲמַת צִמְצוּם עֵין הָרְאוּת, מַה שֶּׁלֹּא יוּכַל לְהַבִּיט כָּל כָּךְ בְּלֹא הַשְּׁפוֹפֶרֶת מֵחֲמַת פִּזּוּר עֵין הָרְאוּת, עַד כָּאן לְשׁוֹנוֹ.<p dir="rtl">
וּבֶאֱמֶת שֶׁאֲפִלּוּ לֹא יִמְצָא הַמְּעַיֵּן בְּאַחֲרוֹנֵי הַזְּמַן שׁוּם סְבָרָא חֲדָשָׁה שֶׁרָאוּי לְהַעֲלוֹתָהּ עַל שֻׁלְחַן מְלָכִים, וְאַדְּרַבָּה וּרְאֵה שֶׁהַמְּחַבֵּר הַלָּזֶה הַנִּדָּחָה וְהַצּוֹלֵעָה יְקַבֵּץ, וְאֵין סְבָרוֹתָיו וְדִמְיוֹנוֹתָיו נְכוֹנוֹת, סַמָּא בְּיָדֵיהּ לֶאֱזֹר כַּגֶּבֶר חֲלָצָיו לְהָפִיץ וּלְהַדִּיחַ וְלִסְתֹּר רְאָיוֹתָיו וְיַכְרִיעַ שֶׁלֹּא כִּדְבָרָיו. כִּי תּוֹרָה אֱמֶת כְּתִיב בָּהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(ע"ז ד:)</span></small></small>, וְאֵין מַשּׂוֹא פָּנִים בַּדָּבָר. וּכְמוֹ שֶׁאָמְרוּ בְּאָבוֹת דְּרַבִּי נָתָן <small><small><span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק כ"א)</span></small></small> "כֶּתֶר תּוֹרָה בִּמְקוֹמוֹ מֻנָּח כָּל הָרוֹצֶה לִיטֹּל יָבֹא וְיִטֹּל". וְהַכֹּל לְשֵׁם שָׁמַיִם, וּבָזֶה יוֹצִיא מִלֵּב הַטּוֹעִים דְּלֹא לִגְרְרוּ אַבַּתְרֵיהּ שֶׁל הַמְּחַבֵּר הַהוּא. וְגַם לֹא יָבֹא מָאן דְּהוּא לוֹמַר עָלָיו אִלּוּ הֲוָה שָׁמִיעַ לֵיהּ דִּבְרֵי הַמְּחַבֵּר הַהוּא הֲוָה הֲדַר בֵּיהּ. וְזֵכֶר לַדָּבָר יֵשׁ לְהָבִיא מַה שֶּׁאָמְרוּ בְּעֲדָיּוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"א מ"ו)</span></small></small>: אָמַר רַבִּי יְהוּדָה אִם כֵּן לָמָּה מַזְכִּירִין דִּבְרֵי הַיָּחִיד לְבַטְּלָן, שֶׁאִם יֹאמַר אָדָם כָּךְ אֲנִי מְקֻבָּל יֹאמְרוּ לוֹ כְּדִבְרֵי אִישׁ פְּלוֹנִי שָׁמַעְתָּ. וְעַיֵּן בַּמְּפָרְשִׁים שָׁם.<p dir="rtl">
וּלְפִי עֲנִיּוּת דַּעְתִּי זוֹהִי הַדֶּרֶךְ שֶׁיָּבֹר לוֹ הָאָדָם לְאַסּוּקֵי שְׁמַעְתְּתָא אֲלִבָּא דְּהִלְכְתָא, וְכִדְתַנְיָא <small><small><span class="booklinks" onclick="sendBookLink(this)" onmouseover="setBookLinkTitle(this)">(בפ"ו דְּאָבוֹת)</span></small></small>, בְּמ"ח מַעֲלוֹת שֶׁהַתּוֹרָה נִקְנֵית בָּהֶם, בְּפִלְפּוּל הַתַּלְמִידִים וּבְדִבּוּק הַחֲבֵרִים.<p dir="rtl">
וְעַיֵּן בְּשׁוּ"ת בֵּית דָּוִד <small><small><span class="booklinks" onclick="sendBookLink(this)" onmouseover="setBookLinkTitle(this)">(חחו"מ ס"ס צ"א)</span></small></small> שֶׁשָּׁמַע מִפִּי הָרַב קוֹבּוֹ זַ"ל שֶׁקַּבָּלָה בְּיָדֵינוּ שֶׁבְּמָקוֹם שֶׁמהרח"ש חוֹלֵק עַל מהר"א דִּי בּוּטוֹן יֵשׁ לָדוּן כְּמהרח"ש, חֲדָא דְּהוּא בַּתְרָאָה טְפֵי, וְשֵׁנִית שֶׁקַּבָּלָה בְּיָדֵינוּ שֶׁמהרח"ש הָיָה עוֹשֶׂה פְּסָקָיו בְּפִלְפּוּל הַחֲבֵרִים וְהַתַּלְמִידִים כְּדֵי שֶׁיֵּצֵא הַדִּין מְלֻבָּן וּמְבֹרָר, עַיֵּן שָׁם. וְדוּן מִינֵהּ לְנ"ד.<p dir="rtl">
וְיָדוּעַ מַה שֶּׁאָמְרוּ בְּעֵרוּבִין <small><small>(יג:)</small></small> מִפְּנֵי מַה זָּכוּ בֵּית הִלֵּל לִקְבֹּעַ הֲלָכָה כְּמוֹתָן מִפְּנֵי שֶׁנּוֹחִין וַעֲלוּבִין הָיוּ וְשׁוֹנִין דִּבְרֵיהֶם וְדִבְרֵי בֵּית שַׁמַּאי. וְלֹא עוֹד אֶלָּא שֶׁמַּקְדִּימִים דִּבְרֵי בֵּית שַׁמַּאי לְדִבְרֵיהֶם. עַיֵּן שָׁם. וְכָתַב מָרָן בִּכְלָלֵי הַגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(אוֹת נא.)</span></small></small> שֶׁלְּפִי שֶׁנּוֹחִין וַעֲלוּבִין הָיוּ, וְשׁוֹנִין דִּבְרֵיהֶם וְדִבְרֵי בֵּית שַׁמַּאי, זָכוּ לְכַוֵּן לַאֲמִתָּהּ שֶׁל תּוֹרָה שֶׁצָּרִיךְ זְכוּת וּתְפִלָּה כְּדֵי לִזְכּוֹת לְאַסּוּקֵי שְׁמַעְתְּתָא אֲלִבָּא דְּהִלְכְתָא <small><small><span class="booklinks" onclick="sendBookLink(this)" onmouseover="setBookLinkTitle(this)">(ב"ק צ"ב.)</span></small></small> וְעַיֵּן שָׁם. וְעַיֵּן בְּסֵפֶר יָבִין שְׁמוּעָה <small><small><span class="booklinks" onclick="sendBookLink(this)" onmouseover="setBookLinkTitle(this)">(כלל רל"ה)</span></small></small>.<p dir="rtl">
וּבְיוֹתֵר יֵשׁ לְהַזְהִיר אֶת הַדָּן בְּדִינֵי מָמוֹנוֹת לְחַפֵּשׂ וְלִבְדֹּק הַרְבֵּה בְּסִפְרֵי הָאַחֲרוֹנִים, שֶׁהֲרֵי עַל פִּי סְבָרַת שְׁנֵי פּוֹסְקִים הַמְּזַכִּין אֶת הַנִּתְבָּע, מָצִי הַמֻּחְזָק לוֹמַר קִים לִי כִּסְבָרָתָם, אֲפִלּוּ יֶשְׁנָם מֵאָה פּוֹסְקִים הַמְּחַיְּבִים. וּכְמוֹ שֶׁכָּתַב בְּגֵט פָּשׁוּט בַּכְּלָלִים שֶׁבְּסוֹף הַסֵּפֶר <small><small><span class="booklinks" onclick="sendBookLink(this)" onmouseover="setBookLinkTitle(this)">(כלל ב')</span></small></small>, עַיֵּן שָׁם. וְכֵן כָּתַב הַכְּנֶסֶת הַגְּדוֹלָה <small><small>(חֹשֶׁן מִשְׁפָּט סִימָן כ"ה כְּלָלֵי הַקִּים לִי אוֹת ג)</small></small> בְּשֵׁם מהריב"ל וּמהר"א דִּי בִּיטוֹן וּמִשְׁפָּט צֶדֶק וּמהר"ש חַיּוּן. וְסִיֵּם הַכְּנֶסֶת הַגְּדוֹלָה, דְּהָכֵי סוּגְיָין דְּעַלְמָא דְּהַמֻּחְזָק מָצִי לְמֵימַר קִים לִי כּב' פּוֹסְקִים אַף עַל פִּי שֶׁכָּל גְּדוֹלֵי יִשְׂרָאֵל חוֹלְקִים עֲלֵיהֶם. עַיֵּן שָׁם. וְכֵן כָּתַב בְּשׁוּ"ת גִּנַּת וְרָדִים חֵלֶק חֹשֶׁן מִשְׁפָּט <small><small><span class="booklinks" onclick="sendBookLink(this)" onmouseover="setBookLinkTitle(this)">(כְּלָל ג' סִימָן כ"ט)</span></small></small> וּבְשׁוּ"ת בֵּית דָּוִד <small><small><span class="booklinks" onclick="sendBookLink(this)" onmouseover="setBookLinkTitle(this)">(חחו"מ סי' ה)</span></small></small>, וּבְבִרְכֵי יוֹסֵף <small><small><span class="booklinks" onclick="sendBookLink(this)" onmouseover="setBookLinkTitle(this)">(חו"מ סי' כה)</span></small></small>. וְעוֹד. וַהֲרֵי כָּל הַיָּד הַמַּרְבָּה לִבְדֹּק בְּסִפְרֵי הָאַחֲרוֹנִים יוּכַל לִמְצֹא שְׁנַיִם מְזַכִּין עַל כָּל פָּנִים עַל יְדֵי עָמָל וִיגִיעָה, כִּי יָגַעְתִּי וּמָצָאתִי הַאֲמֵן <small><small><span class="booklinks" onclick="sendBookLink(this)" onmouseover="setBookLinkTitle(this)">(מְגִלָּה ו:)</span></small></small>, וּמִכֵּיוָן שֶׁאֵין צֹרֶךְ שֶׁהַבַּעַל דָּבָר בְּעַצְמוֹ יִטְעֹן קִים לִי, רַק עַל הַדַּיָּן לַחֲקֹר וְלָדַעַת אִם יֵשׁ ב' פּוֹסְקִים <small><small><span class="booklinks" onclick="sendBookLink(this)" onmouseover="setBookLinkTitle(this)">(אֲפִלּוּ אַחֲרוֹנִים)</span></small></small> הַמְּסַיְּעִים אֶת הַמֻּחְזָק, <small><small>(רְאֵה בְּשׁוּ"ת יַבִּיעַ אֹמֶר ח"ג באהע"ז סי' ג' אות ל"ב, וס"ס ט"ז)</small></small>. וְהָא וַדַּאי שֶׁיִּקְשֶׁה עַל הַדַּיָּן לִפְסֹק וּלְהוֹצִיא מָמוֹן מִבְּלִי לִטְרֹחַ וּלְעַיֵּן הֵיטֵב בְּסִפְרֵי הָאַחֲרוֹנִים כְּדֵי שֶׁלֹּא יִהְיֶה מוֹצִיא מָמוֹן שֶׁלֹּא כַּדִּין. וַאֲפִלּוּ בְּדִיעֲבַד שֶׁפָּסַק לְהוֹצִיא מָמוֹן דַּעַת כַּמָּה פּוֹסְקִים דַּהֲדַר דִּינָא. ואכמ"ל. וּמִכָּל שֶׁכֵּן שֶׁיֶּשְׁנָם כַּמָּה חִלּוּקֵי דִּינִים וּפְרָטֵי פְּרָטִים הַמּוּבָאִים רַק בָּאַחֲרוֹנִים. וְעַל כָּל פָּנִים טוֹב אַחֲרִית דָּבָר מֵרֵאשִׁיתוֹ, כְּלוֹמַר שֶׁאַחַר שֶׁיֵּדַע יְסוֹד וְשֹׁרֶשׁ הַדִּין מֵהַשַּׁ"ס וְהָרִאשׁוֹנִים, אַחַר כָּךְ יִפְנֶה אֶל הַשֻּׁלְחָן עָרוּךְ וְהָאַחֲרוֹנִים.<p dir="rtl">
 <p dir="rtl">
<h3 dir="rtl" id="igeret_leben_tora, פרק י"ט סדר למוד ההלכה">פֶּרֶק י"ט - סֵדֶר לִמּוּד הַהֲלָכָה</h3><p dir="rtl">
 <p dir="rtl">
וְהִנֵּה בַּמִּשְׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(נִדָּה ז.)</span></small></small> שָׁנִינוּ, רַבִּי אֱלִיעֶזֶר אוֹמֵר אַרְבַּע נָשִׁים דַּיָּן שְׁעָתָן וְכוּ', אָמַר רַבִּי יְהוֹשֻׁעַ אֲנִי לֹא שָׁמַעְתִּי אֶלָּא וְכוּ', אֲבָל הֲלָכָה כְּרַבִּי אֱלִיעֶזֶר. וּבַגְּמָרָא שָׁם, אָמַר רַבִּי יְהוּדָה אָמַר שְׁמוּאֵל, הֲלָכָה כְּרַבִּי אֱלִיעֶזֶר, וּפָרִיךְ, מַאי קָא מַשְׁמַע לָן, הָא קַיְמָא לָן שֶׁאֵין לְמֵדִין הֲלָכָה מִפִּי הַתַּלְמוּד. וּפֵרַשׁ רַשִׁ"י, דִּשְׁמַע מִינַהּ שֶׁאֵין לְמֵדִין הֲלָכָה מִפִּי תַּלְמוּד מִתּוֹךְ מִשְׁנָה וּבָרַיְתָא שֶׁשְּׁנוּיָה בָּהֶן הֲלָכָה כִּפְלוֹנִי, אֵין לְמֵדִין מֵהֶן, שֶׁהָאֲמוֹרָאִים הָאַחֲרוֹנִים דִּקְדְּקוּ בְּטַעֲמֵי הַתַּנָּאִים וְהֶעֱמִידוּ הֲלָכָה עַל בּוּרְיָהּ, אֲבָל הָרִאשׁוֹנִים לֹא דִּקְדְּקוּ אִישׁ בְּדִבְרֵי חֲבֵרוֹ, אֶלָּא כָּל אֶחָד מַה שֶּׁשָּׁמַע מֵרַבּוֹ מְלַמְּדָהּ לְתַלְמִידוֹ שְׁמוּעָה כְּמוֹ שֶׁהִיא, וְהִיא הָיְתָה נִקְרֵאית מִשְׁנָה וּבָרַיְתָא. וְהָיָה נוֹתֵן אֶל לִבּוֹ לָתֵת טַעַם לִשְׁמוּעָתוֹ, כִּדְאָמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת סג.)</span></small></small> לִיגְמַר אִינִישׁ וַהֲדַר לִיסְבַּר, וְאוֹתָהּ סְבָרָא שֶׁלָּהֶן מִשְׁנָיוֹת, וְאֵין לְמֵדִין הֵימֶנָּה. ע"כ.<p dir="rtl">
נִמְצָא, שֶׁגַּם בִּזְמַן הַקַּדְמוֹנִים לֹא פָּסְקוּ הֲלָכָה מִמִּשְׁנָה בִּלְבַד, אֶלָּא לְאַחַר שֶׁהָעִנְיָן נִתְבָּרֵר, וְכֵן מְבֹאָר בִּתְשׁוּבוֹת הַגְּאוֹנִים <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' קנה)</span></small></small> שֶׁכָּתְבוּ בְּזֶה הַלָּשׁוֹן: אֵיזֶה עָדִיף וּמְשֻׁבָּח, הַאִם הָעֵסֶק בַּהֲלָכוֹת קְטִיעוֹת, וְלֹא שָׁאַלְנוּ דָּבָר זֶה אֶלָּא מִפְּנֵי שֶׁרֹב הָעָם מַטִּין אַחַר הֲלָכוֹת וְאוֹמְרִים מַה לָּנוּ וּלְקֹשִׁי הַתַּלְמוּד. וְלֹא יָפֶה הֵן עוֹשִׂין וְאָסוּר לַעֲשׂוֹת כֵּן, שֶׁהֵן מְמַעֲטִין בַּתּוֹרָה. וְכָתוּב יַגְדִּיל תּוֹרָה וְיַאְדִּיר. וְלֹא עוֹד אֶלָּא שֶׁגּוֹרְמִים לְתַלְמוּד תּוֹרָה, חַס וְשָׁלוֹם שֶׁיִּשְׁתַּכַּח. וְלֹא נִתְקְנוּ הֲלָכוֹת קְטִיעוֹת לְשַׁנֵּן בָּהֶן אֶלָּא לְמִי שֶׁלָּמַד תַּלְמוּד כֻּלּוֹ וְעוֹסֵק בָּהֶם. וְאִם מִסְתַּפֵּק לוֹ דָּבָר וְאֵינוֹ יוֹדֵעַ לְפָרְשׁוֹ מְעַיֵּן בָּהֶן. עַד כָּאן.<p dir="rtl">
וְהִנֵּה בְּשׁוּ"ת הָרַשְׁבֶּ"ש <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' נב)</span></small></small> כָּתַב, שֶׁבִּכְלַל אוֹמְרָם כָּל הַשּׁוֹנֶה "הֲלָכוֹת" בְּכָל יוֹם וְכוּ', הוּא הָעוֹסֵק בְּחִבּוּר הָרַמְבַּ"ם וְזוּלָתוֹ שֶׁסִּדְּרוּ דִּינִים מְקֻבָּצִים מִדִּינֵי הַתּוֹרָה, דָּבָר דָּבוּר עַל אָפְנָיו. עַיֵּן שָׁם. וְנִרְאֶה שֶׁבִּזְמַנֵּנוּ נָכוֹן יוֹתֵר לִלְמֹד בְּ"שֻׁלְחָן עָרוּךְ" וְהָאַחֲרוֹנִים, מִפְּנֵי שֶׁבְּכַמָּה מְקוֹמוֹת בַּהֲלָכָה רַבּוּ הַחוֹלְקִים עַל הָרַמְבַּ"ם, וְאַף מָרָן הַשֻּׁלְחָן עָרוּךְ נָטָה קַו לְהַכְרִיעַ כְּמוֹתָם. וְאָנוּ קִבַּלְנוּ הוֹרָאוֹת מָרָן הַשֻּׁלְחָן עָרוּךְ בֵּין לְהָקֵל וּבֵין לְהַחְמִיר. וּכְמוֹ שֶׁכָּתַב בְּיַבִּיעַ אֹמֶר ח"א <small><small>(חֵלֶק אוֹרַח חַיִּים סי' מ' אות ב-ג, וחיו"ד סוֹף סי' ג')</small></small>, וּבַחֲזוֹן עוֹבַדְיָה <small><small><span class="booklinks" onclick="sendBookLink(this)" onmouseover="setBookLinkTitle(this)">(עמ' סג)</span></small></small>, וְעוֹד.<p dir="rtl">
וְלִכְאוֹרָה מִתְּשׁוּבַת הָרֹא"שׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(כְּלָל לא סִימָן ט')</span></small></small> נִרְאֶה דְּלֹא כְּמוֹ שֶׁכָּתַב בִּתְשׁוּבַת הָרַשְׁבֶּ"ש הַנַּ"ל, בְּמַה שֶּׁנִּשְׁאַל לְעִנְיַן מַיִם שְׁאוּבִין, וּפָסְקוּ לְפִי דִּבְרֵי הָרַמְבַּ"ם, וְהֵשִׁיב הָרֹא"שׁ, שֶׁהֵם טָעוּ בַּהֲבָנַת דִּבְרֵי הָרַמְבַּ"ם וְכַוָּנָתוֹ אַחֶרֶת, שֶׁכָּל הַמּוֹרִים הוֹרָאוֹת מִתּוֹךְ דִּבְרֵי הָרַמְבַּ"ם וְאֵינָם בְּקִיאִים בַּגְּמָרָא לֵידַע מֵהֵיכָן הוֹצִיא דְּבָרָיו, טוֹעִים לְהַתִּיר הָאִסּוּר וְלֶאֱסֹר הַמֻּתָּר, כִּי לֹא עָשָׂה כִּשְׁאָר הַמְּחַבְּרִים שֶׁהֵבִיאוּ רְאָיוֹת לְדִבְרֵיהֶם וְהֶרְאוּ עַל הַמְּקוֹמוֹת הֵיכָן דִּבְרֵיהֶם בַּגְּמָרָא, וּמִתּוֹךְ זֶה יָכוֹל לַעֲמֹד עַל הָעִקָּר וְעַל הָאֱמֶת. אֲבָל הוּא כָּתַב אֶת סִפְרוֹ כְּמִתְנַבֵּא מִפִּי הַגְּבוּרָה בְּלֹא טַעַם וּבְלֹא רְאָיָה, וְכָל הַקּוֹרֵא בּוֹ סָבוּר שֶׁמֵּבִין בּוֹ, וְאֵינוֹ כֵּן, שֶׁאִם אֵינוֹ בָּקִי בַּגְּמָרָא אֵינוֹ מֵבִין דָּבָר לַאֲשׁוּרוֹ וְלַאֲמִתּוֹ, וְיִכָּשֵׁל בַּדִּין וּבְהוֹרָאָה, לְכָךְ לֹא יִסְמֹךְ אָדָם עַל קְרִיאָתוֹ בְּסִפְרוֹ לָדוּן וּלְהוֹרוֹת, אִם לֹא שֶׁיִּמְצָא רְאָיָה בַּגְּמָרָא, וְכֵן שָׁמַעְתִּי מִפִּי אָדָם גָּדוֹל בְּבַרְצֶלוֹנָא, שֶׁהָיָה בָּקִי בִּתְלָתָא סִדְרֵי הֲלֹא הוּא הָרִיבַ"שׁ בְּסִימָן שעה, שֶׁשִּׁבַּח אֶת רַבּוֹ הָרַ"ן, שֶׁסִּיֵּם ג' סְדָרִים. וְעַיֵּן בְּמַגִּיד מֵישָׁרִים פָּרָשַׁת וַיַּקְהֵל שֶׁהִבְטִיחַ לְמָרָן הַבֵּית יוֹסֵף שֶׁיְּסַיֵּם הַשַּׁ"ס ג' פְּעָמִים. וְאָמַר תָּמַהְתִּי עַל בְּנֵי אָדָם שֶׁלֹּא לָמְדוּ בַּגְּמָרָא וְקוֹרִין בְּסִפְרֵי הָרַמְבַּ"ם זַ"ל, וּמוֹרִים דִּינִים מִתּוֹךְ סְפָרָיו וּסְבוּרִים שֶׁיַּכִּירוּ בָּהֶם, כִּי אוֹמֵר אֲנִי מַכִּיר בְּעַצְמִי כִּי בְּג' סְדָרִים שֶׁלָּמַדְתִּי אֲנִי מֵבִין כְּשֶׁאֲנִי קוֹרֵא בִּסְפָרָיו, אֲבָל בִּסְפָרָיו בְּהִלְכוֹת קָדָשִׁים וּזְרָעִים אֵינֶנִּי מֵבִין בָּהֶם כְּלוּם. וְיָדַעְתִּי שֶׁכָּךְ הוּא לָחַם בְּכָל סְפָרָיו. עַד כָּאן. <small><small>[וּמִכָּאן תָבִין שֶׁמָּרָן הַבֵּית יוֹסֵף זָכָה לְסַיֵּם הַשַּׁ"ס ג' פְּעָמִים, וְהַיְנוּ בַּהֲבָנָה בִּמְתִינוּת, וְלֹא בְּגִרְסָא בְּעַלְמָא]</small></small>.<p dir="rtl">
וְאִם כֵּן נִרְאֶה שֶׁאֵין הַדְּבָרִים כְּמוֹ שֶׁכָּתוּב בִּתְשׁוּבַת הָרַשְׁבֶּ"ש הַנַּ"ל, הוֹאִיל וְאֵין זֶה בִּכְלַל הֲלָכוֹת פְּסוּקוֹת, מִכֵּיוָן "שֶׁאֵינוֹ מֵבִין דָבָר לַאֲשׁוּרוֹ וְלַאֲמִתּוֹ, וְיִכָּשֵׁל בְּדִין וּבְהוֹרָאָה". אוּלָם יֵשׁ לוֹמַר שֶׁלְּאַחַר שֶׁהָרַב הַמַּגִּיד וְהַכֶּסֶף מִשְׁנֶה וּשְׁאָר אַחֲרוֹנִים הֶרְאוּ מְקוֹרוֹת דִּבְרֵי הָרַמְבַּ"ם, אִין הָכִי נָמֵי יוֹצְאִים בָּזֶה יְדֵי חוֹבָה מִדִּין "שׁוֹנֶה הֲלָכוֹת" בְּכָל יוֹם. וְאַף אָנוּ נֹאמַר לְעִנְיַן דִּבְרֵי מָרָן הַשֻּׁלְחָן עָרוּךְ, שֶׁאַף עַל פִּי שֶׁהַמַּהַרְשָׁ"א בְּחִדּוּשֵׁי אַגָּדוֹת לְסוֹטָה <small><small>(כב.)</small></small>, כָּתַב שֶׁבַּדּוֹרוֹת הַלָּלוּ אֵלּו שֶׁמּוֹרִים הֲלָכָה מִתּוֹךְ הַשֻּׁלְחָן עָרוּךְ, וְאֵינָם יוֹדְעִים טַעַם הָעִנְיָן, אִם לֹא יְדַקְדְּקוּ הֵיטֵב תְּחִלָּה בַּתַּלְמוּד, טָעוּת נוֹפֵל בְּהוֹרָאָתָם, וַהֲרֵי הֵם בִּכְלָל מְבַלֵּי עוֹלָם, וְיֵשׁ לִגְעֹר בָּהֶם. עַיֵּן שָׁם.<p dir="rtl">
וּמִכָּל מָקוֹם בִּזְמַנֵּנוּ שֶׁזָּכִינוּ לְהָאַחֲרוֹנִים שֶׁבֵּרְרוּ וְלִבְּנוּ וְהִסְבִּירוּ הַדְּבָרִים בְּטוּב טַעַם וָדַעַת, שַׁפִּיר דָּמֵי לָצֵאת יְדֵי חוֹבָה מִדִּין "שׁוֹנֶה הֲלָכוֹת" בְּכָל יוֹם, שֶׁיֵּשׁ פְּעָמִים וְיָכוֹל לַעֲמֹד עַל הַדִּין עַל יְדֵי הָאַחֲרוֹנִים הַחוֹנִים עַל הַשֻּׁלְחָן עָרוּךְ. וְכֵן כָּתַב בְּפִתְחֵי תְּשׁוּבָה <small><small><span class="booklinks" onclick="sendBookLink(this)" onmouseover="setBookLinkTitle(this)">(יו"ד סי' רמב סק"ח)</span></small></small>. עַיֵּן שָׁם. וְכַיּוֹצֵא בָּזֶה כָּתַב בְּשׁוּ"ת הָרַדְבַּ"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(ח"ו ב' אלפים סי' קמז)</span></small></small> וּבְשׁוּ"ת מַּהַרְשְׁדָ"ם <small><small><span class="booklinks" onclick="sendBookLink(this)" onmouseover="setBookLinkTitle(this)">(חחו"מ סי' א)</span></small></small>. וּבְשׁוּ"ת צְדָקָה וּמִשְׁפָּט <small><small><span class="booklinks" onclick="sendBookLink(this)" onmouseover="setBookLinkTitle(this)">(חחו"מ סי' א')</span></small></small>. וּמִכָּל שֶׁכֵּן לְפִי מ"ש הגר"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּקוּנְטְרֶס אַחֲרוֹן, רפ"ד מֵהִלְכוֹת תַּלְמוּד תּוֹרָה)</span></small></small> שֶׁהָרַמְבַּ"ם עַצְמוֹ סְבִירָא לֵיהּ שֶׁיֵּשׁ לְהוֹרוֹת מִתּוֹךְ חִבּוּרוֹ בִּלְבַד, וּכְמוֹ שֶׁכָּתַב לְהֶדְיָא בְּהַקְדָּמָתוֹ שֶׁעֲשָׂאוֹ בִּכְדֵי שֶׁלֹּא יִצְטָרְכוּ לְשׁוּם חִבּוּר אַחֵר בָּעוֹלָם וְכוּ' שֶׁאָדָם קוֹרֵא בַּתּוֹרָה שֶׁבִּכְתָב תְּחִלָּה, וְאַחַר כָּךְ קוֹרֵא בְּחִבּוּר זֶה וְיֵדַע מִמֶּנּוּ תּוֹרָה שֶׁבְּעַל פֶּה כֻּלָּהּ וְאֵינוֹ צָרִיךְ לִקְרֹא סֵפֶר אַחֵר בֵּינֵיהֶם וְכוּ', וְזֶה שֶׁלֹּא כְּמוֹ שֶׁכָּתַב הָרֹא"שׁ בִּתְשׁוּבָה. עַיֵּן שָׁם. וְעַיֵּן עוֹד בְּשׁוּ"ת יַבִּיעַ אֹומֶר חֵלֶק ד' <small><small>(חֵלֶק יוֹרֶה דֵּעָה סִימָן יט אוֹת ג', וּבַמִּילּוּאִים)</small></small>. ע"ש.<p dir="rtl">
וְאוּלָם אֵין סָפֵק שֶׁבְּדֶרֶךְ כְּלָל אֵין לְמוֹרֶה הוֹרָאָה לִפְסֹק דִּין בְּלִי עִיּוּן תְּחִלָּה בִּמְקוֹרוֹת הַהֲלָכָה, וּכְמוֹ שֶׁכָּתַב הַגָּאוֹן בַּעַל הַסְּמַ"ע בְּהַקְדָּמָתוֹ לְחִבּוּר הַפְּרִישָׁה בְּזה"ל: וְגַם אֶל חִבּוּר הַשֻּׁלְחָן עָרוּךְ שֶׁחִבְּרוּ הַגְּאוֹנִים הַמַהֲרִי"ק וּמוֹרַ"ם שַׂמְתִּי לִבִּי וְדַעְתִּי, וְלִלְמֹד מֵהֶם דֵּעָה וּבִינָה בָּאתִי, וְרָאִיתִי שֶׁדַּעַת הַגְּאוֹנִים מהרי"ק וּמור"ם הָיְתָה רְצוּיָה, רַק שֶׁעֵינֵי רֹב הַמְּעַיְּנִים בּוֹ הִיא סְמוּיָה, כִּי כַּוָּנָתָן הָיָה שֶׁלֹּא יִפָּסְקוּ מִתּוֹכָם, כִּי אִם מִי שֶׁלָּמַד תְּחִלָּה דִּבְרֵי בַּעַל הַטּוּרִים עִם פֵּרוּשׁ הַבֵּית יוֹסֵף, וְיֵדַע מִתּוֹכָם מְקוֹם כָּל דִּין וְטַעֲמוֹ מֵהַתַּלְמוּד וּמִגְּדוֹלֵי הַמְּחַבְּרִים. וּכְדֵי שֶׁלֹּא יָזִיזוּ מִזִּכְרוֹנָם הַדְּבָרִים חִבְּרוּ אֶת הַשֻּׁלְחָן עָרוּךְ לִהְיוֹת עוֹמֵד לִפְנֵיהֶם לְמַזְכֶּרֶת. מַה שֶּׁאֵין כֵּן בִּזְמַנֵּנוּ בִּהְיוֹת בְּכֹבֶד הַתְּלָאָה נִמְשָׁךְ מֵהַטּוֹבִים רָעָה שֶׁרַבִּים חוֹשְׁבִים נַפְשָׁם כְּאִלּוּ הֵם מִדּוֹר דֵּעָה, וְרוֹצִים לִלְמֹד הַתּוֹרָה עַל רֶגֶל אַחַת, וּמְצַפְצְפִים וּפוֹסְקִים מִתּוֹךְ הַשֻּׁלְחָן עָרוּךְ, וְהֵם מַחֲרִיבֵי עַמֵּנוּ, הֵפֵרוּ בְּרִית תּוֹרַת אֱלֹקֵינוּ וְגוֹרְמִים רָעָה לְנַפְשָׁם, וּכְמוֹ שֶׁדָּרְשׁוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹטָה כב.)</span></small></small> עַל זֶה שֶׁאָמְרוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ז, כו)</span></small></small> כִּי רַבִּים חֲלָלִים הִפִּילָה הֵם אֵלּוּ שֶׁלֹּא הִגִּיעוּ לְהוֹרָאָה וּמוֹרִים וְאִם אוֹמֵר דְּגַם סֵיפָא דִּקְרָא וַעֲצוּמִים כָּל הֲרוּגֶיהָ, רוֹמֵז לְאֵלּוּ הַמַּעֲצִימִים עֵינֵיהֶם מֵרְאוֹת בִּמְקוֹר הַדִּין, וְהַטַּעַם כִּי אַף שֶׁהִגִּיעוּ לְהוֹרָאָה כָּל שֶׁפּוֹסְקִים מִתּוֹךְ דִּבְרֵי הַשֻּׁלְחָן עָרוּךְ הַסָּתוּם וְהֶחָתוּם, אֵינָן מְבִינִים גּוּף הַדְּבָרִים עַל בּוּרְיָם הַכְּתוּבִים לִפְנֵיהֶם מִקַּל וָחֹמֶר כְּשֶׁבָּאִים לְדַמּוֹת מִלְּתָא לְמִלְּתָא לְפִי הָעוֹלֶה עַל דַּעְתָם מִפְּנֵי גֹּדֶל קִצּוּר הַדְּבָרִים שֶׁכָּתְבוּ הַגְּאוֹנִים בְּחִבּוּר הֲלָכָה, בִּפְרָט בַּמְּקוֹמוֹת אֲשֶׁר כָּתַב מוֹרָ"ם דִּינִים מִתּוֹךְ דִּבְרֵי תְּשׁוּבוֹת שֶׁלֹּא הֱבִיאָם הַבֵּית יוֹסֵף, וְאַף שֶׁהֱבִיאָם מוֹרָ"ם בַּחִבּוּר דַּרְכֵי מֹשֶׁה שֶׁלּוֹ, הֲלֹא הוּא טָמוּן וּמְכֻסֶּה, וְלֹא זָכוּ לְאוֹרוֹ כִּי אִם זְעֵיר פֹּה זְעֵיר שָׁם. צֵא וּלְמַד קַל וָחֹמֶר מִמַּה שֶּׁכָּתַב הָרֹא"שׁ וְכוּ'.עַד כָּאן תֹּרֶף דְּבָרָיו.<p dir="rtl">
גַּם רַבִּי יִצְחָק מַזְיָא בְּשׁוּ"ת יְפֵה נוֹף <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּשׁוֹנוֹת שֶׁבְּסוֹף הַסֵּפֶר סִימָן ד)</span></small></small> כָּתַב, נִשְׁאַלְתִּי אִם לְהוֹרוֹת אַחַר שֻׁלְחָן עָרוּךְ דְּמַהֲרַ"ם אִיסֶרְלִישׁ זַ"ל, מֵאַחַר שֶׁקִּבֵּץ כָּל הַחוֹלְקִים מִכָּל הַבַּתְרָאִים, וְכָל מִנְהֲגֵי הַמְּדִינוֹת וְהָאֲרָצוֹת שֶׁלָּנוּ כַּאֲשֶׁר נִמְצָא בָּהּ תְּשׁוּבָה: אוֹמֵר אֲנִי דְּוַדַּאי הַגָּאוֹן זַ"ל מַעֲלָתוֹ אֵין לָהּ עֶרֶךְ וְשִׁעוּר, וּמַאן יִהְיֶה עַפְרֵיהּ. וְשֻׁלְחָנוֹ עָרוּךְ בְּכָל מִינֵי מַטְעַמִּים וְכוּ' וְכָל תַּלְמִיד חָכָם שֶׁלָּמַד סֵפֶר אַרְבָּעָה טוּרִים עִם הַבֵּית יוֹסֵף, וְיוֹדֵעַ מָקוֹר וְשֹׁרֶשׁ כָּל דִּין וְאִסּוּר מֵהֵיכָן נוֹדַע וּמִתְפַּשֵּׁט עַל שָׁרְשׁוֹ וּמַתְכֻּנְתּוֹ וְכוּ', הַשֻּׁלְחָן עָרוּךְ הַלָּז הוּא לוֹ לַעֲטֶרֶת תִּפְאֶרֶת לְהָקֵל עַל הַמְּעַיֵּן וְכוּ', וְהַרְבֵּה תּוֹעִיל לַחֲכָמִים וְכוּ', אֲבָל הַרְבֵּה תַּלְמִידִים שֶׁאֵינָם יוֹדְעִים שֹׁרֶשׁ וּמָקוֹר מֵהַדִּינִים אוֹ הַהוֹרָאוֹת וּמוֹרִים מִתּוֹךְ הַשֻּׁלְחָן עָרוּךְ, אוֹמֵר אֲנִי עָלָיו כָּל הַמּוֹרֶה מֵהַשֻּׁלְחָן עָרוּךְ, אַל יְהִי בִּכְלָל בָּרוּךְ, כִּי אֵינוֹ מֵבִין שׁוּם דָּבָר עַל שָׁרְשׁוֹ, וְיָבֹא לֶאֱסֹר אֶת הַמֻּתָּר וּלְהַתִּיר אֶת הָאָסוּר, עַד כָּאן לְשׁוֹנוֹ. וְאַחַר כָךְ הֵבִיא תְּשׁוּבַת הָרֹא"שׁ הַנַּ"ל וְכָתַב דְּכָל מַה שֶּׁכָּתַב הָרֹא"שׁ עַל הַפּוֹסְקִים מִתּוֹךְ סֵפֶר הָרַמְבַּ"ם, הוּא הַדִּין וְהוּא הַטַּעַם לַמּוֹרִים מִתּוֹךְ הַשֻּׁלְחָן עָרוּךְ שֶׁמַּתִּירִים הָאִסּוּר, עַד כָּאן לְשׁוֹנוֹ.<p dir="rtl">
וְנִמְצָא שֶׁאֵלֶּה הַמּוֹרִים הֲלָכָה מִתּוֹךְ הַשֻּׁלְחָן עָרוּךְ אוֹ מִתּוֹך סִפְרֵי קִצּוּרִים בִּלְבַד מִבְּלִי לָדַעַת אֶת מְקוֹרוֹת הַהֲלָכָה הֲרֵי הֵם בִּכְלַל מְבַלֵּי עוֹלָם, וּמַטְעִין הָעוֹלָם בְּהוֹרָאוֹתֵיהֶם וּכְמוֹ שֶׁכָּתַב הַמַּהַרְשָׁ"א הַנַּ"ל, וְעַיֵּן עוֹד בְּמִשְׁכְּנוֹת הָרוֹעִים <small><small><span class="booklinks" onclick="sendBookLink(this)" onmouseover="setBookLinkTitle(this)">(מַעֲרֶכֶת אוֹת נט)</span></small></small> שֶׁהַמּוֹרֶה עַל פִּי הַשֻּׁלְחָן עָרוּךְ אוֹ מִתּוֹךְ סִפְרֵי קִצּוּרִים בִּלְבַד מִבְּלִי לָדַעַת אֶת מְקוֹרוֹת הַהֲלָכָה וְטָעָה, מֵזִיד הוּא.<p dir="rtl">
וְזֶה לְשׁוֹן הַגְּרָ"א בְּבֵאוּרוֹ לְמִשְׁלֵי <small><small><span class="booklinks" onclick="sendBookLink(this)" onmouseover="setBookLinkTitle(this)">(י, ד)</span></small></small>: רָשׁ עוֹשֶׂה כַּף רְמִיָּה, מִי שֶׁלּוֹמֵד בִּרְמִיָּה הַיְנוּ שֶׁאֵינוֹ לוֹמֵד שָׁרְשֵׁי הַדִּינִים רַק קִצּוּר הַדִּינִים, בִּכְדֵי לְהַרְאוֹת שֶׁהוּא יוֹדֵעַ כָּל הַדִּינִים זֶה עוֹשֶׂה אוֹתוֹ לְרַשׁ כֹּחַ, כִּי לַסּוֹף שֶׁיִּשְׁכַּח גַּם אוֹתָם מֵחֲמַת שֶׁאֵינוֹ יוֹדֵעַ שָׁרְשָׁן, אֲבָל יַד חָרוּצִים תַּעֲשִׁיר, הַיְנוּ מִי שֶׁלּוֹמֵד הַדִּין עִם שָׁרְשׁוֹ וְיוֹדֵעַ כָּל דָּת וָדִין, תַּעֲשִׁיר, שֶׁיֵּדַע הַכֹּל, עַד כָּאן. וְעַיֵּן עוֹד לַמַּהר"ח בֶּן עָטָר בְּסֵפֶר רִאשׁוֹן לְצִיּוֹן <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף קב ע"ד)</span></small></small> עַיֵּן שָׁם.<p dir="rtl">
וִידוּעִים דִּבְרֵי הַבַּ"ח וְהַטַּ"ז <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מז)</span></small></small> שֶׁפֵּרְשׁוּ הַבְּרָכָה לַעֲסֹק בְּדִבְרֵי תּוֹרָה לְשׁוֹן עֵסֶק, שֶׁעִקַּר מַטְּרַת הַתּוֹרָה הִיא לְהַעֲמִיק בָּהּ וּלְסַלְסֵל בָּהּ, כְּיַד ה' הַטּוֹבָה עָלָיו, כָּל אֶחָד לְפִי כֹּחַ עִיּוּנוֹ, מִמַּעְיְנֵ'י הַיְשׁוּעָ'ה. וְעַיֵּן בְּשׁוּ"ת אַבְנֵי צֶדֶק <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' יט)</span></small></small>. וְהַהֲלָכָה אֵינָהּ יוֹצֵאת לַאֲשׁוּרָהּ אֶלָּא לְאַחַר עֵסֶק גָּדוֹל בָּהּ. וּכְמוֹ שֶׁאָמְרוּ בְּתַעֲנִית <small><small>(י:)</small></small> אַל תְּדַבְּרוּ בִּדְבַר הֲלָכָה שֶׁמָּא תִּרְגַּז עֲלֵיכֶם הַדֶּרֶךְ. חֲזִינָן דְּעֵסֶק הַהֲלָכָה מַצְרִיךְ עִיּוּן רַב. וַאֲשֶׁר עַל כֵּן מִן הָרָאוּי שֶׁהָאַבְרֵכִים הי"ו אַחַר שֶׁיְּסַיְּמוּ אֶת לִמּוּד הַסּוּגְיָא הָדֵק הֵיטֵב, עִם דִּבְרֵי הָרִאשׁוֹנִים וְהָאַחֲרוֹנִים, יִלְמְדוּ אֶת הַבֵּית יוֹסֵף עַל אוֹתוֹ עִנְיָן, כְּדֵי שֶׁיֵּדְעוּ אֶת הַהֲלָכָה עַל בּוּרְיָהּ וּבִמְקוֹרוֹתֶיהָ.<p dir="rtl">
וְאָכֵן, לִמּוּד הַבֵּית יוֹסֵף הוּא חָשׁוּב מְאֹד, וְיֵשׁ לְעוֹרֵר אֶת אַבְרֵכֵי הַיְשִׁיבוֹת הַקְּדוֹשׁוֹת ה' עֲלֵיהֶם יִחְיוּ, לְהִתְחַזֵּק בְּלִמּוּד הַבֵּית יוֹסֵף, כִּי לָאַחֲרוֹנָה חָל רִפְיוֹן מָה בָּזֶה, וְאֵין הַכֹּל לוֹמְדִים בֵּית יוֹסֵף, אֶלָּא אִם מְבַקְּשִׁים לֵידַע אֵיזוֹ הֲלָכָה מְעַיְּנִים בַּשֻּׁלְחָן עָרוּךְ, וּמִסְתַּפְּקִים בְּמַה שֶּׁכָּתַב הַכַּף הַחַיִּים אוֹ הַמִּשְׁנָה בְּרוּרָה, וְהִיא דֶּרֶךְ לֹא נְכוֹנָה, כִּי כְּבָר כָּתַב מָרָן הַבֵּית יוֹסֵף בְּהַקְדָּמָתוֹ, שֶׁהַלּוֹמֵד לֹא יָבִין אֶת דְּבָרָיו בְּשֻׁלְחָן עָרוּךְ אֶלָּא אִם כֵּן יִלְמַד בְּסִפְרוֹ הַבֵּית יוֹסֵף, כִּי רַק לְאַחַר שֶׁהוּא מְמַצֶּה אֶת כָּל הַנִּדּוֹן, בְּהֶקֵּף הָעִנְיָן, אִבָּעִית אֵימָא סְבָרָא אִיבָּעִית אֵימָא גְּמָרָא, רַק לְאַחַר מִכֵּן יֵדַע לִפְסֹק הֲלָכָה וּלְהָבִין וּלְהוֹרוֹת לְשָׁעָה וּלְדוֹרוֹת, וּבֶאֱמֶת שֶׁכָּךְ עָשׂוּ כָּל גְּדוֹלֵי הַדּוֹרוֹת, שֶׁאַחַר סִיּוּם לִמּוּד הַסּוּגְיָא הָדֵק הֵיטֵב עִם הָרִאשׁוֹנִים, לָמְדוּ עַל הַסֵּדֶר אֶת כֹל דִּבְרֵי הַבֵּית יוֹסֵף וְהַשֻּׁלְחָן עָרוּךְ וְהַחוֹנִים עָלָיו.<p dir="rtl">
וּמַרְגְּלָא בְּפוּמֵיהּ דְּרַבֵּנוּ הַגָּאוֹן הַמֻּפְלָא, עֲטֶרֶת תִּפְאֶרֶת, גֻּלַּת הַכּוֹתֶרֶת, כְּבוֹד קְדֻשַּׁת תּוֹרָתוֹ, מוֹרֵנוּ וְרַבֵּנוּ הָרַב רַבִּי עֶזְרָא עֲטִיֶּה זצוק"ל רֹאשׁ יְשִׁיבַת פּוֹרַת יוֹסֵף, תִּלְמְדוּ הַרְבֵה בֵּית יוֹסֵף, וְכָּל עִסְקְכֶם יִהְיֶה בְּבֵית יוֹסֵף, וְכָךְ הָיָה רָגִיל לוֹמַר לָאַבְרֵכִים בְּפוֹרַת יוֹסֵף.<p dir="rtl">
וְזֶה לְשׁוֹן הַמִּשְׁנָה בְּרוּרָה בְּהַקְדָּמָתוֹ: וְחָתַרְתִּי לָדַעַת סִבַּת הַדָּבָר שֶׁמּוּעָטִים הָאֲנָשִׁים הַקּוֹבְעִים לִמּוּדָם לָזֶה, וּמָצָאתִי כִּי שְׁתַּיִם הֵנָּה, אַחַת כִּי הַשֻּׁלְחָן עָרוּךְ לְבַדּוֹ בִּלְתִּי לִמּוּד הֵיטֵב הוּא כְּסֵפֶר חָתוּם, כִּי הַבֵּית יוֹסֵף כְּשֶׁסִּדֵּר אֶת הַשֻּׁלְחָן עָרוּךְ הָיָה דַּעְתּוֹ שֶׁיִּלְמְדוּ מִתְּחִלָּה אֶת עִקָּרֵי הַדִּינִים וּמְקוֹרוֹתֵיהֶם בַּטּוּר וּבְבֵית יוֹסֵף, כְּדֵי שֶׁיִּתְיַשֵּׁב הַדִּין לְכָל אֶחָד בְּדַעְתּוֹ טַעֲמוֹ וְנִימוּקוֹ, אֲבָל לֹא הָיָה דַּעְתּוֹ שֶׁנִּלְמֹד אוֹתוֹ בִּלְחוּד, כִּי אֵין הַדִּין יוּכַל לְהִתְיַשֵּׁב הֵיטֵב בְּדַעַת הָאָדָם כָּל זְמַן שֶׁאֵין יוֹדֵעַ טַעֲמוֹ וְנִימוּקוֹ. ע"כ.<p dir="rtl">
וְהִנֵּה הַלּוֹמֵד בֵּית יוֹסֵף לֹא זוֹ בִּלְבַד שֶׁמֵּבִין אֶל נָכוֹן אֶת דִּבְרֵי מָרָן בְּהִלְכוֹתָיו, אֶלָּא אַף לוֹמֵד דֶּרֶךְ נְכוֹנָה וַאֲמִתִּית בַּהֲלָכָה, דֶּרֶךְ וּכְלָלִים בַּפְּסִיקָה הַהִלְכָתִית הַמְּסֹעֶפֶת. כִּי לְצַעֲרֵנוּ אָנוּ רוֹאִים שֶׁיֵּשׁ אֵיזֶה רָאשֵׁי יְשִׁיבוֹת שֶׁדַּרְכָּם לִפְסֹק מִכֹּחַ סְבָרָא בִּלְבַד, וּמִתְעַלְּמִים מִכְּלָלֵי הַפְּסִיקָה וְדֶרֶךְ הַהוֹרָאָה שֶׁהִצִּיב לָנוּ מָרָן בְּבֵית יוֹסֵף. וְסִפְּרוּ לָנוּ כִּי אֵרַע פַּעַם קֶצֶר חַשְׁמַלִּי בְּשַׁבָּת בְּבֵית דִּירוֹת גָּדוֹל, וְעָמַד אֱחַד הַשְּׁכֵנִים שֶׁהוּא חִילוֹנִי וְתִקֵּן אֶת הַקֶּצֶר. וְהוֹרָה רֹאשׁ יְשִׁיבָה אֶחָד לְהַתִּיר לֵיהָנוֹת מֵהַתַּבְשִׁילִים, כִּי בְּלָאו הָכִי הֵם הָיוּ מְבֻשָּׁלִים. וְזוֹ טָעוּת בְּהוֹרָאָה, וְהֵיאַךְ סָמַךְ עַל כֹּחַ סְבָרָתוֹ בְּלִי עִיּוּן בַּפּוֹסְקִים, שֶׁמְּבֹאָר בְּדִבְרֵיהֶם שֶׁגַּם חִמּוּם חָשִׁיב שַׁפִּיר הֲנָאָה מִמַּעֲשֵׂה שַׁבָּת. <small><small>(וּרְאֵה בְּבֵית יוֹסֵף סִימָן רנג בְּשֵׁם תְּשׁוּבַת הָרַשְׁבָּ"א גַּבֵּי מִי שֶׁצִּוָּה לְגוֹי לְהַדְלִיק הָאֵשׁ וּלְהָחֵם הַתַּבְשִׁיל בְּשַׁבָּת. וּרְאֵה בְּיַלְקוּט יוֹסֵף שַׁבָּת ג' מַה שֶּׁכָּתַבְנוּ עוד בְּעִנְיָנִים אֵלֶּה)</small></small>.<p dir="rtl">
וְגַם הִגִּידוּ לָנוּ עַל רֹאשׁ יְשִׁיבָה אֶחָד, שֶׁהִתְעַקֵּשׁ לְהוֹרוֹת לְתַלְמִידָיו לְקַדֵּשׁ דַּוְקָא עַל יַיִן שֶׁיֵּשׁ בּוֹ מִעוּט יַיִן. וְתַלְמִידֵי יְשִׁיבָתוֹ הִתְאַרְגְּנוּ וְרָכְשׁוּ מִכַּסְפָּם יַיִן בְּהֶכְשֵׁר אַחֵר, שֶׁהָיָה רֻבּוֹ יַיִן וְאוֹתוֹ רֹאשׁ יְשִׁיבָה עָצַר בַּעֲדָם מִלְּהַבְדִּיל וּלְקַדֵּשׁ עַל אוֹתוֹ יַיִן שֶׁרָכְשׁוּ, וְצִוָּה לְהַמְתִּין עַד שֶׁיָּבִיאוּ מִבֵּיתוֹ יַיִן בְּהֶכְשֵׁר שֶׁרֻבּוֹ מַיִם, וְהִבְדִּיל בְּעַצְמוֹ וּבֵרַךְ הַגֶּפֶן. וְסָמַךְ עַל אֵיזֶה סְבָרוֹת שֶׁבָּדָה מִלִּבּוֹ לְהוֹרוֹת שֶׁלֹּא לָחֻשׁ לְסָפֵק בְרָכוֹת בָּזֶה. <small><small>[והרי מרן בש"ע כתב, שיש לשער לפי מה שנוהגים למזוג באותו מקום, וכיום הרי אין נוהגים ברוב ככל העולם למזוג יין ברוב מים]</small></small>. וְעוֹד כָּהֵנָּה דּוּגְמָאוֹת שֶׁשָּׁמַעְנוּ שֶׁסָּמְכוּ עַל כֹּחַ סְבָרָתָם בִּלְבַד לְלֹא שׁוּם רְאָיָה וְסִיַּעְתָּא מִדִּבְרֵי הַפּוֹסְקִים הַקַּדְמוֹנִים. וְאִם מְבִיאִים לָהֶם דִּבְרֵי הָאַחֲרוֹנִים שֶׁכּוֹתְבִים לְהֵיפֶךְ, דּוֹחִים בְּקַשׁ שֶׁאֵין הַהֲלָכָה כְּדִבְרֵי אַחֲרוֹנִים אֵלֶּה. אוֹ שֶׁטּוֹעֲנִים שֶׁאֵין הַמִּנְהָג כֵּן.<p dir="rtl">
וְכֵן יֵשׁ רַבָּנִים הַמַּכְרִיחִים אֶת תַּלְמִידֵיהֶם לַעֲשׂוֹת יִחוּד מִיָד אַחַר הַחֻפָּה, וְמְזַלְזְלִים בְּהוֹרָאָת רַבּוֹתֵינוּ הַסְּפָרַדִּים הַקַּדְמוֹנִים, שֶׁקִּבְּלוּ מֵאֲבוֹתֵיהֶם וּמֵרַבּוֹתֵיהֶם דּוֹר אַחַר דּוֹר מִזֶּה דּוֹרוֹת, שֶׁלֹּא לַעֲשׂוֹת יִחוּד אַחַר הַחֻפָּה, וּכְפִי שֶׁבִּאַרְנוּ בְּסֵּפֶר שׂבַע שְׂמָחוֹת חֵלֶק א' בְּאֲרֻכָּה. וְגַם יֵשׁ שֶׁמְּבַטְּלִים בִּמְחִי יָד אֶת מִנְהָגֵינוּ לְהִשָּׁבַע בִּשְׁבוּעָה חֲמוּרָה עַל כָּל הַנֶּאֱמַר בַּכְּתֻבָּה, וְאֵינָם יוֹדְעִים וְאֵינָם שָׂמִים עַל לֵב שֶׁמִּנְהָג זֶה יְסוּדָתוֹ בְּהַרְרֵי קֹדֶשׁ מִזְּמַן הַבֵּית יוֹסֵף, וְיֵשׁ אוֹמְרִים שֶׁהוּא מִזְּמַן הָרַמְבַּ"ם, וּמִנְהָג זֶה כְּתָבוּהוּ כָּל גְּדוֹלֵי הַסְּפָרַדִּים, שֶׁכֵּן הָיָה הַמִּנְהָג אֶצְלֵנוּ דּוֹר אַחַר דּוֹר, <small><small>(וּרְאֵה בְּיַלְקוּט יוֹסֵף שׂבַע שְׂמָחוֹת חֵלֶק א' דִּינֵי חֻפָּה מַה שֶּׁכָּתַבְנוּ בַּאֲרִיכוּת בְּעִנְיָן זֶה)</small></small>. וְהֵם בָּאִים בִּמְחִי יָד לְבַטֵּל מִנְהַג גְּדוֹלֵי הַדּוֹרוֹת וְרֹאשׁ יְשִׁיבָה אֶחָד טָעַן שֶׁמִּנְהַג מָרוֹקוֹ שֶׁלֹּא לַעֲשׂוֹת שְׁבוּעָה חֲמוּרָה, וְכַאֲשֶׁר אָמְרוּ לוֹ בְּעֵת הַחֻפָּה שֶׁבְּצִלּוּם כְּתֻבָּתוֹ שֶׁל הַגָּאוֹן רַבִּי יִצְחָק בֶּן וָאלִיד זצ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּעַל מְחַבֵּר סֵפֶר שׁוּ"ת וַיֹּאמֶר יִצְחָק)</span></small></small> נִכְתַּב נֻסַּח זֶה: וְגַם נִשְׁבַּע שְׁבוּעָה חֲמוּרָה וְכוּ', הֵשִׁיב בִּמְחִי יָד וְהִתְעַקֵּשׁ בְּלֹא לְבָאֵר טַעֲמוֹ הֵיאַךְ עוֹקֵר מִנְהָג שֶׁנָּהֲגוּ בּוֹ כָּל גְּדוֹלֵי הַסְּפָרַדִּים.<p dir="rtl">
וּבֶאֱמֶת, שֶׁכַּאֲשֶׁר נִתְבּוֹנֵן נַבְחִין שֶׁמָּרָן זַ"ל אֲפִלּוּ בַּהֲלָכוֹת הַחֲמוּרוֹת, כְּמוֹ הִלְכוֹת שַׁבָּת שֶׁהֵם אִסּוּרֵי סְקִילָה, אוֹ בְּהִלְכוֹת נִדָּה שֶׁהֵם אִסּוּרֵי כָּרֵת, אַף עַל פִּי כֵן לֹא אַחַת מָצִינוּ שֶׁמָּרָן מַכְרִיעַ בְּכֹחָא דְּהֶתֵּרָא וְאֵינוֹ חוֹשֵׁשׁ לְחֻמְרָא, וּלְאַחַר שֶׁמֵּבִיא דִּבְרֵי הַפּוֹסְקִים מַעֲרָכָה לִקְרַאת מַעֲרָכָה, הַלָּלוּ אוֹסְרִים וְהַלָּלוּ מַתִּירִים, אִם רוֹאֶה שֶׁדַּעַת רֹב עַמּוּדֵי הַהוֹרָאָה נוֹטִים לְקֻלָּא, פּוֹסֵק לְקֻלָּא, אַף אִם מָצָא רַבִּים מֵהָרִאשׁוֹנִים שֶׁפּוֹסְקִים לְחֻמְרָא. וּמִתּוֹךְ הֶרְגֵּל לִמּוּד הַבֵּית יוֹסֵף יוּכַל הַמְּעַיֵּן הַיָּשָׁר לֵידַע בִּיסוֹדוֹת אֵיתָנִים כֵּיצַד לְנַתֵּב אֶת הַפְּסִיקָה הַהִלְכָתִית בִּיסוֹדוֹת מֻצָּקִים. וְלָכֵן גַּם כַּאֲשֶׁר יָבֹא לְפָנָיו נִדּוֹן שְׁאֵלָה חֲמוּרָה, אוֹ בִּשְׁאֵלוֹת שֶׁלֹּא נִתְבָּאֲרוּ לְהֶדְיָא בְּדִבְרֵי הַשֻּׁלְחָן עָרוּךְ, אוֹ בְּאוֹתָן בְּעָיוֹת אַקְטוּאָלִיּוֹת הַמִּתְחַדְּשׁוֹת עַל יְדֵי הַטֶּכְנִיקוֹת הַחֲדִישׁוֹת, חֲדָשִׁים לִבְקָרִים, לְאַחַר שֶׁיֵּדַע הֵיטֵב אֶת הַצַּד הַטֶּכְנִי שֶׁל הַנִּדּוֹן, וְיָבֹא לִדְפֹּק עַל דַּלְתוֹתֵיהֶם שֶׁל רַבּוֹתֵינוּ הָחֵל מֵהַשַּׁ"ס וְהָרִאשׁוֹנִים, עַד לָאַחֲרוֹנִים וּפוֹסְקֵי הַדּוֹרוֹת, אֲשֶׁר מִפִּיהֶם אָנוּ חַיִּים, וְרוֹאֶה לְפָנָיו שֶׁהַלָּלוּ אוֹסְרִים וְהַלָּלוּ מַתִּירִים, אִם אֵין הוּא לוֹמֵד אֶת הַבֵּית יוֹסֵף יְהַסֵּס וְיַחֲשֹׁשׁ מִלִּפְסֹק וּלְהַכְרִיעַ בַּדָּבָר, וּבְכָל דָּבָר יַטֶּה לְחֻמְרָא מֵרֹב חֲשָׁשׁוֹתָיו, וְאַף שֶׁפְּעָמִים אָכֵן צָרִיךְ לָחֹשׁ לְחֻמְרָא, אַךְ פְּעָמִים שֶׁכֹּחָא דְּהֶתֵּרָא עָדִיף, וְאֶת הַחַיִל וְהָאֹמֶץ לִפְסֹק דִּין יִהְיֶה לוֹ רַק אִם הוֹגֶה הַרְבֵּה בְּבֵית יוֹסֵף וְרָגִיל בְּדַרְכּוֹ, וְהוּא מָשָׁל לְרַב חוֹבֵל אֲשֶׁר נוֹתֵן בַּיָּם דֶּרֶךְ, וּבְמַיִם עַזִּים נְתִיבָה.<p dir="rtl">
וְיָדוּעַ מַה שֶּׁמְּסַפְּרִים עַל הַגָּאוֹן הַמַּהַרְשַׁ"ם, שֶׁהָיָה יָדוּעַ כְּפוֹסֵק גָּדוֹל וּבְעִקַּר נוֹדַע בְּכֹחָא דְּהֶתֵּרָא שֶׁלּוֹ, וּשְׁאָלוּהוּ פַּעַם, מֵהֵיכָן שָׁאַב אֶת כֹּחוֹ לְהַכְרִיעַ כָּל כָּךְ הַרְבֵּה אַף לְקֻלָּא, וְהֵשִׁיב לָהֶם, כִּי כָּל זֶה הִגִּיעַ לוֹ מִכֹּחַ שִׁנּוּן הַבֵּית יוֹסֵף לְלֹא הֶרֶף. וּמְסֻפָּר, כִּי בִּהְיוֹתוֹ שׁוֹכֵב עַל עֶרֶשׂ דְּוָי, בָּאָה לְפָנָיו שְׁאֵלָה בְּהִלְכוֹת שַׁבָּת, וְהֵשִׁיב לָהֶם, הֲלָכָה זוֹ נִמְצֵאת בְּבֵית יוֹסֵף בְּהִלְכוֹת מְזוּזָה סִימָן פְּלוֹנִי, וְהַדִּין הוּא כָּךְ וְכָךְ. הִשְׁתּוֹמְמוּ הַשּׁוֹמְעִים כֵּיצַד הֲלָכָה זוֹ הַשַּׁיֶּכֶת לְהִלְכוֹת שַׁבָּת, וּמוֹפִיעָה בְּהִלְכוֹת מְזוּזָה, זוֹכְרָהּ הָרַב בִּהְיוֹתוֹ עַל עֶרֶשׂ דְּוַי. וּבָדְקוּ וּמָצְאוּ שֶׁאָכֵן כָּךְ הוּא הַדּבָר וּכְמוֹ שֶׁאָמַר לָהֶם הָרַב. וּשְׁאָלוּהוּ אֵיךְ הִגִּיעַ לְמִדָּה זוֹ. וְאָמַר לָהֶם, מַה הַפֶּלֶא, אִם שִׁנַּנְתִּי כָּל כָּךְ הַרְבֵּה פְּעָמִים אֶת הַבֵּית יוֹסֵף וְלָמַדְתִּי אֶת כָּל הַשֻּׁלְחָן עָרוּךְ אַרְבַּע מֵאוֹת פַּעַם <small><small>(!)</small></small> כֵּיצַד יִתָּכֵן שֶׁלֹּא אֶזְכֹּר? וּמִכָּאן נָבִין עַד הֵיכָן הִגִּיעָה כֹּחַ הַתְמָדָתוֹ בַּתּוֹרָה. לַיְלָה כַּיּוֹם יָאִיר כַּחֲשֵׁכָה כָּאוֹרָה.<p dir="rtl">
וְאִם אָדָם אֵינוֹ עוֹשֶׂה כֵן בִּצְעִירוּתוֹ, הַאִם יַשְׁאִיר זֹאת לְעֵת זִקְנוּתוֹ?! לְפִיכָךְ יֵשׁ לוֹ לָאָדָם לְהָכִין עַצְמוֹ כְּשׁוֹר לְעֹל וְכַחֲמוֹר לְמַשָּׂא, וְיִקְבַּע לוֹ עֵת קָבוּעַ בְּכָל יוֹם, לְלִמּוּד הַבֵּית יוֹסֵף וְהַשֻּׁלְחָן עָרוּךְ עַל הַסֵּדֶר, וּלְשַׁנֵּן אֶת הַדְּבָרִים וְלַהֲבִינָם עַל בּוּרְיָם, כְּדֵי שֶׁיִּהְיוּ חֲקוּקִים עַל לוּחַ לִבּוֹ לְזִכָּרוֹן לִפְנֵי ה', וּבְרוּרִים בְּפִיו כָּל צָרְכָּן, כִּי בְּוַדַּאי הַגָּמוּר כִּי בְּפַעַם אוֹ בְּפַעֲמַיִם לֹא יוּכַל לִזְכֹּר אֶת לִמּוּדוֹ, וְיִהְיֶה בִּבְחִינַת וְנִשְׁכַּח כָּל הַשָּׂבָע, וְכָל אֶחָד חַיָּב לוֹמַר לְעַצְמוֹ. מָתַי אֶעֱשֶׂה גַּם אָנֹכִי לְבֵיתִי, וְיַחֲלִיט בְּלִבּוֹ הַחְלָטָה גְּמוּרָה לִשְׁאֹף לִגְדֹל בַּתּוֹרָה, לִשְׁאֹף לָדַעַת אֶת כָּל הַבֵּית יוֹסֵף עַל כָּל אַרְבַּעַת חֲלָקָיו, וּכְמַאֲמַר רַבּוֹתֵינוּ זַ"ל, חַיָּב אָדָם לוֹמַר בִּשְׁבִילִי נִבְרָא הָעוֹלָם, וְלֹא יִדְחֶם אֵצֶל מוֹרֵי הֲלָכָה אֲחֵרִים, כִּי אֵין זֶה מִמִּדַּת הָעֲנָוָה לְהִתְחַמֵּק מִלְּהָשִׁיב לְשׁוֹאֲלוֹ דָּבָר אִם יוֹדֵעַ אֶת הַהֲלָכָה, וְעַל יְדֵי הַשְּׁאִיפָה לְגַדְלוּת בַּתּוֹרָה יִזְכֶּה לַעֲלוֹת בְּמַעֲלוֹת הַתּוֹרָה וְהַיִּרְאָה, לְגָאוֹן וּלְתִפְאֶרֶת.<p dir="rtl">
<h3 dir="rtl" id="igeret_leben_tora, פרק כ שאין רשות לכל אחד, להתעסק בעסק הקבלה">פֶּרֶק כ - שֶׁאֵין רְשׁוּת לְכָל אֶחָד, לְהִתְעַסֵּק בְּעֵסֶק הַקַּבָּלָה</h3><p dir="rtl">
עוֹד רֶגַע אֲדַבֵּר אוֹדוֹת אוֹתָם שֶׁלֹּא הִסְפִּיקוּ לְמַלֵּא כְּרֵסָם בְּשַׁ"ס וּפוֹסְקִים וּמַתְחִילִים לְהִכָּנֵס לְתוֹרַת הַחֵ"ן, וְלוֹמְדִים קַבָּלָה, וּבִפְרָט יֵשׁ חֵלֶק מִבַּעֲלֵי הַתְּשׁוּבָה שֶׁאֵינָם מֻדְרָכִים עַל יְדֵי תַּלְמִידֵי חֲכָמִים אֲמִתִּיִּים, וּמוֹשְׁכִים אוֹתָם לְלִמּוּד הַקַּבָּלָה, בְּעוֹד וְצוּרָתָא דִּשְׁמַעְתְּתָא אֵינָם יוֹדְעִים כִּדְבָעֵי. וְשָׁמַעְתִּי פַּעַם מֵאֶחָד מִבַּעֲלֵי הַתְּשׁוּבָה, שֶׁאָמַר בָּרַבִּים, שֶׁהוּא עַצְמוֹ לֹא הֵעֵז לִלְמֹד קַבָּלָה עַד אַחַר חָמֵשׁ שָׁנִים שֶׁלָּמַד בַּכּוֹלֵל וְכוּ', וְהוּא פֶּלֶא, דְּמַה בְּכָךְ שֶׁלָּמַד חָמֵשׁ שָׁנִים בַּכּוֹלֵל, צָרִיךְ שֶׁיִּלְמַד שָׁנִים עַל גַּבֵּי שָׁנִים לְמַלְּאוֹת כְּרֵסוֹ בַּשַּׁ"ס וּבַפּוֹסְקִים, וּבִפְרָט בְּעִנְיְנֵי הֲלָכָה לְמַעֲשֶׂה, הִלְכוֹת שַׁבָּת וּבְרָכוֹת, הִלְכוֹת טַהֲרַת הַמִּשְׁפָּחָה וְאִסּוּר וְהֶתֵּר, וַהֲלָכוֹת רַבּוֹת הַנִּצְרָכוֹת לְכָל אֶחָד וְאֶחָד. וּמַה נִּתָּן לְהַסְפִּיק לִלְמֹד בְּחָמֵשׁ שָׁנִים.<p dir="rtl">
וּבֶאֱמֶת שֶׁרָאִינוּ לְכַמָּה מֵרַבּוֹתֵינוּ הַקְּדוֹשִׁים, אֲפִלּוּ חַכְמֵי הַתַּלְמוּד, רִאשׁוֹנִים כְּמַלְאָכִים, שֶׁהִתְחַמְּקוּ מִלִּלְמֹד מַעֲשֵׂה מֶרְכָּבָה מִפְּנֵי שֶׁלֹּא הִגִּיעוּ לִימֵי הַזִּקְנָה, וְחָשְׁבוּ מֵרֹב עֲנָוָה שֶׁלֹּא הִגִּיעוּ אֶל הַשְּׁלִיחוּת הַנִּדְרֶשֶׁת לְלִמּוּד זֶה. כִּדְאִיתָא בְּמַסֶּכֶת חֲגִיגָה <small><small>(יג.)</small></small> אָמַר לֵיהּ רַבִּי יוֹחָנָן לְרַבִּי אֱלִיעֶזֶר, בּוֹא וַאֲלַמֶּדְךָ בְּמַעֲשֵׂה מֶרְכָּבָה, אָמַר לוֹ עֲדַיִן צָעִיר אָנֹכִי <small><small>[וְאֵינִי רָאוּי לְלִמּוּד חָכְמָה זוֹ]</small></small>. כְּשֶׁהִגִּיעַ לְזִקְנָה וּכְבָר נִפְטַר רַבִּי יוֹחָנָן, בָּא אֵלָיו רַבִּי אַסֵּי וְאָמַר לוֹ, בּוֹא וַאֲלַמֶּדְךָ בְּמַעֲשֵׂה הַמֶּרְכָּבָה, אָמַר לוֹ אִלּוּ הָיִיתִי זוֹכֶה הָיִיתִי לוֹמֵד חָכְמָה זוֹ מֵרַבִּי יוֹחָנָן רַבְּךָ. וּבְשׁוּ"ת רַב פְּעָלִים חֵלֶק ג' <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹד יְשָׁרִים סי' יג)</span></small></small> כָּתַב, שֶׁכַּאֲשֶׁר הָיָה עֲדַיִן רַךְ בַּשָּׁנִים, בְּגִיל כ"ה שָׁנָה, עָלָה בְּדַעְתּוֹ לִלְמֹד סֵדֶר הַכַּוָּנוֹת בִּתְפִלָּה וּבִבְרָכוֹת, כָּתַב אֵלָיו הַגָּאוֹן הַמְקֻבָּל רַבִּי אֵלִיָּהוּ מָנִי, לְמָנְעוֹ מִלִּמּוּד זֶה, וְהֵבִיא מַה שֶּׁכָּתַב בְּסֵפֶר פְּרִי הָאָרֶץ, בְּשֵׁם הָרִאשׁוֹנִים, שֶׁעַל הָאָדָם לִהְיוֹת שָׂמֵחַ בְּחֶלְקוֹ גַּם בְּעִנְיָנִים רוּחֲנִיִּים, בְּתוֹרָה וַעֲבוֹדַת ה', וְלֹא לָצֵאת חוּץ מִגִּדְרוֹ לָלֶכֶת בִּגְדוֹלוֹת וְנִפְלָאוֹת מִמֶּנּוּ. וְכֵן נֶאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת יט, כא)</span></small></small> רֵד הָעֵד פֶּן יֶהֶרְסוּ אֶל ה' לִרְאוֹת וְנָפַל מִמֶּנּוּ רַב. וּכְבָר כָּתַב הַגָּאוֹן רַבִּי זַלְמָן בַּעַל הַתַּנְיָא, שֶׁהָרוֹצֶה לִיכָּנֵס לִפְנִים מִמַּדְרֵגָתוֹ הָרְאוּיָה לוֹ מֵרֹב חֶשְׁקוֹ, וְאֵין צִמְאוֹנוֹ מִתְרַוֶּה בְּמַה שֶּׁיּוֹדֵעַ הֲלָכָה, הֲרֵי זֶה דּוֹמֶה לְיוֹשֵׁב בְּתוֹךְ הַנָּהָר וְצוֹוֵחַ שֶׁהוּא צָמֵא לְמַיִם, שֶׁבְּוַדַּאי שֶׁלֹּא לְכָבוֹד יֵחָשֵׁב לוֹ. עַד כָּאן.<p dir="rtl">
וְזֶה לְשׁוֹן הַמַּהַרְשָׁ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(מהדו"ב שַׁבָּת קיט:)</span></small></small> וְעַכְשָׁו מִקָּרוֹב הִתְפַּשֵּׁט מוּם זֶה בַּעֲוֹנוֹת הָרַבִּים בָּעוֹלָם, מִי שֶׁאֵינוֹ יוֹדֵעַ לְהָבִין הֲלָכָה עַל בּוּרְיָהּ עוֹסֵק בְּחָכְמַת הַקַּבָּלָה, וְנוֹטֵל שֵׁם לְעַצְמוֹ, וּבְנֵי אָדָם מַטְעִים אַחֲרָיו, לֹא זוֹ אַף זוֹ שֶׁאַף חָכְמָה זוֹ מְעַט מִזְּעֵיר שֶׁיּוֹדְעִים לְהָבִין לְעַצְמוֹ, אִם לֹא שֶׁמַּעְתִּיק מִסְּפָרִים קַדְמוֹנִים, וְאַף אֵינוֹ מֵבִין אוֹתָם, מְהַפֵּךְ דִּבְרֵי אֱלֹהִים חַיִּים, וְאוֹמֵר הַקְדָמָה שָׁוְא הַשֶּׁקֶר, שֶׁדָּבָר זֶה נִרְאֶה בְּעֵינָיו שֶׁגּוֹרֵם אֲרִיכוּת הַגָּלוּת הַקָּשֶׁה. עַד כָּאן. וְשָׁם בַּסּוּגְיָא אַיְירֵי בְּמִי שֶׁהוּא בָּקִי בִּדְבָרִים נִסְתָּרִים יוֹתֵר מֵאֲחֵרִים, וְצָרִיךְ לְהִשָּׁבַע שֶׁאֵינוֹ יוֹדֵעַ לִלְמֹד שֹׁרֶשׁ וְעֹמֶק פְּשַׁט הַדְּבָרִים, מִשּׁוּם שֶׁלֹּא הָיָה בְּבֵית הַמִּדְרָשׁ וְלֹא הִתְחַדֵּד עִם הַתַּלְמִידִים. ע"ש.<p dir="rtl">
וְכֵן בְּמִדְרַשׁ תַּלְפִּיּוֹת <small><small><span class="booklinks" onclick="sendBookLink(this)" onmouseover="setBookLinkTitle(this)">(עֲנַף גאולה)</span></small></small> כָּתַב: רָאִיתִי רָעָה חוֹלָה שֶׁחֲכָמִים מִתְגָּאִים, כְּגוֹן בַּעֲלֵי מִשְׁנָה שֶׁאוֹמְרִים שֶׁעוֹסְקִים בָּהּ בְּעֲמְקּוּת. וְעַיֵּן בְּשׁוּ"ת יַבִּיעַ אֹומֶר חֵלֶק י' <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' כג)</span></small></small>, בְּעִנְיַן הָעִסּוּק בְּקַבָּלָה.<p dir="rtl">
וּבְשׁוּ"ת שׁוֹאֵל וְנִשְׁאַל חֵלֶק ה' <small><small><span class="booklinks" onclick="sendBookLink(this)" onmouseover="setBookLinkTitle(this)">(חיו"ד סי' קיח)</span></small></small> כָּתַב בְּשֵׁם הַמְּקֻבָּלִים, שֶׁכָּל מִי שֶׁלֹּא הִגִּיעַ לְדַרְגַּת מְעַיֵּן גָּמוּר בְּלִמּוּד זַךְ וְיָשָׁר, וְמִתְעַסֵּק בְּלִמּוּד הַקַּבָּלָה, בְּנָקַל יִטְעֶה, וְיָבוֹא לִידֵי שְׁגִיאוֹת חֲמוּרוֹת, וְיִהְיֶה כִּמְקַצֵּץ בַּנְטִיעוֹת חַס וְחָלִילָה. אֲבָל כְּשֶׁהוּא מְדַקְדֵּק בְּעִיּוּנוֹ הָדֵק הֵיטֵב, לְהָבִין וּלְהַשְׂכִּיל בְּדֶרֶךְ יְשָׁרָה וַאֲמִתִּית בְּסוּגְיוֹת הַשַּׁ"ס וְהַפּוֹסְקִים, כֵּן תִּגְדַּל חָכְמָתוֹ בְּלִמּוּד הַקַּבָּלָה. אוּלָם גַּם לְמִי שֶׁזּוֹכֶה וְעוֹסֵק בְּחָכְמַת הַנִּסְתָּר, לֹא יַסִּיחַ דַּעְתּוֹ מִלִּמּוּד בְּעִיּוּן בַּשַּׁ"ס וּבַפּוֹסְקִים, כִּי מִמֶּנּה תּוֹצְאוֹת חַיִּים, שֶׁעִקַּר יְדִיעַת מִצְוֹת הַתּוֹרָה וּפְרָטֵיהֶן הֲלָכָה לְמַעֲשֶׂה, הוּא רְצוֹן הַבּוֹרֵא יִתְבָּרַךְ, וְלֹא יַשִּׂיגֵם אָדָם בְּלִי עִיּוּן מַתְמִיד בַּשַּׁ"ס וּבַפּוֹסְקִים וְכוּ'. וְהוּבָא בְּשׁוּ"ת יְחַוֶּה דַּעַת חֵלֶק ד' <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מז)</span></small></small>. וְעַיֵּן שָׁם עוֹד מַה שֶּׁכָּתַב בָּזֶה.<p dir="rtl">
שֶׁלֹּא לִגְרֹם בִּטּוּל תּוֹרָה לַאֲחֵרִים<p dir="rtl">
וְהִנֵּה בְּמִשְׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(סַנְהֶדְרִין צ.)</span></small></small> מְבֹאָר, דִּשְׁלֹשָׁה מְלָכִים וְאַרְבָּעָה הֶדְיוֹטוֹת אֵין לָהֶם חֵלֶק לְעוֹלָם הַבָּא, בִּלְעָם, דּוֹאֵג, אֲחִיתֹפֶל, וְגֵחָזִי. וּבַגְּמָרָא סוֹטָה דַּף מז. מְבֹאָר, מַה הָיָה הָעָוֹן שֶׁל גֵּיחָזִי, חַד מַאן דְּאָמַר שֶׁהֶעֱמִיד אֶת הָעֲגָלִים שֶׁל אַחְאָב בַּאֲוִיר עַל יְדֵי אֶבֶן שׁוֹאֶבֶת, וְחַד אָמַר הִנִּיחַ שֵׁם הַמְּפֹרָשׁ בְּפִי עֲבוֹדָה זָרָה, וְהָיְתָה אוֹמֶרֶת אָנֹכִי ה' וְגוֹ'. וְחַד אָמַר, רַבָּנָן דָּחָה קַמֵּיהּ, דִּכְתִיב וַיֹּאמְרוּ בְּנֵי הַנְּבִיאִים אֶל אֱלִישָׁע הִנֵּה נָא הַמָּקוֹם אֲשֶׁר אֲנַחְנוּ יוֹשְׁבִים שָׁם לְפָנֶיךָ צַר מִמֶּנּוּ, וּמְפָרֵשׁ רַשִׁ"י, דּוֹחֶה הָיָה אֶת הַתַּלְמִידִים מִפְּנֵי אֱלִישָׁע כְּשֶׁהָיָה מְשַׁמֵּשׁ לְפָנָיו, שֶׁהָיָה מָקוֹם רָחָב בְּבֵית הַמִּדְרָשׁ, וְאַחַר שֶׁעָזַב הִתְּוַסְפוּ תַּלְמִידִים. וּבִירוּשַׁלְמִי <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"י דְּסַנְהֶדְרִין ה"ב)</span></small></small>, מְבֹאָר, שֶׁגֵּיחָזִי הָיָה גִּבּוֹר בַּתּוֹרָה, אֶלָּא שֶׁהָיוּ בּוֹ ג' דְּבָרִים, עַיִן צָרָה, פָּרוּץ בַּעֲבֵרָה, וְלֹא מוֹדֶה בִּתְחִיַּת הַמֵּתִים. וְעַיִן צָרָה, הַיְנוּ שֶׁמָּנַע מֵאֲחֵרִים לִלְמֹד תּוֹרָה אֵצֶל אֱלִישָׁע. שֶׁבְּשָׁעָה שֶׁהָיָה אֱלִישָׁע יוֹשֵׁב וְשׁוֹנֶה, יָשַׁב לוֹ גֵּיחָזִי בַּחוּץ לַשַּׁעַר, וּכְשֶׁהָיוּ תַּלְמִידִים בָּאִים וְרוֹאִים אוֹתוֹ אָמְרוּ, אִם הוּא לֹא נִכְנַס אַף אָנוּ לֹא נִכָּנֵס. וְהָלְכוּ לָהֶם. וְהָיְתָה הַמִּשְׁנָה שֶׁל אֶלִישָׁע נֶאֶמֶרֶת וְאֵין אָדָם נֶהֱנֶה מִמֶּנָּה.<p dir="rtl">
נִמְצָא שֶׁגֵּיחָזִי גָּרַם לְהַחְלָשַׁת הָרַבִּים עַל יְדֵי גְרָמָא, וְאַף שֶׁלֹּא אָמַר כְּלוּם, גָּרַם שֶׁהָרַבִּים יְקַבְּלוּ חֻלְשָׁה מִלִּמּוּד הַתּוֹרָה. וּמָצִינוּ כַּיּוֹצֵא בָּזֶה בַּגְּמָרָא יוֹמָא <small><small>(פו.)</small></small> אַרְבָּעָה חִלּוּקֵי כַּפָּרָה. הֶחָמוּר בְּיוֹתֵר חִלּוּל ה', שֶׁלֹּא מִתְכַּפֵּר עַד הַמִּיתָה. הֵיכִי דָּמִי חִלּוּל ה', ר' יוֹחָנָן אָמַר כְּגוֹן אֲנָא דְּסָגִידְנָא אַרְבַּע אַמּוֹת בְּלֹא תּוֹרָה וּבְלֹא תְּפִלִּין. וּמְפָרֵשׁ רַשִׁ"י, שֶׁאֵין הַכֹּל יוֹדְעִים שֶׁנֶּחְלַשְׁתִּי בְּגִרְסָתִי, וּלְמֵדִים מִמֶּנִּי לְהִתְבַּטֵּל מִלִּמּוּד תּוֹרָה.<p dir="rtl">
וּמִכָּאן דִּבְנֵי יְשִׁיבוֹת הַנִּמְצָאִים בְּצַוְתָּא, מִצַּד אֶחָד יֵשׁ מַעֲלִיּוּתָא שֶׁל דִּבּוּק חֲבֵרִים וְהִתְעַלּוּת בַּתּוֹרָה, שְׁמִיעַת שִׁעוּרִים וְכוּ', אַךְ מֵאִידָךְ גִּיסָא יֵשׁ סַכָּנָה שֶׁל הַחְלָשַׁת הָרַבִּים. שֶׁחַס וְחָלִילָה לֹא יַחֲלִישׁ אֶת אֲחֵרִים מֵהַתְמָדָה. וּבָחוּר שֶׁצָּרִיךְ לָצֵאת בְּאֶמְצַע הַלִּמּוּד בְּוַדַּאי שֶׁצָּרִיךְ לַחֲשֹׁב פַּעֲמַיִם אִם לֹא הוּא שֶׁיִּגְרֹם לַחֲלִישׁוּת הַבִּטּוּל תּוֹרָה. וְזֶה בְּגֶדֶר חִלּוּל ה'.<p dir="rtl">
וְהִנֵּה בְּסֵפֶר מְלָכִים כַּאֲשֶׁר מֶלֶךְ אֲרַם בָּא לְהִלָּחֵם עִם יִשְׂרָאֵל, רָאָה מְשָׁרְתוֹ שֶׁל אֱלִישָׁע חַיִל כָּבֵד מְאֹד סוֹבֵב אֶת הָעִיר, וְנִכְנַס בְּלִבּוֹ פַּחַד וּמוֹרָא מֵחֵילוֹתָיו שֶׁל מֶלֶךְ אֲרַם, עַד שֶׁהֶרְאָהוּ הַקָּדוֹשׁ בָּרוּךְ הוּא הָהָר מָלֵא רֶכֶב אֵשׁ וְכוּ', וּכְמוֹ שֶׁנֶּאֱמַר: וַיִּפְקַח ה' אֶת עֵינֵי הַנַּעַר וַיַּרְא וְהִנֵּה הָהָר מָלֵא סוּסִים וְרֶכֶב אֵשׁ סְבִיבוֹת אֱלִישָׁע. וְאַנְשֵׁי אֲרָם לֹא רָאוּ אֶת הַסּוּסִים וְרֶכֶב אֵשׁ, כְּמוֹ שֶׁנֶּאֱמַר שָׁם, וַיַּכֵּם בְּסַנְוֵרִים. וּמְפָרֵשׁ שָׁם הָרַדַ"ק, שֶׁהַקָּדוֹשׁ בָּרוּךְ הוּא הֶרְאָה לִמְשָׁרְתוֹ שֶׁל אֱלִישָׁע רֶכֶב אֵשׁ וְסוּסִים כְּדֵי שֶׁלֹּא יִפְחַד. לְחַזֵּק אֶת לִבּוֹ. כִּי אֵין עוֹשִׂים נֵס לְמִי שֶׁמְּגַלֶּה פַּחַד וְחֹסֶר בִּטָּחוֹן בְּהַשֵּׁם יִתְבָּרַךְ, וְזֶה מַה שֶּׁמָּצִינוּ בְּפָרָשַׁת כִּי תֵצֵא, מִי הָאִישׁ הַיָּרֵא וְרַךְ הַלֵּבָב, יֵלֵךְ וְיָשׁוּב לְבֵיתוֹ וְלֹא יִמַּס אֶת לֵבַב אָחִיו כִּלְבָבוֹ. וְהַבַּעַל הֲלָכוֹת גְּדוֹלוֹת מוֹנֶה זֹאת לְמִצְוַת לֹא תַּעֲשֶׂה, שֶׁלֹּא יִמָּנַע מִלָּשׁוּב שֶׁלֹּא יִמַּס אֶת לֵבַב אֶחָיו. וּמְבִיאוֹ הָרַמְבַּ"ן.<p dir="rtl">
וּבֶאֱמֶת שֶׁלֹּא רַק בַּמִּלְחָמָה כָּךְ הוּא, אֶלָּא גַּם בְּמִלְחֶמֶת הַיֵּצֶר הָרַע, מִי שֶׁגּוֹרֵם לְרִפְיוֹן יֵלֶךְ וְיָשׁוּב לְבֵיתוֹ. שֶׁלֹּא יִמַּס אֶת לֵבַב אֶחָיו. וְהַדְּבָרִים אֲמוּרִים כְּלַפֵּי בְּנֵי הַתּוֹרָה בְּהֵיכְלֵי הַיְשִׁיבוֹת שֶׁלֹּא יָמֵסּוּ אֶת לֵבַב אֲחֵיהֶם בְּרִפְיוֹן מִלִּמּוּד הַתּוֹרָה.<p dir="rtl">
וְהִנֵּה חֲזַ"ל בְּפִרְקֵי אָבוֹת אָמְרוּ, מַרְבֶּה תּוֹרָה מַרְבֶּה חַיִּים. וְהִקְשׁוּ הַמְּפָרְשִׁים, מַהוּ הַלָּשׁוֹן מַרְבֶּה תּוֹרָה, הֲרֵי מֵעִקַּר חִיּוּב וּמִצְוַת תַּלְמוּד תּוֹרָה הוּא לִלְמֹד תָּמִיד, וּכְמוֹ שֶׁנֶּאֱמַר וְהָגִיתָ בּוֹ יוֹמָם וָלַיְלָה. וְכִדְאִיתָא בִּמְנָחוֹת <small><small>(צט:)</small></small> וְתֵרְצוּ, הַמַּרְבֶּה תּוֹרָה אֵצֶל אֲחֵרִים, זֶה מַרְבֶּה חַיִּים.<p dir="rtl">
וְכֵן אִיתָא בְּחֲזַ"ל <small><small><span class="booklinks" onclick="sendBookLink(this)" onmouseover="setBookLinkTitle(this)">(פָּרָשַׁת נִצָּבִים ח, ד)</span></small></small> חַיִּים הֵם לְמוֹצְאֵיהֶם, לְמִי שֶׁמּוֹצִיאָן לַאֲחֵרִים. וְהֵבִיאוֹ בְּשֵׁם סֵפֶר קַן סוֹפְרִים שֶׁכָּתַב בְּשֵׁם הַחֲתַם סוֹפֵר, שֶׁאָדָם הַנִּצְרָךְ לְדוֹרוֹ בְּלִמּוּד, אֵין מוֹעֵד קָבוּעַ לִימֵי חַיָּיו. וְהָרַב שֵׁבֶט סוֹפֵר כּוֹתֵב בְּסִפְרוֹ שַׁעֲרֵי שִׂמְחָה, שֶׁיֵּשׁ לָזֶה רֶמֶז מֵהַפָּסוּק: וְהוֹתִירְךָ ה' לְטוֹבָה בִּפְרִי בִּטְנֶךָ וְגוֹ'. שֶׁהַבָּנִים הֵם הַתַּלְמִידִים, וּכְמַאֲמַר חֲזַ"ל עַל הַפָּסוּק וְשִׁנַּנְתָּם לְבָנֶיךָ, וְהַיְנוּ הַתַּלְמִידִים. וְהוֹתִירְךָ ה' לְטוֹבָה, בִּזְכוּת מַה, בִּזְכוּת פְּרִי בִּטְנֶךָ, אֵלּוּ הַבָּנִים וְהַתַּלְמִידִים, רַבִּים צְרִיכִים לוֹ.<p dir="rtl">
וְשָׁמַעְתִּי כִּי בַּתְּקוּפָה הָאַחֲרוֹנָה שֶׁל חַיֵּי הַסְּטַיְפֶּלֶר זַצַ"ל נִכְנַס אֵלָיו תַּלְמִיד חָכָם חָשׁוּב מִבְּנֵי בְּרַק, וְסִפֵּר לוֹ שֶׁחָלַם עַל שְׁנֵי יְהוּדִים שֶׁנִּפְטְרוּ לָאַחֲרוֹנָה וּבָאוּ לְבֵית דִּין שֶׁל מַעְלָה וְתוֹךְ זְמַן קָצָר נִכְנְסוּ לְגַן עֵדֶן כִּמְעַט לְלֹא עִכּוּבִים, וְאֶחָד הָיָה מְיַסֵּד תַּלְמוּד תּוֹרָה בִּבְנֵי בְּרָק, וְאֶחָד דָּרְשָׁן גָּדוֹל וּמֵפִיץ סִפְרֵי מוּסָר שֶׁהִתְגּוֹרֵר בִּירוּשָׁלַיִם. וּמִיָּד אָמַר הַסְּטַיְפֶּלֶר, כֵּן, כֵּן זֶהוּ מִסְתַּבֵּר מְאֹד, כִּי אֲנִי הִכַּרְתִּי אֶת שְׁנֵיהֶם, וְהֵם הָיוּ מְזַכֵּי הָרַבִּים.<p dir="rtl">
וְאָכֵן בֶּן תּוֹרָה הַלּוֹמֵד בְּבֵית הַמִּדְרָשׁ וְגוֹרֵם חִזּוּק לְכָל שְׁאָר חֲבֵרָיו, הֲרֵי הוּא בִּכְלַל מְזַכֶּה הָרַבִּים עִם כָּל הַמַּעֲלוֹת שֶׁבַּדָּבָר. וְאָמְנָם אֵין סָפֵק שֶׁזִּכּוּי הָרַבִּים צָרִיךְ לִהְיוֹת אַחַר שֶׁאָדָם יְזַכֶּה אֶת עַצְמוֹ, מֹשֶׁה זָכָה וְזִכָּה אֶת הָרַבִּים, קֹדֶם זָכָה וְאַחַר כָּךְ זִכָּה. וְאֵצֶל בֶּן תּוֹרָה עִקַּר זִכּוּי הָרַבִּים זֶהוּ בְּתוֹךְ בֵּית הַמִּדְרָשׁ, לִלְמֹד וּלְלַמֵּד לְהַגְדִּיל תּוֹרָה וּלְהַאְדִּירָהּ בְּכַמּוּת וּבְאֵיכוּת, וּלְחַזֵּק אֶת חֲבֵרוֹ בְּרוּחֲנִיּוּת. וְרָאִיתִי בְּסֵפֶר זִכְרוֹן שְׁמוּאֵל עַל הָרַב רוֹזוֹבְסְקִי שֶׁכּוֹתֵב, כִּי יְדוּעִים דִּבְרֵי רַבִּי יִשְׂרָאֵל סַלַּנְטֶר, שֶׁאַחַד הַדְּרָכִים לִזְכּוֹת בַּדִּין בְּרֹאשׁ הַשָּׁנָה זֶה לִהְיוֹת מְזַכֵּה הָרַבִּים, וְאָכֵן, בֶּן תּוֹרָה יָכוֹל לִהְיוֹת בִּבְחִינַת רַבִּים צְרִיכִים לוֹ, עַל יְדֵי שֶׁהוּא מִתְחַזֵּק בְּתוֹרָה וּבִתְפִלָּה, בִּשְׁמִירַת סִדְרֵי הַיְשִׁיבָה, כִּי הַשְׁפָּעָתוֹ שֶׁל כָּל יָחִיד רַבָּה עַל כֻּלָּם. עַד כָּאן. וְנוֹדַע כִּי יוֹנָה הַנָּבִיא בָּרַח לְחוּ"ל, שֶׁשָּׁם אֵין שְׁכִינָה שׁוֹרָה, וְשָׁם לֹא יִהְיֶה בִּכְלַל כּוֹבֵשׁ נְבוּאָתוֹ, וְנַעֲשׂוּ לוֹ נִסִּים, שֶׁהַדָּג בְּלָעוֹ וְנִשְׁאָר בַּחַיִּים, וְנִפְלָט וְכוּ', וְלִכְאוֹרָה אַמַאי קֻדְשָׁא בְּרִיךְ הוּא לֹא שָׁלַח נָבִיא אַחֵר, וְרָצָה שֶׁדַּוְקָא הַנָּבִיא יוֹנָה הוּא יִשָּׁלַח לְנִינְוֵה לִמְסֹר לָהֶם הַנְּבוּאָה, אֶלָּא נוֹדַע שֶׁטַּעֲמוֹ שֶׁל יוֹנָה כִּי לֹא רָצָה לְקַטְרֵג עַל יִשְׂרָאֵל, דְּהִנֵּה אַנְשֵׁי נִינְוֵה חָזְרוּ בִּתְשׁוּבָה עַל יְדֵי הַנְּבוּאָה, וְאִלּוּ חַס וְשָׁלוֹם עַם יִשְׂרָאֵל מַמְשִׁיכִים בְּמִרְדָּם, וְלָכֵן דַּוְקָא בּוֹ בָּחַר ה', כִּי מִי שֶׁאִכְפַּת לוֹ מֵהַזּוּלָת, וּמוּכָן לִגְלוֹת לְמָקוֹם אַחֵר, כְּדֵי לֹא לְקַטְרֵג עַל אֲחֵרִים, דַּוְקָא הוּא שֶׁדּוֹאֵג לַאֲחֵרִים רָאוּי שֶׁתִּמָּסֵר הַנְּבוּאָה עַל יָדוֹ. וּמִכָּאן מוּסַר הַשְׂכֵּל לִבְנֵי הַתּוֹרָה לִדְאֹג לַאֲוִירַת הַלִּמּוּד בְּבֵית הַמִּדְרָשׁ, שֶׁיִּהְיֶה בִּבְחִינַת מְזַכֵּה הָרַבִּים, לֹא חַס וְשָׁלוֹם שֶׁיַּחֲלִישׁ כֹּחַ הָאֲחֵרִים.<p dir="rtl">
<h3 dir="rtl" id="igeret_leben_tora, פרק כא חנוך הבנים לאהבת תורה">פֶּרֶק כא - חִנּוּךְ הַבָּנִים לְאַהֲבַת תּוֹרָה</h3><p dir="rtl">
וְהִנֵּה נוֹדַע מַה שֶּׁכָּתַב הָאוֹר הַחַיִּים <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים לא, יג)</span></small></small> עַל הַפָּסוּק לְיִרְאָה אֶת ה' אֱלֹהֶיךָ כָּל הַיָּמִים, כִּי כְּשֶׁהַקְּטַנִּים מִתְחַנְּכִים מִתְּחִלָּתָם לְיִרְאָה אֶת ה', יִתְיַסֵּר בָּהֶם יִרְאַת ה' כָּל יְמֵיהֶם. עַיֵּן שָׁם. וְהַדֶּרֶךְ בְּחִנּוּךְ הַבָּנִים הִיא בָּרֹאשׁ וּבָרִאשׁוֹנָה שֶׁחַיָּבִים הָאָב וְהָאֵם לְהַרְאוֹת לִבְנֵיהֶם שֶׁהֵם אוֹהֲבִים אוֹתָם וְרוֹצִים בְּטוֹבָתָם, וּכְמוֹ שֶׁאָמְר שְׁלֹמֹה הַמֶּלֶךְ בְּמִשְׁלֵי <small><small>(יג)</small></small> חוֹשֵׂךְ שִׁבְטוֹ שׂוֹנֵא בְּנוֹ, וְאוֹהֲבוֹ שִׁחֲרוֹ מוּסָר. וְהָרוֹצֶה לְחַנֵּךְ יִלְמַד לֶאֱהֹב. וְדָבָר זֶה מָצִינוּ בְּתוֹרָתֵנוּ הַקְּדוֹשָׁה, כִּי קֹדֶם נְתִינַת הַתּוֹרָה לְעַם יִשְׂרָאֵל, שָׁלַח הַקָּדוֹשׁ בָּרוּךְ הוּא אֶת מֹשֶׁה רַבֵּנוּ וְאָמַר לוֹ: כֹּה תֹּאמַר לְבֵית יַעֲקֹב וְתַגֵּיד לִבְנֵי יִשְׂרָאֵל, וּמְפָרֵשׁ שָׁם רַשִׁ"י כַּלָּשׁוֹן הַזֶּה וְכַסֵּדֶר הַזֶּה. וְלִכְאוֹרָה צָרִיךְ בֵּאוּר, לָמָּה דַּוְקָא כָּאן יֶשְׁנָהּ הַדְגָּשָׁה זוֹ לוֹמַר דַּוְקָא כַּלָּשׁוֹן הַזֶּה, שֶׁהֲרֵי לֹא מָצִינוּ כֵּן בְּשׁוּם מָקוֹם בַּתּוֹרָה.<p dir="rtl">
רוֹאִים מִכָּאן לִכְאוֹרָה שֶׁלֹּא תִּתָּכֵן קַבָּלַת הַתּוֹרָה וְאִי אֶפְשָׁר לָגֶשֶׁת לְקַבָּלַת הַתּוֹרָה אֶלָּא רַק אַחַר הַדְּבָרִים הָאֵלֶּה שֶׁיִּמְסֹר מֹשֶׁה רַבֵּנוּ לְעַם יִשְׂרָאֵל, אַתֶּם רְאִיתֶם אֶת אֲשֶׁר עָשִׂיתִי בְּמִצְרַיִם וָאֶשָּׂא אֶתְכֶם עַל כַּנְפֵי נְשָׁרִים. לִכְאוֹרָה הַהַקְדָּמָה לְקַבָּלַת הַתּוֹרָה צְרִיכָה לִהְיוֹת תִּזְכֹּרֶת לַמַּכּוֹת שֶׁקִּבְּלוּ הַמִּצְרִים בְּמִצְרַיִם, וְכֵן לְהַפְלָיַת יִשְׂרָאֵל מִמַּחֲנֵה מִצְרַיִם, וְעַל יְדֵי הַהִתְבּוֹנְנוּת בְּכָל אוֹתָן הָאוֹתוֹת וְהַמּוֹפְתִים אֲשֶׁר עָשָׂה ה' לִבְנֵי יִשְׂרָאֵל בְּמִצְרַיִם, וּבִקְרִיעַת יַם סוּף, בְּוַדַּאי שֶׁכָּל זֶה מְחַזֵּק אֶת הָאֱמוּנָה בְּהַקָּדוֹשׁ בָּרוּךְ הוּא. וּכְמוֹ שֶׁכָּתוּב, וַיַּאֲמִינוּ בַּה' וּבְמֹשֶׁה עַבְדּוֹ, וְאִם כֵּן לִכְאוֹרָה הַתּוֹרָה הָיְתָה צְרִיכָה לוֹמַר כְּדִבְרֵי הַקְדָּמָה לְקַבָּלַת הַתּוֹרָה, שֶׁבְּנֵי יִשְׂרָאֵל יִזְכְּרוּ וְיָשִׂימוּ לִבָּם לְכָל אוֹתָם הָאוֹתוֹת וְהַמּוֹפְתִים, אֲבָל לֹא זֶה שֶׁהַתּוֹרָה מַקְדִּימָה. אֶלָּא אַתֶּם רְאִיתֶם וְכוּ' "וָאֶשָּׂא אֶתְכֶם עַל כַּנְפֵי נְשָׁרִים". וְלִכְאוֹרָה מַה הַהֶכְרֵחַ בְּהַקְדָּמָה זוֹ שֶׁל וָאֶשָּׂא אֶתְכֶם וְכוּ' לְקַבָּלַת הַתּוֹרָה.<p dir="rtl">
וְעוֹד יֵשׁ לְהִתְבּוֹנֵן, כִּי הִנֵּה הַמִּצְרִים הָיוּ עוֹבְדֵי עֲבוֹדָה זָרָה, עָבְרוּ עַל גִּלּוּי עֲרָיוֹת, וְהָיוּ שׁוֹפְכֵי דָּמִים, וְהִכְעִיסוּ אֶת הַקָּדוֹשׁ בָּרוּךְ הוּא, וְעִם כָּל זֶה הַקָּדוֹשׁ בָּרוּךְ הוּא לֹא הֵבִיא עֲלֵיהֶם עֳנָשִׁים וּמַכּוֹת רַק אַחֲרֵי שֶׁרָדוּ בִּבְנֵי יִשְׂרָאֵל בְּפָרֶךְ. רַק כַּאֲשֶׁר נָגְעוּ בְּבָבַת עֵינוֹ, עַם יִשְׂרָאֵל, רַק אָז הַקָּדוֹשׁ בָּרוּךְ הוּא מִתְמַלֵּא חֵמָה עֶבְרָה וָזַעַם, וְנוֹקֵם אֶת נִקְמָתָם, וּמְשַׁדֵּד מַעַרְכוֹת הַטֶּבַע, וְאֵינוֹ מֵנִיחַ לָהֶם לְמִצְרַיִם. וְדָבָר זֶה מַרְאֶה עַל גֹּדֶל אַהֲבָתוֹ שֶׁל הַשֵּׁם יִתְבָּרַךְ לְבָנָיו, שֶׁוִּתֵּר עַל כְּבוֹדוֹ יִתְבָּרַךְ וְלֹא עַל כְּבוֹד בְּנֵי יִשְׂרָאֵל. וְדָבָר זֶה מִתְבַּטֵּא בַּנֶּאֱמַר: וָאֶשָּׂא אֶתְכֶם עַל כַּנְפֵי נְשָׁרִים, כַּנֶּשֶׁר שֶׁמַּנִּיחַ אֶת גּוֹזָלָיו עַל כְּתֵפָיו, וְלֹא בֵּין רַגְלָיו כְּדֶרֶךְ שְׁאָר הָעוֹפוֹת, כִּי אֵין לוֹ חֲשָׁשׁ אֶלָּא מֵחֵץ לְמַטָּה, וְהַנֶּשֶׁר מוּכָן שֶׁהַחֵץ יִכָּנֵס בְּלִבּוֹ וְלֹא יִפְגַּע בְּגוֹזָלָיו. וְזֶה מַרְאֶה עַל מְסִירוּת נֶפֶשׁ וְאַהֲבָה עַזָּה לְבָנָיו. וְכֵן הַקָּדוֹשׁ בָּרוּךְ הוּא, אָמְרוּ חֲזַ"ל, שֶׁהָיָה עָנָן הוֹלֵךְ לִפְנֵיהֶם, וּמְקַבֵּל כָּל אַבְנֵי בַּלִּיסְטְרָאוֹת שֶׁהָיוּ מִצְרַיִם זוֹרְקִים. וּמָשָׁל הַנֶּשֶׁר הוּא בִּטּוּי לְגִלּוּי אַהֲבַת הַבּוֹרֵא לְעַם יִשְׂרָאֵל, וּמוֹכִיחַ שֶׁהַפּוֹגֵעַ בְּיִשְׂרָאֵל כְּפוֹגֵעַ בְּהַקָּדוֹשׁ בָּרוּךְ הוּא, וְזֶה שֶׁבָּא מֹשֶׁה רַבֵּנוּ וְאוֹמֵר לָהֶם לְיִשְׂרָאֵל בְּשֵׁם הַקָּדוֹשׁ בָּרוּךְ הוּא: אַתֶּם רְאִיתֶם אֶת אֲשֶׁר עָשִׂיתִי לְמִצְרַיִם, הַאִם הִתְבּוֹנַנְתֶּם בְּנִסִּים אֵלֶּה, שֶׁהַדָּבָר מוֹכִיחַ לֹא רַק אֶת גִּלּוּי אֱלָהוּתוֹ יִתְבָּרַךְ, אֶלָּא גַּם גִּלּוּי אַהֲבָה מֵאִתּוֹ יִתְבָּרַךְ.<p dir="rtl">
וְאָכֵן, רַק בּוֹרֵא הָעוֹלָם וְיוֹצֵר הָאָדָם, הוּא שֶׁיּוֹדֵעַ סוֹד הַמְּסִלּוֹת לְלִבּוֹ שֶׁל הָאָדָם. הַתּוֹרָה הִיא אָכֵן הָאוֹצָר הַנִּפְלָא בְּיוֹתֵר, חֶמְדָּה גְּנוּזָה, אַךְ זֶה עֲדַיִן לֹא מַסְפִּיק לְשַׁכְנֵעַ אֶת בְּנֵי יִשְׂרָאֵל לְקַבֵּל אֶת הַתּוֹרָה וּלְקַיְּמָהּ, הַדָּבָר שֶׁיָּכוֹל לִפְתֹּחַ אֶת סְגוֹר לִבּוֹ שֶׁל הָאָדָם, גִּלּוּי שֶׁל אַהֲבַת הַקָּדוֹשׁ בָּרוּךְ הוּא לְיִשְׂרָאֵל, שֶׁאָז הַלֵּב הַסָּגוּר בְּיוֹתֵר נִפְתָּח, וְרַק אָז אֶפְשָׁר "לְקַבֵּל". וְאָמַר הַכָּתוּב: אַתֶּם רְאִיתֶם - וְלֹא מָסֹרֶת בְּיֶדְכֶם, וְלֹא בְּעֵדִים, אֶלָּא אַתֶּם בְּעַצְמְכֶם רְאִיתֶם. <small><small>(רַשִׁ"י)</small></small>. כְּלוֹמַר, אִלּוּ הָיְתָה כָּאן עֵדוּת שֶׁל גְּדוֹלֵי תּוֹרָה, אִם הָיְתָה מָסֹרֶת וְקַבָּלָה מִיִּשְׂרָאֵל סָבָא, עִם כָּל זֶה לֹא הָיָה דַּי בָּזֶה, אֶלָּא אַתֶּם בְּעַצְמְכֶם הֲרֵי רְאִיתֶם אֶת גֹּדֶל אַהֲבַת הַבּוֹרֵא אֶל עַם יִשְׂרָאֵל.<p dir="rtl">
וְזֶה בְּעֶצֶם מַה שֶּׁאָמְרוּ חֲזַ"ל בְּאָבוֹת, הֱוֵי מִתַּלְמִידָיו שֶׁל אַהֲרֹן הַכֹּהֵן, אוֹהֵב שָׁלוֹם וְרוֹדֵף שָׁלוֹם, אוֹהֵב אֶת הַבְּרִיּוֹת וּמְקָרְבָן לַתּוֹרָה. וְלִכְאוֹרָה הַפְּשָׁט הוּא שֶׁעָלָיו לֶאֱהֹב אֶת הַבְּרִיּוֹת כְּמַטָּרָה בִּפְנֵי עַצְמָהּ, וּמִמֵּילָא הַפֹּעַל יוֹצֵא יִהְיֶה שֶׁיִּתְקָרְבוּ לַתּוֹרָה. וְזֶהוּ מַפְתֵּחַ הַזָּהָב שֶׁמִּלְּבַדּוֹ אִי אֶפְשָׁר לִפְתֹּחַ אֶת סְגוֹר לִבּוֹ שֶׁל הָאָדָם.<p dir="rtl">
וְלִכְאוֹרָה צָרִיךְ בֵּאוּר, לָמָּה שֶׁהַקָּדוֹשׁ בָּרוּךְ הוּא לֹא יֹאהַב אֶת יִשְׂרָאֵל, הֲרֵי נֶאֱמַר, כֹּה אָמַר ה' זָכַרְתִּי לָךְ חֶסֶד נְעוּרַיִךְ אַהֲבַת כְּלוּלוֹתַיִךְ, לֶכְתֵּךְ אַחֲרַי בַּמִּדְבָּר בְּאֶרֶץ לֹא זְרוּעָה. אֵיזֶה עַם יִהְיֶה מוּכָן לָלֶכֶת כָּךְ בַּמִּדְבָּר כְּמוֹ שֶׁעַם יִשְׂרָאֵל הָלַךְ בַּמִּדְבָּר, וּמִילְיוֹנִים הָלְכוּ בַּמִּדְבָּר בְּמֶשֶׁךְ אַרְבָּעִים שָׁנָה. <small><small>[כִּי כְּפִי הַחֶשְׁבּוֹן כִּפְלַיִם מִיּוֹצְאֵי מִצְרַיִם הָיוּ עֶרֶב רַב, וְאִם יוֹצְאֵי מִצְרַיִם הָיוּ שֵׁשׁ מֵאוֹת אֶלֶף אִישׁ לְבַד מִנָּשִׁים וָטַף, הֲרֵי שֶׁכְּמִילְיוֹן וּמָאתַיִם הָיוּ עֶרֶב רַב לְבַד מִנָּשִׁים וָטַף, וּבְוַדַּאי שֶׁעִם נָשִׁים וָטַף הָיוּ מִלְיוֹנִים שֶׁהָלְכוּ בַּמִּדְבָּר בְּמֶשֶׁךְ אַרְבָּעִים שָׁנָה בִּמְסִירוּת נֶפֶשׁ]</small></small>. וְאִם כֵּן פְּשִׁיטָא שֶׁהַקָּדוֹשׁ בָּרוּךְ הוּא יֹאהַב אֶת בְּנֵי יִשְׂרָאֵל הַמְּגַלִּים כָּזוֹ מְסִירוּת נֶפֶשׁ.<p dir="rtl">
אֶלָּא יָדוּעַ מַה שֶּׁאָמְרוּ חֲזַ"ל, וְהַמַּיִם לָהֶם חוֹמָה מִימִינָם וּמִשְּׂמֹאלָם, חוֹמָה חָסֵר וָא"ו, חֵמָה, שֶׁעָלָה הַקִּטְרוּג עַל עַם יִשְׂרָאֵל, מָה אֵלּוּ עוֹבְדֵי עֲבוֹדָה זָרָה אַף אֵלּוּ עוֹבְדֵי עֲבוֹדָה זָרָה, וְיָדוּעַ שֶׁאִלּוּ בְּנֵי יִשְׂרָאֵל הָיוּ בְּמִצְרַיִם עוֹד אֵיזֶה זְמַן מוּעָט בְּיוֹתֵר, לֹא הָיוּ נִגְאָלִים, שֶׁכְּבָר הִגִּיעוּ לְשַׁעַר הַמ"ט בְּשַׁעֲרֵי טֻמְאָה, וְאִלּוּ הָיוּ נִשְׁאָרִים בְּמִצְרַיִם עוֹד אֵיזֶה זְמַן קַט, הָיוּ נִכְנָסִים לְשַׁעַר הַחֲמִשִּׁים מִשַּׁעֲרֵי טֻמְאָה, וְיוֹתֵר לֹא הָיְתָה לָהֶם גְּאֻלָּה. וְהַחִדּוּשׁ הוּא שֶׁגַּם בִּתְקוּפָה זוֹ אָהַב הַקָּדוֹשׁ בָּרוּךְ הוּא אֶת יִשְׂרָאֵל - "וָאֶשָּׂא אֶתְכֶם עַל כַּנְפֵי נְשָׁרִים". גַּם אָז שֶׁבָּגְדוּ בְּהַקָּדוֹשׁ בָּרוּךְ הוּא וְעָבְדוּ עֲבוֹדָה זָרָה, עַל אוֹתָהּ שָׁעָה אָמַר הַקָּדוֹשׁ בָּרוּךְ הוּא וָאֶשָּׂא אֶתְכֶם עַל כַּנְפֵי נְשָׁרִים. הַאִם יֵשׁ לָנוּ גִּלּוּי אַהֲבָה מֵאִתּוֹ יִתְבָּרַךְ נִפְלָא יוֹתֵר מִגִּלּוּי זֶה? הַאִם יֵשׁ בִּטּוּי עָשִׁיר יוֹתֵרלְאַהֲבַת עַם יִשְׂרָאֵל יוֹתֵר מֵאֲשֶׁר עֻבְדָּא זוֹ?<p dir="rtl">
נִמְצָא, שֶׁקֹּדֶם קַבָּלַת הַתּוֹרָה, הַהַקְדָּמָה שֶׁהַקָּדוֹשׁ בָּרוּךְ הוּא הִקְדִּים לָהֶם לְיִשְׂרָאֵל, הִיא הַחִבָּה שֶׁל הַקָּדוֹשׁ בָּרוּךְ הוּא לִבְנֵי יִשְׂרָאֵל. וּמִכָּאן דֶּרֶךְ בְּחִנּוּךְ הַבָּנִים וְהַתַּלְמִידִים, שֶׁעַל יְדֵי שֶׁמַּרְאִים לַבָּנִים וְלַתַּלְמִידִים שֶׁאוֹהֲבִים אוֹתָם, אוֹ אָז הַבֵּן יְקַבֵּל תּוֹכַחַת מוּסָר. וְאָמְנָם כְּשֶׁמַּתְחִיל הָאָב לְהוֹכִיחַ אֶת בְּנוֹ בְּשֵׁבֶט מוּסָר, צָרִיךְ שֶׁיִּהְיֶה בְּמוֹרָא גָּדוֹל בְּעוֹד הַנַּעַר קָטָן, שֶׁיִּהְיֶה לוֹ עִמּוֹ תּוֹכַחַת מְגֻלָּה וְאַהֲבָה מֻסְתֶּרֶת, וְאָז יִהְיֶה לְעוֹלָם מֻרְגָּל בְּמוֹרָא הָאָב וְכוּ'. וּכְמוֹ שֶׁכָּתַב כֵּן הַשְׁלָ"ה הַקָּדוֹשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁעַר הָאוֹתִיּוֹת אוֹת דֶּרֶךְ אֶרֶץ)</span></small></small>, וְזֶה לְשׁוֹנוֹ שָׁם: כִּי הָאָב וְהָאֵם לֹא יִמְנְעוּ מוּסָר מֵהַבֵּן תֵּכֶף מִימֵי נַעֲרוּתוֹ, וּלְהוֹסִיף תָּמִיד דְּבַר יוֹם בְּיוֹמוֹ כְּפִי הַצֹּרֶךְ אֲשֶׁר יוּכַל שְׂאֵת לְפִי הֲבָנָתוֹ, וְלֹא יִמְנַע מִמֶּנּוּ שֵׁבֶט מוּסָר, וּכְמוֹ שֶׁאָמַר שְׁלֹמֹה הַמֶּלֶךְ בְּמִשְׁלֵי <small><small>(יג)</small></small>: חוֹשֵׂךְ שִׁבְטוֹ שׂוֹנֵא בְּנוֹ, וְאוֹהֲבוֹ שִׁחֲרוֹ מוּסָר. וְכָל הַמִּדּוֹת הָרָעוֹת שֶׁרָאוּי לָאָדָם הַשָּׁלֵם לְהִתְרַחֵק מֵהֶם, כְּגוֹן הַשְּׁבוּעוֹת וְהַקְּלָלוֹת וְהַכַּעַס וְהָאַכְזָרִיּוּת וְהַגַּאֲוָה וְהָעַזּוּת וְהַקִּנְאָה וְהַשִּׂנְאָה וְהַתַּאֲוָה וְהָרְכִילוּת וְלֵיצָנוּת וְדִבְרֵי שֶׁקֶר וְדִבְרֵי הַמּוֹתָר, וְכַיּוֹצֵא בָּזֶה אֶלֶף אַלְפֵי אֲלָפִים, וְכֵן הַמִּדּוֹת הַטּוֹבוֹת שֶׁרָאוּי לָאָדָם הַשָּׁלֵם לְהִתְדַּבֵּק בָּהֶם, דְּהַיְנוּ הַהֵפֶךְ מִמִּדּוֹת הַנַּ"ל, וְהַמּוֹרָא וְהַשְּׁתִיקָה וְאֶלֶף אֲלָפִים כַּיּוֹצֵא בָּהֶם. וְעַל כֻּלָּם יְדִיעַת הַשֵּׁם יִתְבָּרַךְ כְּפִי וְלִהְיוֹת תָּמִיד דִּבְרֵי קְדֻשָּׁה יוֹצֵא מִפִּיו, וְיַתְחִיל בּוֹ מִבֶּן ב' אוֹ ג' שָׁנִים לְהַדְרִיכוֹ בַּכֹּל, וְיַתְחִיל לְהַדְרִיכוֹ בְּקַטְנוּתוֹ מִצַּד ב' טְעָמִים, הָאֶחָד כִּי אָמְרוּ רַבּוֹתֵינוּ זִכְרוֹנָם לִבְרָכָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שַׁבָּת קנב.)</span></small></small> יַנְקוּתָא כְּלִילָא דְּוָרְדָא, כָּל מַה שֶּׁקּוֹנֶה בְּנַפְשׁוֹ בְּיַלְדוּתוֹ נִשְׁאָר כֵּן בְּטֶבַע קַיָּם כָּל יָמָיו, וְזֶה שֶׁאָמַר הַכָּתוּב חַנֹךְ לַנַּעַר וְגוֹ', בְּעוֹד הַנַּעַר קָטָן יִנְהֹג בְּמִדּוֹת טוֹבוֹת, וְאָז גַּם כִּי יַזְקִין לֹא יָסוּר מִמֶּנּוּ. הַשֵּׁנִי כִּי כְּשֶׁמַּתְחִיל הָאָב בִּבְנוֹ לְהוֹכִיחוֹ בְּשֵׁבֶט מוּסָר וּבְמוֹרָא גָּדוֹל בְּעוֹד הַנַּעַר קָטָן, שֶׁיִּהְיֶה לוֹ עִמּוֹ תּוֹכַחַת מְגֻלָּה וְאַהֲבָה מֻסְתֶּרֶת, וְאָז יִהְיֶה לְעוֹלָם מֻרְגָּל בְּמוֹרָא הָאָב וְכוּ'. וְהַנָּשִׁים מְצֻוּוֹת עַל תּוֹכַחַת בְּנֵיהֶן כְּמוֹ הָאָב וְיוֹתֵר מֵהֶם, שֶׁהֵן פְּנוּיוֹת וּמְצוּיוֹת בַּבַּיִת יוֹתֵר. עַד כָּאן.<p dir="rtl">
<h3 dir="rtl" id="igeret_leben_tora, פרק כב מתוך שיחה לחג שבועות מפוסק הדור מרן רבנו עובדיה יוסף שליט"א">פֶּרֶק כב - מִתּוֹךְ שִׂיחָה לְחַג שָׁבוּעוֹת  מפּוֹסֵק הַדּוֹר מָרָן   רַבֵּנוּ עוֹבַדְיָה יוֹסֵף שְׁלִיטָ"א  </h3><p dir="rtl">
<small><small>[בִּפְנֵי תַּלְמִידֵי יְשִׁיבָתוֹ, הַיְשִׁיבָה הַגְּדוֹלָה "חֲזוֹן עוֹבַדְיָה" - נִכְתַּב בִּידֵי אַחַד הַשּׁוֹמְעִים]</small></small>.<p dir="rtl">
בַּמִּדְרָשׁ נֶאֱמַר, כְּשֶׁהָיָה מֹשֶׁה רַבֵּנוּ ע"ה בַּשָּׁמַיִם, הֶרְאָה לוֹ הַקָּדוֹשׁ בָּרוּךְ הוּא לְמֹשֶׁה מ"ט פָּנִים לוֹמַר עַל דָּבָר שֶׁהוּא טָמֵא וּמ"ט פָּנִים עַל דָּבָר שֶׁהוּא טָהוֹר, אָמַר לוֹ מֹשֶׁה וְהֵיאַךְ הַהֲלָכָה? אָמַר לוֹ מְסוּרָה הִיא בִּידֵי חַכְמֵי הַדּוֹר. וְזֶהוּ מ"ט יָמִים שֶׁל סְפִירַת הָעֹמֶר כְּנֶגְדָּם. וְיוֹם חַג הַשָּׁבוּעוֹת יוֹם נְתִינַת הַתּוֹרָה מְסַמֵּל אֶת מַתַּן הַהַכְרָעָה בִּידֵי חַכְמֵי יִשְׂרָאֵל. אַגַּב, הַגָּאוֹן הַחִקְרֵי לֵב מְחַדֵּשׁ, בְּמַה שֶּׁנֶּחְלְקוּ הַפּוֹסְקִים הָרִאשׁוֹנִים אִם סָפֵק דְּאוֹרַיְתָא שֶׁהוּא לְחֻמְרָא, מִן הַתּוֹרָה הוּא לְחֻמְרָא, אוֹ רַק מִדְּרַבָּנָן לְחֻמְרָא, דְּהִנֵּה כָּל הַמַּחֲלֹקֶת בְּסָפֵק בַּמְּצִיאוּת, דְּסוֹף סוֹף קַמֵּי שְׁמַיָּא גַּלְיָא מַה בֶּאֱמֶת הַמְּצִיאוּת, וְלָכֵן יֵשׁ אוֹמְרִים דְּהוּא לְחֻמְרָא מִן הַתּוֹרָה. מַה שֶּׁאֵין כֵּן בִּסְפֵקָא דְּדִינָא הַקָּדוֹשׁ בָּרוּךְ הוּא מָסַר הַהַכְרָעַת הַדִּין לְחַכְמֵי יִשְׂרָאֵל, וְאִם נֶחְלְקוּ הַפּוֹסְקִים וְלֹא נִקְבְּעָה הֲלָכָה כְּמִי, מִי שֶׁיַּעֲשֶׂה כְּמוֹ אַחַת הַדֵּעוֹת, יֵשׁ לוֹ עַל מַה שֶּׁיִּסְמֹךְ, הֱיוֹת וְקַמֵּי שְׁמַיָּא לָא גַּלְיָא כְּמוֹ מִי הַהֲלָכָה. שֶׁלֹּא בַּשָּׁמַיִם הִיא. וּסְפֵק דְּאוֹרַיְתָא בִּכְהַאי גַּוְנָא לְכֻלֵּי עַלְמָא רַק מִדְּרַבָּנָן לְחֻמְרָא. בָּזֶה יוּבַן דִּבְרֵי הַגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(עֵרוּבִין ו:)</span></small></small> דְּהָרוֹצֶה לַעֲשׂוֹת כְּבֵית שַׁמַּאי עוֹשֶׂה, וְהָרוֹצֶה לַעֲשׂוֹת כְּבֵית הִלֵּל עוֹשֶׂה עַד שֶׁיָּצְתָה בַּת קוֹל וְאָמְרָה דַּהֲלָכָה כְּבֵית הִלֵּל. וְקָשֶׁה, דְּאֵיךְ קֹדֶם הַבַּת קוֹל הָרוֹצֶה לַעֲשׂוֹת כְּבֵית שַׁמַּאי עוֹשֶׂה וְכוּ', הֲרֵי בְּכָל הַסְּפֵקוֹת בְּשֶׁל תּוֹרָה הָלַךְ אַחַר הַמַּחְמִיר, דְּסָפֵק דְּאוֹרַיְתָא לְחֻמְרָא. הַגָּאוֹן הַחֲזוֹן אִי"שׁ זיע"א פֵּרַשׁ, דְּאַיְירֵי בְּתַלְמִידֵיהֶם, שֶׁבְּוַדַּאי שֶׁתַּלְמִידֵי בַּת שַׁמַּאי הָיוּ עוֹשִׂים כְּדִבְרֵי רַבָּם, שֶׁהֲרֵי קִבְּלוּ אוֹתוֹ עֲלֵיהֶם לְרַב. אֶלָּא שֶׁיֵּשׁ לְעַיֵּן מִלְּשׁוֹן "הָרוֹצֶה" דְּמַשְׁמַע כָּל הָרוֹצֶה הוּא, וְלֹא רַק הַתַּלְמִידִים. לְפִי הַחִקְרֵי לֵב אָתֵי שַׁפִּיר, דְּכֵיוָן שֶׁבְּסָפֵק פְּלוּגְתָא דְּרַבְּווָתָא סָפֵק דְּאוֹרַיְתָא לְחֻמְרָא מִדְּרַבָּנָן הוּא, לְכֻלֵּי עַלְמָא, מִשּׁוּם הָכִי רַשַּׁאי אָדָם לְקַבֵּל עַל עַצְמוֹ דִּבְרֵי בֵּית הִלֵּל וְלִנְהֹג כָּמוֹהוּ.<p dir="rtl">
הָרַדְבַּ"ז כּוֹתֵב דְּבְּסָפֵק דִּפְלוּגְתָא דְּרַבְּווָתָא גַּם בְּאִיסּוּר דְּרַבָּנָן אָזְלִינַן לְחֻמְרָא וְרַק בְּסָפֵק בַּמְּצִיאוּת מְקִלִּין בִּסְפֵק דְּרַבָּנָן. וְזֶה נוֹגֵעַ לְהָאָמוּר. וְעֶצֶם סְבָרָתוֹ אֶפְשָׁר לִתְלוֹתָהּ בְּמַה שֶּׁכָּתַב הַפְּרִי חָדָשׁ <small><small><span class="booklinks" onclick="sendBookLink(this)" onmouseover="setBookLinkTitle(this)">(יוֹרֶה דֵּעָה סִימָן ק"י)</span></small></small>, דְּכָתַב דְּבִּסְפֵקָא דְּדִינָא, לְכֻלֵּי עַלְמָא סָפֵק דְּאוֹרַיְתָא לְחֻמְרָא, מִן הַתּוֹרָה לְחֻמְרָא. וְרַק בְּסָפֵק בַּמְּצִיאוּת נֶחְלְקוּ הַפּוֹסְקִים שֶׁיֵּשׁ אוֹמְרִים שֶׁרַק מִדְּרַבָּנָן לְחֻמְרָא. וְהִסְתַּיֵּע מֵהָרַ"ן פֶּרֶק קַמָּא דְּקִדּוּשִׁין <small><small>(ו:)</small></small> אָמְנָם, אֶפְשָׁר לִדְחוֹת רְאָיָתוֹ מֵהָרַ"ן, כִּי עַיֵּן בְּהָרִיטְבָּ"א בְּקִדּוּשִׁין <small><small>(ו:)</small></small> דִּמְבָאֵר הַסּוּגְיָא דְּהוּא סָפֵק בַּמְּצִיאוּת וְלֹא בַּדִּין. וְדו"ק.<p dir="rtl">
וּבָזֶה מְבָאֲרִים מַה שֶּׁנֶּאֱמַר בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת ה.)</span></small></small> א"ר זֵירָא, בֹּא וּרְאֵה שֶׁלֹּא כְּמִדַּת הַקָּדוֹשׁ בָּרוּךְ הוּא מִדַּת בָּשָׂר וָדָם, אָדָם בָּשָׂר וָדָם מוֹכֵר חֵפֶץ לַחֲבֵרוֹ, מוֹכֵר עָצֵב <small><small>(שֶׁפֵּרַשׁ מִמֶּנּוּ דָּבָר חָשׁוּב שֶׁמִּתּוֹךְ דָּחֳקוֹ מְכָרוֹ)</small></small> וְלוֹקֵחַ שָׂמֵחַ. אֲבָל הַקָּדוֹשׁ בָּרוּךְ הוּא אֵינוֹ כֵן, שֶׁנֶּאֱמַר, כִּי לֶקַח טוֹב נָתַתִּי לָכֶם תּוֹרָתִי אַל תַּעֲזֹבוּ. <small><small>(שֶׁשָּׂמֵחַ הוּא וּמַזְהִירָם מִלַּעֲזֹב אֶת הַתּוֹרָה וּמְשַׁבְּחָהּ לִפְנֵיהֶם)</small></small> וְלִכְאוֹרָה קָשֶׁה, דְּמַה הַדִּמְיוֹן לְמוֹכֵר וְלוֹקֵחַ, בְּמֶכֶר יֵשׁ עַצְבוּת לַמּוֹכֵר שֶׁהֲרֵי הָלַךְ מִמֶּנּוּ הַחֵפֶץ, וְזָבִּין וְאוֹבִיד, מַה שֶּׁאֵין כֵּן אֵצֶל הַקָּדוֹשׁ בָּרוּךְ הוּא שֶׁאֱלֹקִים הֵבִין דַּרְכָּהּ וְהוּא יָדַע אֶת מְקוֹמָהּ, וְלֹא אָבִיד וְלֹא מִדֵּי, אֶלָּא, לְפִי הַמִּדְרָשׁ הַנַּ"ל אָתֵי שַׁפִּיר, דְּכֵיוָן שֶׁהַהֲלָכָה נִמְסְרָה רַק לְחַכְמֵי יִשְׂרָאֵל, וְלֹא בַּשָּׁמַיִם הִיא, דָּמֵי שַׁפִּיר לְחֵפֶץ הַיּוֹצֵא מִידֵי בְּעָלָיו. וְהוּא רָמוּז בְּמַה שֶׁכָּתוּב נִצְּחוּנִי בָּנַי נִצְּחוּנִי שֶׁהַהַכְרָעָה מְסוּרָה בִּידֵי בָּנַי.<p dir="rtl">
וּכְפִי שֶׁמּוּבָא בַּגְּמָרָא בָּבָא מְצִיעָא <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף נ"ט ע"ב)</span></small></small> כְּשֶׁנֶּחְלְקוּ עַל תַּנּוּרוֹ שֶׁל עַכְנַאי לְעִנְיַן טֻמְאָה, וּבְאוֹתוֹ יוֹם הֵשִׁיב ר"א כָּל תְּשׁוּבוֹת שֶׁבָּעוֹלָם וְלֹא קִבְּלוּ מִמֶּנּוּ, אָמַר לוֹ אִם הֲלָכָה כְּמוֹתִי חָרוּב זֶה יוֹכִיחַ, נֶעֱקַר מֵאָה אַמָּה מִמְּקוֹמוֹ,. .אַמַּת הַמַּיִם תּוֹכִיחַ.. כָּתְלֵי בֵּית הַמִּדְרָשׁ יוֹכִיחוּ.. עַיֵּן שָׁם כָּל הַסּוּגְיָא.<p dir="rtl">
וְלִכְאוֹרָה מַה סָּבַר ר"א שֶׁכָּל כָּךְ רָצָה לְהוֹכִיחַ שֶׁהֲלָכָה כְּמוֹתוֹ, הֲרֵי קַיְמָא לַן דְּאַחֲרֵי רַבִּים לְהַטּוֹת, וְגַם הוּא יָדַע דָּבָר זֶה בְּוַדַּאי.<p dir="rtl">
אֶלָּא יֵשׁ לוֹמַר, דִּסְבִירָא לֵיהּ דְּלָאו בְּכָל דּוּכְתָא אָמְרִינַן אַחֲרֵי רַבִּים לְהַטּוֹת, דִּבְאֹפֶן שֶׁהַיָּחִיד גָּדוֹל מֵהָרַבִּים, הֲלָכָה כַּיָּחִיד. דְּהוּא גָּדוֹל מֵהֶם בְּג' דְּבָרִים. הָא' - בְּמִדַּת הַהִסְתַּפְּקוּת בְּמוּעָט שֶׁהָיְתָה בּוֹ יוֹתֵר מֵהֶם, וַהֲרֵי עַל יְדֵי מִדָּה זוֹ אָדָם זוֹכֶה וּמַגִּיעַ לְקִנְיַן תּוֹרָה, וּכְמוֹ שֶׁכָּתוּב "זוֹ דַּרְכָּהּ שֶׁל תּוֹרָה" פַּת בַּמֶּלַח תֹּאכַל וּמַיִם בַּמְּשׂוּרָה תִּשְׁתֶּה, וְעַל הָאָרֶץ תִישַׁן, וּבַתּוֹרָה אַתָּה עָמֵל. וְאָמְרוּ זַ"ל אֵין דִּבְרֵי תּוֹרָה מִתְקַיְּמִים אֶלָּא בְּמִי שֶׁמֵּמִית עַצְמוֹ עָלֶיהָ. וְכֵן אָמְרוּ הִזָּהֲרוּ בִּבְנֵי עֲנִיִּים שֶׁמֵּהֶם תֵּצֵא תּוֹרָה. הַב' - מִדַּת הָעֲנָוָה שֶׁבְּגִנָּהּ זוֹכֶה הָאָדָם לְכִתְרָהּ שֶׁל תּוֹרָה, וּכְמוֹ שֶׁאָמְרוּ בַּגְּמָרָא תַּעֲנִית הוֹי כָּל צָמֵא לְכוּ לַמַּיִם, מַה מַּיִם הוֹלְכִים לְמָקוֹם שֶׁהוּא נָמוּךְ וְאֵינָם מְטַפְּסִים לְמַעְלָה, כָּךְ תּוֹרָה מִי שֶׁמַּנְמִיךְ עַצְמוֹ וְיוֹדֵעַ אֶת מִעוּטוֹ זוֹכֶה לְכִתְרָהּ שֶׁל תּוֹרָה, וְאַף מְסַיְּעִים בְּיָדוֹ בַּשָּׁמַיִם לְכַוֵּן אַלִּבָּא דְּהִלְכְתָא לַאֲמִתָּהּ שֶׁל תּוֹרָה. וּכְמוֹ שֶׁאָמְרוּ בְּעֵרוּבִין <small><small>(יג:)</small></small> אָמַר רַבִּי אַבָּא שָׁלֹשׁ שָׁנִים נֶחְלְקוּ בֵּית שַׁמַּאי וּבֵית הִלֵּל, הַלָּלוּ אוֹמְרִים הֲלָכָה כָּמוֹנוּ וְהַלָּלוּ אוֹמְרִים הֲלָכָה כָּמוֹנוּ, יָצְתָה בַּת קוֹל וְאָמְרָה אֵלּוּ וָאֵלּוּ דִּבְרֵי אֱלֹקִים חַיִּים וַהֲלָכָה כְּבֵית הִלֵּל. וְכִי מֵאַחַר דְּאֵלּוּ וְאֵלּוּ דִּבְרֵי אֱלֹהִים חַיִּים מַה זָּכוּ בֵּית הִלֵּל שֶׁתִּקָּבַע הֲלָכָה כְּמוֹתָן, מִפְּנֵי שֶׁנּוֹחִין הָיוּ וַעֲלוּבִין, וְהָיוּ שׁוֹנִים דִּבְרֵי בֵּית שַׁמַּאי עִם דִּבְרֵיהֶם, וְלֹא עוֹד אֶלָּא שֶׁהָיוּ מַקְדִּימִים בֵּית שַׁמַּאי לְבֵית הִלֵּל וּכְהַהִיא דְּסֻכָּה. <small><small>[וְהַיְנוּ, שֶׁבִּזְכוּת מִדּוֹתֵיהֶם הַטּוֹבוֹת וְהָעֲנָוָה שֶׁהָיְתָה בָּהֶם, זָכוּ לְסִיַּעְתָּא דִּשְׁמַיָּא וּלְשֶׁפַע אֱלֹקִי בְּחָכְמָה בִּינָה וָדַעַת, בַּהֲבָנָה וּבִסְבָרָא, אַלִּבָּא דְּהִלְכְתָא, וְעַל יְדֵי הָעֲנָוָה זָכוּ לְקַבֵּל דַּעַת מִמִּי שֶׁהַדַּעַת שֶׁלּוֹ]</small></small>. וּמִכֹּחַ הָעֲנָוָה שֶׁבָּהֶם נִקְבְּעָה הֲלָכָה כְּמוֹתָם. וְאִם כֵּן גַּם ר"א הַגָּדוֹל הָיָה מֵחֲבֵרָיו בְּעִנְוְתָנוּתוֹ. הַג' - זוֹ הַהַתְמָדָה הָעֲצוּמָה וְהַמַּבְהִילָה שֶׁל ר"א. וּמֵאַחַר וְהוּא עוֹלֶה עֲלֵיהֶם בְּג' דְּבָרִים אֵלֶּה, לְפִיכָךְ סֵרַב לְקַבֵּל הַטַּעֲנָה דְּאַחֲרֵי רַבִּים לְהַטּוֹת. <small><small>[וְלִכְאוֹרָה מַה הַוִּכּוּחַ הַזֶּה, בְּוַדַּאי שֶׁכָּל אֶחָד מֵהַנֶּחְלָקִים יִטְעַן שֶׁהֲלָכָה כְּמוֹתוֹ, וְהַנִּרְאֶה, דְּמַחְלֹקְתָּם יְסוֹדִית לְגַבֵּי הַכְּלָל שֶׁל אַחֲרֵי רַבִּים לְהַטּוֹת, דְּהִנֵּה בֵּית שַׁמַּאי מְחַדְּדֵי טְפֵי וּסְבִירָא לְהוּ דְּאִם כֵּן הֵם גְּדוֹלִים יוֹתֵר בַּתּוֹרָה, וּבִכְהַאי גַּוְנָא לָא אָזְלִינַן בָּתַר הָרֹב שֶׁל הַחֲכָמִים בְּכַמּוּת, אֶלָּא אָזְלִינַן בָּתַר הָאֵיכוּת. אֲבָל בֵּית הִלֵּל סְבִירָא לְהוּ דְּכֵיוָן שֶׁהֵם חֲכָמִים בַּתּוֹרָה, אֵין לַדָּבָר סוֹף, שֶׁכָּל אֶחָד יִטְעַן שֶׁהוּא גָּדוֹל מֵחֲבֵרוֹ, מִשּׁוּם הָכִי אָזְלִינַן בָּתַר רַבִּים בְּכַמּוּת תַּלְמִידֵי חֲכָמִים וְלֹא רַק בְּאֵיכוּת]</small></small>.<p dir="rtl">
וְהַדָּבָר רָמוּז בְּמַה שֶּׁהֻצְרַךְ לְהָבִיא רְאָיָה שֶׁהֲלָכָה כְּמוֹתוֹ דַּוְקָא מֵחָרוּב, אַמַּת הַמַּיִם, כָּתְלֵי בֵּית הַמִּדְרָשׁ. דְּחָרוּב מְסַמֵּל אֶת הַהִסְתַּפְּקוּת בְּמוּעָט, וּכְמוֹ שֶׁאָמְרוּ בַּגְּמָרָא בְּרָכוֹת יז ע"ב כָּל הָעוֹלָם כֻּלּוֹ נִזּוֹן בִּשְׁבִיל חֲנַנְיָא בְּנִי וַחֲנַנְיָא בְּנִי דַּי לוֹ בְּקַב חָרוּבִים מֵעֶרֶב שַׁבָּת לְעֶרֶב שַׁבָּת. וְלָכֵן גַּם אֵצֶל רַשְׁבִּ"י נִבְרָא אִילָן שֶׁל חָרוּבִין לְסֶמֶל הַהִסְתַּפְּקוּת בַּמּוּעָט, וּפָטוּר מִתְּרוּמוֹת וּמַעְשְׂרוֹת וְעָרְלָה. וְאַמַּת הַמַּיִם - מְסַמֵּל אֶת הָעֲנָוָה, שֶׁהֲרֵי הַמַּיִם בְּטִבְעָם יוֹרְדִים וְאֵינָם עוֹלִים, וְכָתְלֵי בֵּית הַמִּדְרָשׁ מְסַמֵּל אֶת הַהִסְתַּגְּרוּת בְּתוֹךְ כָּתְלֵי בֵּית הַמִּדְרָשׁ לְהַתְמָדָה בַּתּוֹרָה, וְאִם כֵּן סְבִירָא לֵיהּ לְר"א דְּבִכְהַאי גַּוְנָא לֹא אָמְרִינַן דְּאַחֲרֵי רַבִּים לְהַטּוֹת, שֶׁהַיָּחִיד וְהָרַבִּים אֵינָם שְׁקוּלִים, וּכְמוֹ שֶׁאָמַר רַבִּי הַאי גָּאוֹן הַמּוּבָא בָּרַמְבַּ"ן סַנְהֶדְרִין <small><small><span class="booklinks" onclick="sendBookLink(this)" onmouseover="setBookLinkTitle(this)">(כד ע"א)</span></small></small> דְּאַחֲרֵי רַבִּים לְהַטּוֹת הוּא דַּוְקָא בְּבֵית דִּין שְׁקוּלִין, <small><small>[ועיין במשנת יעב"ץ מש"ב באורך, חו"מ סי' כה]</small></small>.<p dir="rtl">
וּבֶאֱמֶת שֶׁאַף שֶׁר"י חָלַק עַל ר"א אֲבָל הוֹקִירוֹ בִּמְאֹד, עַד שֶׁאָמַר עָלָיו: הָאֶבֶן הַזֹּאת דּוֹמָה לְהַר סִינַי וְזֶה שֶׁיָּשַׁב עָלֶיהָ <small><small>(ר"א)</small></small> דּוֹמֶה לַאֲרוֹן בְּרִית ה'. <small><small><span class="booklinks" onclick="sendBookLink(this)" onmouseover="setBookLinkTitle(this)">(שִׁיר הַשִּׁירִים רַבָּה פֶּרֶק א)</span></small></small> וְעַיֵּן בְּפִרְקֵי רַבִּי אֱלִיעֶזֶר שֶׁרַבִּי אֱלִיעֶזֶר אָכַל עָפָר כְּדֵי שֶׁיּוּכַל לַעֲסֹק בַּתּוֹרָה. עַד כְּדֵי כָּךְ הַהִסְתַּפְּקוּת בְּמוּעָט שֶׁהָיְתָה לוֹ. וּבְכָל זֹּאת אֵין מַשְׁגִּיחִים בְּבַת קוֹל, וַהֲלָכָה כְּרַבִּים. <small><small>(וְעַיֵּן עוֹד בְּהַקְדָּמַת שׁוּ"ת יַד מֵאִיר וְנַחַל יִצְחָק בְּפֶתַח הַשַּׁעַר ד', וְעַיֵּן שָׁם בְּנַחַ"י אוֹת ב' לָקַחְתָּ מַתָּנוֹת בָּאָדָם וְכוּ', וּבְבֵית הַלֵּוִי פָּרָשַׁת יִתְרוֹ עַל זֶה)</small></small>.<p dir="rtl">
וּמַה שֶּׁאָמַר "נִצְּחוּנִי בָּנַי" אָמְרוּ, עֲשׂוּנִי נִצְחִי, שֶׁאִם לֹא כֵן כָּל אֶחָד יוֹכִיחַ בְּאוֹתוֹת וּמוֹפְתִים וּבְכִשּׁוּפִים, וְיָבוֹאוּ חַס וְשָׁלוֹם לְשַׁנּוֹת מִדִּבְרֵי תּוֹרָה, וּמִמְּקוֹרָם הַטָּהוֹר וְהָאֲמִתִּי, וְעַל זֶה שֶׁלֹּא שָׂמוּ לִבָּם לְכָל הַנִּסִּים שֶׁל רַבִּי אֱלִיעֶזֶר, וְעִם כָּל זֶה אָמְרוּ לֹא בַּשָּׁמַיִם הִיא, עֲשׂוּנִי בָּזֶה נִצְחִי, וְעַיֵּן בְּסֵפֶר אִשֵּׁי יִשְׂרָאֵל <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹף פָּרָשַׁת וְזֹאת הַבְּרָכָה)</span></small></small>.<p dir="rtl">
 <p dir="rtl">
פרק כג <p dir="rtl">
בְּעִנְיַן חוֹבַת הַלִּמּוּד לַהֲלָכָה וּלְמַעֲשֶׂה וְחוֹבַת הַכְּתִיבָה<p dir="rtl">
מִתּוֹךְ שִׂיחָתוֹ שֶׁל מָרָן רַבֵּנוּ עוֹבַדְיָה יוֹסֵף שְׁלִיטָ"א<p dir="rtl">
 <p dir="rtl">
הִנֵּה נֶאֱמַר בַּתּוֹרָה שְׁנֵי פְּסוּקִים שֶׁלִּכְאוֹרָה סוֹתְרִים, הָאֶחָד אוֹמֵר "שֵׁשֶׁת יָמִים תֹּאכַל מַצּוֹת וּבַיּוֹם הַשְּׁבִיעִי עֲצֶרֶת לַה' אֱלֹקֶיךָ לֹא תַּעֲשֶׂה כָּל מְלָאכָה" <small><small><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים טז, ח)</span></small></small>. וְהַשֵּׁנִי אוֹמֵר "בַּיּוֹם הַשְּׁמִינִי עֲצֶרֶת תִּהְיֶה לָכֶם" <small><small><span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר ל, לה)</span></small></small>, פַּעַם אוֹמֵר 'לָכֶם' וּפַעַם אוֹמֵר "לַה' אֱלֹקֶיךָ". אָמְרוּ רַבּוֹתֵינוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(ביצה טו:)</span></small></small> "חַלְּקֵהוּ, חֶצְיוֹ לַה' וְחֶצְיוֹ לָכֶם", "לָכֶם" - חֲצִי הַיּוֹם יַעֲבֹר בַּאֲכִילָה וּבִשְׁתִיָּה, בְּתַעֲנוּגוֹת וּמְעַט מְנוּחָה, וַחֲצִי הַיּוֹם יִהְיֶה בַּתּוֹרָה וּבִתְפִלָּה זֶה נִקְרָא לַה' אֱלֹקֶיךָ.<p dir="rtl">
וּכְבָר אָמְרוּ רַבּוֹתֵינוּ <small><small><span class="booklinks" onclick="sendBookLink(this)" onmouseover="setBookLinkTitle(this)">(יְרוּשַלְמִי סו"פ ט"ו דְּשַׁבָּת)</span></small></small> "לֹא נִתְּנוּ שַׁבָּתוֹת וְיָמִים טוֹבִים לְיִשְׂרָאֵל אֶלָּא כְּדֵי לַעֲסֹק בָּהֶם בַּתּוֹרָה", וְלָכֵן כָּל אֶחָד צָרִיךְ לְנַצֵּל אֶת קְדֻשַּׁת יוֹם טוֹב לִלְמֹד תּוֹרָה, וּבִפְרָט בְּחַג הַשָּׁבוּעוֹת זְמַן מַתַּן תּוֹרָתֵנוּ, בָּרוּךְ ה' יִשְׂרָאֵל קְדוֹשִׁים יוֹשְׁבִים עֵרִים כָּל הַלַּיְלָה וְלוֹמְדִים, אֲבָל יֵשׁ אֲנָשִׁים שֶׁבַּבֹּקֶר אַחֲרֵי שֶׁאוֹכְלִים וּשְׂבֵעִים, יְשֵׁנִים כָּל הַיּוֹם, וְהָפְכוּ יוֹם לַיְלָה וְלַיְלָה יוֹם, וְמַה הוֹעִילוּ חֲכָמִים בְּתַקָּנָתָם.? וְהֵן אֱמֶת שֶׁאַחַר לִמּוּד הַלַּיְלָה צָרִיךְ שֶׁיִּישַׁן מְעַט, כִּי בְּלִי שֵׁנָה וַדַּאי שֶׁמִצְטַעֵר, וְלָכֵן יִישַׁן שְׁעָתַיִם כְּדֵי לִשְׁבֹּר אֶת תַּאֲוַת הַשֵּׁנָה, וְאַחַר כָּךְ יִתְגַּבֵּר כְּאַרְיֵה וְיִלְמַד, כִּי כָּל מַה שֶּׁהָאָדָם לוֹמֵד וּמְחַדֵּשׁ בְּחַג הַשָּׁבוּעוֹת זֶה סִימָן טוֹב לְכָל הַשָּׁנָה כֻּלָּהּ, כִּי הֲלֹא זֶה זְמַן מַתַּן תּוֹרָתֵנוּ, וּסְגֻלָּה חֲשׁוּבָה מְאֹד שֶׁהָאָדָם יְחַדֵּשׁ חִדּוּשֵׁי תּוֹרָה בְּיוֹם חַג הַשָּׁבוּעוֹת. וְאִם לֹא מְסֻגָּל לְחַדֵּשׁ, לְפָחוֹת יִלְמַד דָּבָר חָדָשׁ, שֶׁהַנְּשָׁמָה שֶׁלּוֹ תֵּדַע דָּבָר חָדָשׁ שֶׁלֹּא יָדַע מִקֹּדֶם, גַּם זֶה נִקְרָא חִדּוּשִׁים דְאוֹרַיְתָא.<p dir="rtl">
וּבְּעֶצֶם הַמֻּשָּׂג שֶׁל חִדּוּשֵׁי תּוֹרָה, יֵשׁ שֶׁחוֹשְׁבִים חִדּוּשׁ לֹא נִקְרָא אֶלָּא אִם כֵּן מַקְשֶׁה אֵיזוֹ קוּשְׁיָא, וּמְתָרֵץ תֵּרוּץ יָפֶה אוֹ סְבָרָא יָפָה, וְיֵשׁ הַחוֹשְׁבִים שֶׁהַכֹּל תָּלוּי בְּקוּשְׁיוֹת וְתֵרוּצִים. וְלֹא הִיא, סִדּוּר הַדְּבָרִים עַד שֶׁמַּגִּיעַ לִכְלַל פְּסַק הֲלָכָה כָּל זֶה נִקְרָא חִדּוּשֵׁי תּוֹרָה, וְזֶה הַחִדּוּשׁ הָאֲמִתִּי שֶׁהַקָּדוֹשׁ בָּרוּךְ הוּא רוֹצֶה. רַבּוֹתֵינוּ אוֹמְרִים <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת ח.)</span></small></small> "מִיּוֹם שֶׁחָרַב בֵּית הַמִּקְדָּשׁ אֵין לְהַקָּדוֹשׁ בָּרוּךְ הוּא אֶלָּא ד' אַמּוֹת שֶׁל הֲלָכָה", וצָרִיךְ לְהִתְבּוֹנֵן לְסַדֵּר וּלְשַׁחְזֵר בְּרֹאשׁוֹ מִמְּקוֹרוֹת הַתַּלְמוּד, וְאַחַר כָּךְ לְהוֹסִיף רִאשׁוֹנִים וְאַחֲרוֹנִים עַד שֶׁהוּא מַגִּיעַ לִכְלַל הֲלָכָה, וּמִתְבּוֹנֵן בַּדְּבָרִים וּמִתְיַשֵּׁב בָּהֶם. וְכָּל זֶה נִקְרָא חִדּוּשֵׁי תּוֹרָה, וְזֶה הַחִדּוּשׁ הָאֲמִתִּי שֶׁהַקָּדוֹשׁ בָּרוּךְ הוּא רוֹצֶה. בִּימוֹת הַחֹל הַדָּבָר הַרְבֵּה יוֹתֵר קַל, מִפְּנֵי שֶׁנִּתָּן לִכְתֹּב וּלְסַדֵּר אֶת הַדְּבָרִים בִּכְתִיבָה, אֲבָל גַּם בְּשַׁבָּת וְיוֹם טוֹב שֶׁאִי אֶפְשָׁר לִכְתֹּב יְסַדֵּר אוֹתָם בְּמֹחוֹ וּבְלִבּוֹ, הִנֵּה רוֹאֶה עוֹד חִדּוּשׁ כָּאן, וּלְפִי הַסְּבָרָא הַזּוֹ יוֹצֵא הֲלָכָה כָּזֹאת. וְכֵן עַל זֶה הַדֶּרֶךְ.<p dir="rtl">
וּמְאֹד חָשׁוּב שֶׁהָאָדָם יִלְמַד לְהַסִּיק שְׁמַעְתְּתָא אֲלִבָּא דְּהִלְכְתָא, ולֹא רַק שֶׁיַּקְשֶׁה קֻשְׁיָא וִיתָרֵץ, אֶלָּא עִקַּר הַמַּטָּרָה לְאַסּוּקֵי שְׁמַעְתְּתָא אֲלִבָּא דְּהִלְכְתָא, לְהוֹצִיא הֲלָכָה לְאוֹרָה, וּבִפְרָט שְׁיֵשׁ הַרְבֵּה הֲלָכוֹת עֲמוּמוֹת, וְגַם עַכְשָׁו בְּדוֹרוֹתֵינוּ יֵשׁ הַרְבֵּה רַבָּנִים שֶׁנֶּחְלְקוּ בְּעִנְיָנִים טֶכְנִיִּים שֶׁל הַזְּמַן הַזֶּה, וְאֶחָד אוֹסֵר וְאֶחָד מַתִּיר. וְמִי שֶׁהוּא בַּעַל הוֹרָאָה - בַּעַל כֹּחַ לְהִכָּנֵס לְהוֹרָאָה, חַיָּב עַד כַּמָּה שֶׁיָּדוֹ מַגַּעַת, לְהִתְבּוֹנֵן הֵיטֵב בְּטַעֲמוֹ שֶׁל הָאוֹסֵר וּבְטַעֲמוֹ שֶׁל הַמַּתִּיר, וְלְהִתְבּוֹנֵן אִם יֵשׁ לוֹ אֵיזֶה רְאָיָה לְדַעַת הַמַּתִּיר אוֹ לְדַעַת הָאוֹסֵר, בְּלִי שׁוּם חֲנֻפָּה, הֲלֹא אֵין לָאָדָם מוֹנוֹפּוֹל עַל הַתּוֹרָה. וְעַל כָּל תַּלְמִיד חָכָם שְׁלֹא להַקְפִּיד אִם מְבַקְּרִים אֶת דְּבָרָיו בַּתּוֹרָה, וְכֵן אִם יֵשׁ הֶעָרָה עַל דְּבָרָיו. בֵּין אִם הוּא חַי אִתָּנוּ - שֶׁיִּחְיוּ הַתַּלְמִידֵי חֲכָמִים לְעוֹלְמֵי עַד, וּבֵין אֵלֶּה שֶׁאֵינָם נִמְצָאִים אִתָּנוּ, ונִמְצָאִים בְּעוֹלַם הָאֱמֶת, וְאַדְּרַבָּה הֵם שְׂמֵחִים מְאֹד כְּשֶׁמּוֹצְאִים וּמְגַלִּים אֵיזֶה דָּבָר ח"ו שֶׁל טָעוּת בְּמִשְׁנָתָם, וּמְפַרְסְמִים אֶת זֶה כְּדֵי שֶׁהָאֲנָשִׁים לֹא יִכָּשְׁלוּ, וְכָתוּב בַּסְּפָרִים שֶׁאוֹתָם הַמְּחַבְּרִים שֶׁכָּתְבוּ אֵיזֶה דָּבָר בְּחִבּוּרָם בָּעוֹלָם הַזֶּה, וְבְּעוֹלָם הָאֱמֶת הֵם מַרְגִּישִׁים שֶׁלֹּא כָּתְבוּ נָכוֹן, הֵם מַמְטִירִים בְּרָכוֹת עַל מִי שֶׁמְּגַלֶּה אֶת הַטָּעוּת שֶׁלָּהֶם, וְאִם הָיָה נִתָּן רְשׁוּת הָיוּ בָּאִים וּמְבָרְכִים אֶת הָאִישׁ שֶׁפִּרְסֵם אֶת הַטָּעוּת שֶׁלָּהֶם, כִּי הֵם בְּעוֹלַם הָאֱמֶת וְהֵם רוֹצִים שֶׁהַכֹּל יִהְיֶה אֱמֶת, וְהָאָדָם בָּשָׂר וָדָם שְׁגִיאוֹת מִי יָבִין, פֹּה בָּעוֹלָם הַזֶּה כָּתַב מַה שֶּׁכָּתַב לְפִי בִּינָתוֹ ולְפִי חָכְמָתוֹ, אֲבָל בָּעוֹלָם הַבָּא מְגַלִּים לוֹ אֶת כָּל הָאֱמֶת, ואִם הָיָה נִתָּן הָיָה אוֹמֵר "אֲנִי חוֹזֵר בִּי", אֲבָל אֵין רְשׁוּת, חָכָם שֶׁרוֹצֶה לַחֲזֹר עוֹד פַּעַם אוֹ לָבוֹא בַּחֲלוֹם - לֹא יָכוֹל לָבוֹא, תֵּן לְחַכְמֵי הַדּוֹר שֶׁהֵם יְגַלּוּ אֶת הָאֱמֶת, כִּי לְךָ אֵין רְשׁוּת לַחֲזֹר.<p dir="rtl">
וְהָרַמְבַּ"ם כּוֹתֵב בְּהַקְדָּמָתוֹ, שֶׁאֵין אָדָם נִצּוֹל מִשְּׁגִיאָה, וְהוּא עַצְמוֹ חָזַר בּוֹ בְּכַמָּה מְקוֹמוֹת אַחֲרֵי שֶׁהַסְּפָרִים שֶׁלּוֹ הִתְפַּרְסְמוּ, וְכָּתַב כַּמָּה פְּעָמִים לְחַכְמֵי לוּנִיל: "צַר לִי שֶׁסְּפָרַי כְּבָר הִתְפַּשְּׁטוּ בְּכָל אַרְצוֹת תֵּבֵל וְיֵשׁ דְּבָרִים שֶׁאֲנִי חוֹזֵר בִּי, בְּבַקָּשָׁה מִכֶּם תְּתַקְּנוּ בְּמָקוֹם פְּלוֹנִי שֶׁטָּעִיתִי, כְּדֵי שֶׁלֹּא יִהְיֶה שׁוּם מִכְשׁוֹל". <small><small>(עַיֵּן שׁוּ"ת פְּאֵר הַדּוֹר סִימָן מא וְעוֹד)</small></small>. והָרַמְבַּ"ם ע"ה הָיָה מְיֻחָד בְּמִינוֹ בַּעַל מִדּוֹת נִפְלָאוֹת, מִלְּבַד שֶׁגָּדוֹל וְעָצוּם הָיָה בַּתּוֹרָה, בְּמִדּוֹת טוֹבוֹת עוֹד יוֹתֵר, אִי אֶפְשָׁר לָנוּ לְתָאֵר כִּי רִאשׁוֹנִים כְּמַלְאָכִים, וְהוּא מְסַפֵּר - בַּעֲנָוָה - עַל עַצְמוֹ, שֶׁלֹּא הָיָה כּוֹעֵס בְּשׁוּם אֹפֶן עַל מִי שֶׁחוֹשֵׁב אוֹתוֹ שֶׁהוּא טוֹעֶה. אֶלָּא שֶׁהוּא הָיָה מַצְדִּיק וּמְלַמֵּד זְכוּת עַל רַבִּי אַבְרָהָם בְּנוֹ, שֶׁהָיָה מִתְכַּעֵס מְאֹד לָמָּה פּוֹגְעִים בִּכְבוֹדוֹ שֶׁל אָבִיו, וְהוּא צוֹדֵק כִּי הוּא גַּם תַּלְמִידוֹ שֶׁל אָבִיו וְגַם בְּנוֹ, וְהָיָה כּוֹאֵב לוֹ כְּשֶׁהָיוּ חוֹלְקִים עַל אָבִיו, וּבִפְרָט כְּשֶׁחוֹלְקִים שֶׁלֹּא בְּצֶדֶק. אִם חוֹלְקִים בְּצֶדֶק אֵין מַה לִּכְעֹס, אֲבָל כְּשְׁמְחַפְּשִׂים עֲלִילוֹת בְּרֶשַׁע, ומְפָרְשִׁים פֵּרוּשִׁים לֹא נְכוֹנִים ובָּאִים לַחֲלֹק כְּדֵי לִיטֹּל עֲטָרָה לְעַצְמָם ולְהִתְכַּבֵּד בִּקְלוֹן חַבְרֵיהֶם, זֶה הָיָה כּוֹאֵב לְרַבִּי אַבְרָהָם, וְהָרַמְבַּ"ם הָיָה מְלַמֵּד עָלָיו זְכוּת. וּכְשֶׁהָיוּ מַקְשִׁים עָלָיו חַכְמֵי לוּנִיל, הַרְבֵּה פְּעָמִים אָמַר לָהֶם: טָעִיתִי וַאֲנִי מְבַקֵּשׁ מִכֶּם שֶׁתְּתַקְּנוּ בַּסְּפָרִים שֶׁלָּכֶם. <p dir="rtl">
הַגָּאוֹן מִוִּילְנָא כּוֹתֵב בְּכַמָּה מְקוֹמוֹת, בֶּאֱמֶת הָרַמְבַּ"ם בְּשָׁעָה שֶׁכָּתַב אֶת חִבּוּרוֹ לֹא טָעָה, אֶלָּא שֶׁהוּא שָׁכַח אֶת הַמְּקוֹרוֹת לָמָּה הוּא פָּסַק כָּךְ, וְאַחֲרֵי שָׁנִים כְּשֶׁהִקְּשׁוּ לוֹ הֶרְאוּ לוֹ גְּמָרָא שֶׁלֹּא מַשְׁמַע כִּדְבָרָיו, חָשַׁב שֶׁטָּעָה בְּמַה שֶּׁכָּתַב בְּסִפְרוֹ. וּבֶאֱמֶת הוּא יָדַע יוֹתֵר מֵהַגְּמָרָא הַזֹּאת - יָדַע הַרְבֵּה גְּמָרוֹת, וּכְשֶׁהוּא כָּתַב הוּא בֵּרֵר אֶת הַדָּבָר לַאֲשׁוּרוֹ וְכָתַב, אֲבָל נִשְׁכְּחוּ מִמֶּנּוּ כָּל הַנִּימוּקִים שֶׁלּוֹ וּכְשֶׁהִקְשׁוּ לוֹ הוּא חָשַׁב שֶׁטָּעָה וְאָמַר תְּתַקְּנוּ, וְאוֹמֵר הַגְּרָ"א הָאֱמֶת הִיא כְּמוֹ שֶׁכָּתַב הָרַמְבַּ"ם בַּמִּשְׁנָה הָרִאשׁוֹנָה וְזֶה הַנָּכוֹן, וְלֹא חָזַר בּוֹ <small><small>(הָרַמְבַּ"ם)</small></small>, וּבֶאֱמֶת שֶׁהָיָה יָכוֹל לְסַנְגֵּר עַל עַצְמוֹ וּלְחַפֵּשׂ סָנֵגוֹרְיָא, אַךְ לֹא רָצָה מֵחֲמַת אַהֲבַת הָאֱמֶת. וּבֶאֱמֶת הֲרֵי כֵּיוָן שֶׁהַכַּוָּנָה וְהַמַּטָּרָה לְהַגִּיד אֶת הָאֱמֶת, לֹא אִכְפַּת לְתַלְמִיד חָכָם שֶׁהוּא כּוֹתֵב אֵיזֶה חִבּוּר, שֶׁיָבוֹא מִישֶׁהוּ וְיַגִּיד אַחֶרֶת. וְיֵשׁ שֶׁחוֹשְׁבִים שֶׁזֶּה פְּגִיעָה בִּכְבוֹדוֹ, אֲבָל זֶה לֹא פְּגִיעָה בִּכְבוֹדוֹ, אֶלָּא הָרַב יִרְאֶה הַדְּבָרִים וְאִם יִמְצָא חֵן בְּעֵינָיו יוֹדֶה לוֹ, וְאִם לֹא יִרְצֶה לְהוֹדוֹת לוֹ, לֹא יוֹדֶה לוֹ, אֲבָל אֵין בָּזֶה שׁוּם פְּגִיעָה, כִּי אֵין שׁוּם תַּלְמִיד חָכָם בָּעוֹלָם שֶׁיֵּשׁ לוֹ מוֹנוֹפּוֹל עַל הַתּוֹרָה. <p dir="rtl">
וּמִי לָנוּ גָּדוֹל מֵהָרִי"ף - רַבִּי יִצְחָק אַלְפָסִי, וּבְכָל זֹאת יֵשׁ לְהָרַמְבַּ"ם כַּמָּה תְּפִיסוֹת עַל דְּבָרָיו. וְהוּא בֶּאֱמֶת הָיָה עַמּוּד הָעוֹלָם, רַבֵּנוּ יִצְחָק בַּעַל הַתּוֹסָפוֹת אוֹמֵר <small><small><span class="booklinks" onclick="sendBookLink(this)" onmouseover="setBookLinkTitle(this)">(הוּבָא בְּשֵׁם הַגְּדוֹלִים)</span></small></small>. לֹא הָיָה אֶפְשָׁר בָּעוֹלָם לְחַבֵּר חִבּוּר כָּזֶה שֶׁל הָרִי"ף, אִם לֹא אָדָם שֶׁשָּׁרְתָה עָלָיו רוּחַ הַקֹּדֶשׁ, אָדָם בְּלִי רוּחַ הַקֹּדֶשׁ לֹא יָכוֹל לְחַבֵּר חִבּוּר כָּזֶה בְּשׁוּם אֹפֶן. וְעִם כָּל הַכָּבוֹד וְהַשֶּׁבַח הַזֶּה, כּוֹתֵב הָרַמְבַּ"ם שֶׁהוּא שָׁגָה בְּכַמָּה מְקוֹמוֹת, אֲבָל אַשְׁרָיו וְאַשְׁרֵי חֶלְקוֹ, שֶׁכָּל הַשְּׁגִיאוֹת שֶׁלּוֹ הָיוּ לֹא יוֹתֵר מִ - י' טָעֻיּוֹת בְּכָל הַסֵּפֶר, אֲבָל עֶשֶׂר טָעֻיּוֹת יֵשׁ, וּבְזֶה הוּא מְשַׁבֵּחַ אוֹתוֹ שֶׁהוּא גְּאוֹן עוֹלָם וְצַדִּיק, מִשּׁוּם שֶׁשְּׁגִיאוֹתָיו לֹא עָלוּ עַל עֶשֶׂר. וְאַשְׁרֵי מִי שֶׁטָּעֻיּוֹתָיו מוּעָטוֹת, וְהָרַמְבַּ"ם חוֹלֵק עָלָיו יוֹתֵר מֵעֶשְׂרִים פַּעַם, אֲבָל תְּפִיסוֹת מַמָּשׁ, לֹא מָצָא יוֹתֵר מֵעֶשֶׂר. ולֹא הָיָה כְּמוֹ הָרַמְבַּ"ם שֶׁהֶעֱרִיץ אֶת הָרִי"ף, ויֵשׁ אוֹמְרִים שֶׁהָיָה רַבּוֹ, אַךְ זֶה אֵינוֹ, וְלֹא יִתָּכֵן שֶׁלָּמַד אֶצְלוֹ תּוֹרָה, כִּי הוּא הָיָה עֲדַיִן צָעִיר לְיָמִים. אָבִיו שֶׁל הָרַמְבַּ"ם רַבִּי מַיְמוֹן הַדַּיָּן, נִקְלַע פַּעַם לָעִיר פֶאס וְלָקַח אֶת בְּנוֹ להָרִי"ף שֶׁיְּבָרֵךְ אוֹתוֹ, כִּי רַבִּי יִצְחָק 'אַלְפָסִי' הוּא מֵעִיר 'פֶאס', וְהָרִי"ף בֵּרַךְ אוֹתוֹ, וְזָכָה הָרַמְבַּ"ם לְתוֹרָה וּגְדֻלָּה, וְהָיָה תּוֹלֶה אֶת כָּל תּוֹרָתוֹ בִּזְכוּת הַבְּרָכָה שֶׁבֵּרַךְ אוֹתוֹ הָרִי"ף, וְלָכֵן הָיָה מַחֲשִׁיב אֶת עַצְמוֹ לְתַלְמִידוֹ וְתָמִיד קוֹרֵא אוֹתוֹ "רַבּוֹתַי כָּתְבוּ כָּךְ וְכָךְ" וְכַוָּנָתוֹ עַל הָרִי"ף.<p dir="rtl">
וּדְּעוּ שֶׁבַּתּוֹרָה אֵין מַשּׂוֹא פָּנִים, הַגָּאוֹן מִוִּילְנָא הָיָה מְצַוֶּה וְאוֹמֵר לְתַלְמִידוֹ רַבִּי חַיִּים מִוּוֹלוֹזִ'ין, אֵין מַשּׂוֹא פָּנִים בְּהוֹרָאָה <small><small><span class="booklinks" onclick="sendBookLink(this)" onmouseover="setBookLinkTitle(this)">(שׁוּ"ת חוּט הַמְּשֻׁלָּשׁ סִימָן ט)</span></small></small> אִם תִּמְצְאוּ שְׁגִיאָה עַל מִישֶׁהוּ "אֲדַבְּרָה בְעֵדוֹתֶיךָ נֶגֶד מְלָכִים וְלֹא אֵבוֹשׁ", כִּי זוֹ דַּרְכָּהּ שֶׁל תּוֹרָה, וּמִי שֶׁכּוֹעֵס עַל שֶׁמַּקְשִׁים עַל דְּבָרָיו וּמִתְרַעֲמִים עָלָיו בְּצֶדֶק, זֶה חֹסֶר דַּעַת, זֶה לֹא אִישׁ מֻשְׁלָם. אָדָם שָׁלֵם לֹא כּוֹעֵס, וְרַק אִם הוּא רוֹאֶה שֶׁמְּשַׁבְּשִׁים, לֹא דַּי לָהֶם שֶׁלֹּא יוֹדְעִים אֶלָּא גַּם מַקְשִׁים עָלָיו 'לֹא מִסְתַּיֵּי דְּלֹא גָּמַר, תִּיּוּבְתָא נָמֵי מוֹתִיב? וּבִפְרָט אִם כַּוָּנָתָם לְקַנְטֵר. אֲבָל אִם מַקְשִׁים בְּצֶדֶק אֵין לִכְעֹס, כִּי הֲרֵי הָעִקָּר הוּא שֶׁתִּתְגַּלֶּה הָאֱמֶת, וְלֹא מְשַׁנֶּה אִם הָאֱמֶת מִתְגַּלָּה עַל יָדוֹ אוֹ עַל יְדֵי חֲבֵרוֹ. כְּמוֹ שֶׁשָׂמֵחַ שֶׁמִּתְגַּלָּה הָאֱמֶת עַל יָדו, כָּךְ צָרִיךְ לִשְׂמֹחַ כְּשֶׁחֲבֵרו בָּרוּךְ ה' זָכָה וְגִלָּה אֶת הָאֱמֶת, הָעִקָּר שֶׁיִּהְיֶה כָּבוֹד לַקָּדוֹשׁ בָּרוּךְ הוּא ומַה נַּפְקָא מִנֵּיהּ אִם נִתְכַּבֵּד הַקָּדוֹשׁ בָּרוּךְ הוּא עַל יָדו אוֹ עַל יְדֵי חֲבֵרו. כָּךְ חוֹשֵׁב מִי שֶׁיֵּשׁ לוֹ שֵׂכֶל יָשָׁר, אֲבָל מִי שֶׁאֵין לוֹ שֵׂכֶל יָשָׁר חוֹשֵׁב אִם בָּא רַב אֶחָד וְחוֹלֵק עַל הָרַב הַשֵּׁנִי, סִימָן שֶׁהוּא לֹא מַחֲשִׁיב אוֹתוֹ, וּמַתְחִילִים לִכְעֹס, הוּא אָדָם גָּדוֹל אֵיךְ אַתָּה חוֹלֵק עָלָיו, זֶה חֹסֶר דַּעַת. הַתּוֹרָה שֶׁלָּנוּ הִיא תּוֹרַת אֱמֶת, וֶאֱמֶת כְּתִיב בָּהּ <small><small><span class="booklinks" onclick="sendBookLink(this)" onmouseover="setBookLinkTitle(this)">(עֲבוֹדָה זָרָה ד:)</span></small></small>, וְלֹא מַחֲנִיפִין בָּהּ לְשׁוּם אָדָם. אֵלּוּ דְּבָרָיו שֶׁל הַגָּאוֹן מִוִּילְנָא.<p dir="rtl">
לָכֵן שָׁנִינוּ בַּמִּשְׁנָה <small><small><span class="booklinks" onclick="sendBookLink(this)" onmouseover="setBookLinkTitle(this)">(אָבוֹת א, ד)</span></small></small> "וִיהִי בֵּיתְךָ בֵּית וַעַד לַחֲכָמִים, וֶהֱוֵי מִתְאַבֵּק בַּעֲפַר רַגְלֵיהֶם, וֶהֱוֵי שׁוֹתֶה בַּצָּמָא אֶת דִּבְרֵיהֶם", 'מִתְאַבֵּק', - אוֹמֵר הַגָּאוֹן מִוִּילְנָא <small><small><span class="booklinks" onclick="sendBookLink(this)" onmouseover="setBookLinkTitle(this)">(עי' לגר"ח מִווֹאלוֹזִ'ין בְּרוּחַ חַיִּים שָׁם)</span></small></small> - לְשׁוֹן "וַיֵּאָבֵק אִישׁ עִמּוֹ" <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית לב, כה)</span></small></small>, הִתְאַבְּקוּת מַמָּשׁ, כִּי הַמִּתְאַבֵּק עוֹשֶׂה מִלְחָמוֹת, 'וֶהֱוֵי מִתְאַבֵּק בַּעֲפַר רַגְלֵיהֶם', מִצַּד אֶחָד עֲפַר רַגְלֵיהֶם, תִּתְנַהֵג אִתָּם בַּעֲנָוָה כִּי סוֹף סוֹף הֵם גְּאוֹנִים, הֵם גְּדוֹלִים, אך מִצַּד שֵׁנִי מֻתָּר לְךָ לְהִתְאַבֵּק, לְהֵאָבֵק עַל דַּעְתְּךָ, יֵשׁ לְךָ דֵּעָה נְחוּשָׁה בְּאֵיזֶה דָּבָר שֶׁל הֲלָכָה, אַתָּה מֵבִין שֶׁכָּךְ הַהֲלָכָה, וְאַתָּה תַּלְמִיד חָכָם שֶׁהִגַּעְתָּ לְהוֹרָאָה, תַּעֲמֹד עַל דַּעְתְּךָ! לֹא בְּכָל דָּבָר יִהְיֶה פַּחְדָּן וְיֹאמַר 'אֲנִי מְבַטֵּל דַּעְתִּי..', זֶה אֵין לוֹ דַּעַת בִּכְלָל, אִם הוּא עוֹשֶׂה תָּמִיד כְּמוֹ בִּטּוּל חָמֵץ.. 'מְבַטֵּל בְּלִבּוֹ וְדַיּוֹ' אָז אֵין לוֹ דַּעַת, צָרִיךְ אָדָם לַעֲמֹד עַל דֵּעוֹתָיו. אֶלָּא מַה, אִם הוּא רוֹאֶה שֶׁהוּא טוֹעֶה זֶה עִנְיָן אַחֵר, 'מוֹדֶה עַל הָאֱמֶת', אֲבָל כְּשֶׁהוּא מַרְגִּישׁ שֶׁהוּא הַצּוֹדֵק, "וַאֲדַבְּרָה בְעֵדוֹתֶיךָ נֶגֶד מְלָכִים וְלֹא אֵבוֹשׁ" <small><small><span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קיט, מו)</span></small></small>.<p dir="rtl">
וְעַל כָּל אֶחָד לְכַוֵּין אֶת לִימּוּדוֹ לְאַסּוּקֵי שְׁמַעְתְּתָא אֲלִבָּא דְּהִלְכְתָא, לְחַדֵּשׁ חִדּוּשֵׁי תּוֹרָה, וְהַחִדּוּשׁ לֹא תָּלוּי בְּקוּשְׁיָא וְתֵרוּץ, אֶלָּא הֲבָנַת הָעִנְיָן וַהֲבָנַת הַסּוּגְיָא עַל בּוּרְיָהּ - לְהָבִין אוֹתָהּ יָפֶה, ולְאַסּוּקֵי שְׁמַעְתְּתָא אֲלִבָּא דְּהִלְכְתָא, אֲבָל אִם הוּא לוֹקֵחַ אֶת הַגְּמָרָא וְלוֹמֵד אוֹתָהּ בְּאֹפֶן שִׁטְחִי 'אַחַת לְמַעְלָה וְשֶׁבַע לְמַטָּה' - הוּא לֹא הֵבִין, ותִּשְׁאַל אוֹתוֹ שְׁאֵלָה אֵין לוֹ מַה לַּעֲנוֹת, וְזֶה סִימָן שֶׁלֹּא הֵבִין אֶת הַסּוּגְיָא עַל בּוּרְיָהּ, אִם הוּא פּוֹתֵחַ אֶת הַמַּהַרְשָׁ"א, וְלֹא מֵבִין מַה שֶּׁכָּתוּב בַּמַּהַרְשָׁ"א סִימָן שֶׁלֹּא הֵבִין אֶת הַסּוּגְיָא, כי אִם הָיָה מֵבִין אֶת הַסּוּגְיָא, הָיָה מֵבִין אֶת דִּבְרֵי הַמַּהַרְשָׁ"א, וזֶה עֹמֶק הָעִיּוּן וְכָךְ הָאָדָם צָרִיךְ לְהַרְגִּיל אֶת עַצְמוֹ בְּעֹמֶק הָעִיּוּן. <p dir="rtl">
וְזֶה הַבֵּיאוּר: "אַשְׁרֵי מִי שֶׁעֲמָלוֹ בַּתּוֹרָה וְעוֹשֶׂה נַחַת רוּחַ לְיוֹצְרוֹ" <small><small><span class="booklinks" onclick="sendBookLink(this)" onmouseover="setBookLinkTitle(this)">(בְּרָכוֹת יז:)</span></small></small>, לֹא כָּתוּב אַשְׁרֵי מִי שֶׁלּוֹמֵד תּוֹרָה, צָרִיךְ אָדָם לִהְיוֹת 'עָמֵל' בַּתּוֹרָה לְהַגִּיעַ לְעֹמֶק הָעִיּוּן, לִסְבָרוֹת נְכוֹנוֹת, לְהָבִין הֵיטֵב אֶת הַסּוּגְיָא. וְאַחַר כָּךְ בַּסּוֹף כְּשֶׁרוֹאֶה דִּבְרֵי הַפּוֹסְקִים - "בְּנִי אַל יָלֻזוּ מֵעֵינֶיךָ" <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי ג, כא)</span></small></small>, אַחֲרֵי שֶׁהוּא שׁוֹמֵר וּמְשַׁחְזֵר הַכֹּל בְּמֹחוֹ וּבְלִבּוֹ, הוּא מַגִּיעַ אַחַר כָּךְ לַהֲלָכָה, וְיוֹדֵעַ מֵהֵיכָן יוֹצֵאת כָּל הֲלָכָה, וּמֵבִין כָּל דָּבָר בְּשָׁרְשׁוֹ וּבְטַעֲמוֹ וְנִמּוּקוֹ עִמּוֹ. זֶה לִמּוּד הַהֲלָכָה הָאֲמִתִּי שֶׁהַקָּדוֹשׁ בָּרוּךְ הוּא שָׂמֵחַ בָּהּ. אֲבָל כְּשֶׁהָאָדָם לוֹמֵד בְּרִפְיוֹן רוּחַ, אֵיפֹה אַשְׁרֵי מִי שֶׁעֲמָלוֹ בַּתּוֹרָה, אֵיפֹה הֶעָמָל בַּתּוֹרָה.<p dir="rtl">
וְצָרִיךְ לִזְכֹּר תָּמִיד כִּי אֵין לַקָּדוֹשׁ בָּרוּךְ הוּא בְּעוֹלָמוֹ אֶלָּא אַרְבַּע אַמּוֹת שֶׁל הֲלָכָה, אָמְנָם סֵפֶר אַגָּדָה שֶׁיֵּשׁ בּוֹ מְשִׁיכָה לְיִרְאַת שָׁמַיִם זֶה חָשׁוּב, אֲבָל הַהֲלָכָה זֶה הָעִקָּר, וְצָרִיךְ לָדַעַת אוֹתָהּ מִשָּׁרְשָׁהּ, "כָּל הֲלָכָה שֶׁאֵין לָהּ בֵּית אָב אֵינָהּ הֲלָכָה" <small><small><span class="booklinks" onclick="sendBookLink(this)" onmouseover="setBookLinkTitle(this)">(יְרוּשַלְמִי שַׁבָּת ר"פ ר"א דְּמִילָה)</span></small></small>, 'בֵּית אָב' הַיְנוּ שֶׁיּוֹדֵעַ אוֹתָהּ מִמְּקוֹרָהּ מִתְּחִלָּתָהּ עַד סוֹפָהּ. לֹא שֶׁיִּקַּח סֵפֶר לִקּוּטִים, סֵפֶר אַחֲרוֹן שֶׁל דּוֹרֵנוּ, אוֹ שֶׁל לִפְנֵי דּוֹרֵנוּ, כְּמוֹ קִצּוּר שֻׁלְחָן עָרוּךְ וְיִלְמַד בָּהֶם, כְּבָר כָּתַב עַל זֶה בְּסֵפֶר שְׁנֵי לֻחוֹת הַבְּרִית: רְאֵה הִזְהַרְתִּיךָ אַל תִּפְסֹק שׁוּם דִּין מִסִּפְרֵי הַקִּצּוּרִים, כִּי הֵם רַק מַטְעִים אֶת הָאָדָם. וְכֵן מְבֹאָר בַּמַּהַרְשָׁ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(סוֹטָה כב.)</span></small></small> כִּי מִי שֶׁלֹּא בָּקִי בִּיסוֹדוֹת הַהֲלָכָה יָכוֹל רַק לִטְעוֹת וּלְהִתְבַּלְבֵּל, וְכָּל סֵפֶר שֶׁהוּא קִצּוּר הַהֲלָכָה הוּא לַהֲמוֹן הָעָם כְּדֵי לְפַרְסֵם אוֹתָם, אֲבָל תַּלְמִיד חָכָם אָסוּר לוֹ לְהִסְתַּמֵּךְ רַק עַל סְפָרִים כָּאֵלֶּה, אֶלָּא צָרִיךְ לָדַעַת אֶת הַמָּקוֹר עַד שֶׁיַּגִיעַ לַתַּמְצִית, לְאַסּוּקֵי שְׁמַעְתְּתָא אֲלִבָּא דְּהִלְכְתָא, וְזוֹ הַהֲלָכָה שֶׁהַקָּדוֹשׁ בָּרוּךְ הוּא חָפֵץ בָּהּ, זוֹ הַ'מִּסְגֶּרֶת' שֶׁל אַרְבַּע אַמּוֹת שֶׁל הֲלָכָה. לָמָּה דַּוְקָא אַרְבַּע אַמּוֹת, כְּדֵי לֹא לַחֲרֹג מִקַּו הַהֲלָכָה, זֶה לֹא מַה שֶּׁאַתָּה רוֹצֶה וְחָפֵץ, עוֹשֶׂה פִּלְפּוּלִים כְּאַוַּת נַפְשֶׁךָ כַּחֹמֶר בְּיַד הַיּוֹצֵר, אֶלָּא יֵשׁ 'מִסְגֶּרֶת' אַרְבַּע אַמּוֹת, לֹא תֶּאֱסֹר מַה שֶּׁהַתּוֹרָה הִתִּירָה וְלֹא תַּתִּיר מַה שֶּׁהַתּוֹרָה אָסְרָה, כְּשֵׁם שֶׁאָסוּר לְהַתִּיר אֶת הָאָסוּר כָּךְ אָסוּר לֶאֱסֹר אֶת הַמֻּתָּר, וְלֹא תֹּאמַר דָּבָר שֶׁהוּא מֻתָּר מָה אִכְפַּת לִי שֶׁאֲנִי אַגִּיד לָהֶם שֶׁזֶּה אָסוּר, שֶׁיַּחְמִירוּ.. מִי שֶׁעוֹשֶׂה כָּךְ מְסַלֵּף אֶת הַתּוֹרָה, וְנִקְרָא מְגַלֶּה פָּנִים בַּתּוֹרָה שֶׁלֹּא כַּהֲלָכָה. הָאָסוּר - אָסוּר, וְהַמֻּתָּר - מֻתָּר. ועַל זֶה אָדָם מִתְוַדֶּה בְּיוֹם הַכִּפּוּרִים, 'אֲשֶׁר הִתַּרְתָּ אָסַרְתִּי וַאֲשֶׁר אָסַרְתָּ הִתַּרְתִּי', עַל שְׁנֵיהֶם הוּא מִתְוַדֶּה. וְזֶה בִּכְלַל "אַשְׁרֵי מִי שֶׁעֲמָלוֹ בַּתּוֹרָה", לַעֲמֹל בַּתּוֹרָה וְלוֹמַר עַל אָסוּר אָסוּר, וְעַל מֻתָּר מֻתָּר.<p dir="rtl">
בָּרוּךְ ה' יֵשׁ הַרְבֵּה לוֹמְדֵי תּוֹרָה, אֲבָל מִי שֶׁעֲמָלוֹ בַּתּוֹרָה זֶה יְחִידֵי סְגֻלָּה, שֶׁהוּא עָמֵל וְלֹא מִסְתַּפֵּק בְּמַה שֶּׁהֵבִין שִׁטְחִית אֶת הַגְּמָרָא, הוּא רוֹצֶה לְהַגִּיעַ לִדְבַר הֲלָכָה, וְרוֹצֶה לָדַעַת מִי צוֹדֵק, הַפּוֹסֵק הַזֶּה אוֹ הַפּוֹסֵק הַזֶּה. וְכַמּוּבָן מְדַבְּרִים אָנוּ עַל פּוֹסְקִים אַחֲרוֹנִים, כִּי בְּפוֹסְקִים רִאשׁוֹנִים אֵין לָנוּ שׁוּם סַמְכוּת לְהַכְנִיס אֶת רֹאשֵׁנוּ בֵּין הֶהָרִים הַגְּדוֹלִים, אֶלָּא יֵשׁ כְּלָלִים, אִם יֵשׁ מַחֲלֹקֶת בֵּין פּוֹסְקִים רִאשׁוֹנִים - חָכָם גָּדוֹל מֵחֲבֵרוֹ בְּחָכְמָה וּבְמִנְיָן הוֹלְכִים אַחֲרָיו. אִם הוּא כְּרֹב הַפּוֹסְקִים, הוֹלְכִים אַחֲרָיו וְזֶה כְּמוֹ בְּחָכְמָה וּבְמִנְיָן. אִם זֶה סַפֵק דְּאוֹרַיְתָא לְחֻמְרָא, אִם זֶה סַפֵק דְּרַבָּנָן לְקֻלָּא. <small><small>[עַיֵּין גְּמָרָא עֲבוֹדָה זָרָה ז.]</small></small>. וְיֵשׁ כְּלָלִים בְּהוֹרָאָה. אַךְ הַמְּדֻבָּר הוּא עַל פִּסְקֵי דִּין שֶׁל אַחֲרוֹנִים שֶׁהָאָדָם מֻסְמָךְ לַחֲלֹק עֲלֵיהֶם, בְּאֹפֶן שֶׁרַבּוֹתָיו אוֹמְרִים לוֹ שֶׁהוּא הִגִּיעַ לְהוֹרָאָה, אָז הוּא יְעַיֵּן בְּכָל דָּבָר וְדָבָר לַאֲשׁוּרוֹ, וְלֹא יִסְמֹךְ עֲלֵיהֶם כְּסוּמָא בַּאֲרֻבָּה. יֵשׁ בָּרוּךְ ה' חִבּוּרִים בַּדּוֹר שֶׁלָּנוּ שֶׁלְּשִׂמְחָתֵנוּ כּוֹתְבִים בְּעִנְיְנֵי הֲלָכָה, מְעַטִּים הֵם, אֲבָל יֵשׁ בָּרוּךְ ה', לֹא אַלְמָן יִשְׂרָאֵל. וְפְעָמִים שחָכָם זֶה אוֹמֵר מֻתָּר וְחָכָם זֶה אוֹמֵר אָסוּר, אִם הוּא בַּעַל הוֹרָאָה יְעַיֵּן בַדָּבָר בְּשָׁרְשׁוֹ בְּטַעֲמוֹ בְּנִימוּקוֹ וְיַגִּיעַ לַמַּסְּקָנָה. וְלֹא יֵחָת מִפְּנֵי כֹּל, ולֹא יִהְיֶה פַּחְדָן.<p dir="rtl">
הִכַּרְנוּ כַּמָּה גְּאוֹנִים אֲמִתִּיִּים שֶׁבְּקִיאִים בְּכָל הַתַּלְמוּד, בְּלֹא גּוּזְמָא, אֲבָל דָּא עֲקָא רַבּוֹתֵיהֶם לֹא לִמְּדוּ אוֹתָם אֵיךְ לְהַגִּיעַ לִפְסַק הַהֲלָכָה, נִשְׁאֲרוּ מְרַחֲפִים בֵּין הַשָּׁמַיִם וּבֵין הָאָרֶץ, בְּקִיאִים בַּתַּלְמוּד בְּאֹפֶן נִפְלָא, יוֹדְעִים כָּל מִלָּה וּמִלָּה בַּתַּלְמוּד, אֲבָל בְּעִנְיְנֵי הֲלָכָה פַּחְדָּנִים מְאֹד, מִפְּנֵי שֶׁלֹּא לִמְּדוּ אוֹתָם אֵיךְ לִפְסֹק הֲלָכָה. וְלֹא לָמְדוּ כְּלָלֵי הַפְּסִיקָה. אַשְׁרֵי אָדָם שֶׁנִּכְנַס לְעֹמֶק הַתַּלְמוּד וְהוּא מַגִּיעַ גַּם לִפְסַק הֲלָכָה. וְיֵשׁ כְּלָלִים, וְהוּא תָּמִיד מַטֶּה אֹזֶן וְשׁוֹמֵעַ, אֵיךְ פּוֹסְקִים בְּכָל דָּבָר.<p dir="rtl">
וְגַם תָּמִיד צָרִיךְ לְהִתְעַנְיֵן מַה הַנִּמּוּק, זֶה יוֹתֵר חָשׁוּב אֲפִלּוּ מִפְּסַק הַהֲלָכָה, וּכְמוֹ שֶׁיָּדוּעַ שֶׁאַף שֶׁמֵּהַדִּין אָסוּר לוֹמַר שׁוּם פָּסוּק אוֹ הֲלָכָה לְלֹא בִּרְכַּת הַתּוֹרָה, וּכְמוֹ שֶׁכָּתוּב <small><small><span class="booklinks" onclick="sendBookLink(this)" onmouseover="setBookLinkTitle(this)">(דברים לב, ג)</span></small></small> כִּי שֵׁם ה' אֶקְרָא הָבוּ גֹּדֶל לֶאֱלֹקֵינוּ, וְרַבּוֹתֵינוּ אוֹמְרִים <small><small><span class="booklinks" onclick="sendBookLink(this)" onmouseover="setBookLinkTitle(this)">(נְדָרִים פא:)</span></small></small> שֶׁנֶּעֶנְשׁוּ יִשְׂרָאֵל קָשׁוֹת עַל שֶׁלֹּא בֵּרְכוּ בַּתּוֹרָה תְּחִלָּה, וּבְכָל זֹאת כָּתַב הָרַמָ"א <small><small><span class="booklinks" onclick="sendBookLink(this)" onmouseover="setBookLinkTitle(this)">(סי' מו ס"ד)</span></small></small> שֶׁפְּסַק דִּין בְּלֹא טַעַם, מֻתָּר לְאָמְרוֹ בְּלֹא בִּרְכוֹת הַתּוֹרָה, מִכֵּיוָן שֶׁאֵין לוֹ שׁוּם חֲשִׁיבוּת שֶׁל הֲלָכָה. עִקַּר הַהֲלָכָה הִיא כְּשֶׁאַתָּה אוֹמֵר טַעֲמָהּ וְנִימוּקָהּ עִמָּהּ, וּמַסְבִּיר אוֹתָהּ מִתְּחִלָּתָהּ וְעַד סוֹפָהּ בְּטוּב טַעַם וָדַעַת. וְאִם הַתַּלְמִיד לֹא הֵבִין מַה הַטַּעַם שֶׁרַבּוֹ פָּסַק כָּךְ, יִשְׁאַל אוֹתוֹ וְלֹא יִתְבַּיֵּשׁ, וְעַל זֶה נֶאֱמַר <small><small><span class="booklinks" onclick="sendBookLink(this)" onmouseover="setBookLinkTitle(this)">(אַָבוֹת ב, ו)</span></small></small> "לֹא הַבַּיְשָׁן לָמֵד", וְהָרַב צָרִיךְ לְהַסְבִּיר לַתַּלְמִידִים שֶׁשּׁוֹקְדִים עַל הַתּוֹרָה אֶת הַנִּמּוּקִים וְהַטְּעָמִים לִדְבָרָיו, כִּי עַל יְדֵי הַטְּעָמִים הֵם יוּכְלוּ לִלְמֹד דָּבָר מִתּוֹךְ דָּבָר. הֲרֵי הֵם יוֹשְׁבִים וְעוֹסְקִים בַּתּוֹרָה וְתוֹרָתָם אֻמָּנוּתָם, וְצָרִיךְ לְהוֹצִיא מֵהֶם אֲרָיוֹת שֶׁבַּתּוֹרָה, וּמוֹרֵי הוֹרָאוֹת בְּיִשְׂרָאֵל.<p dir="rtl">
לִפְנֵי שָׁנִים בְּעֶרֶב פֶּסַח בִּקְּשׁוּ מִמֶּנִּי לָבוֹא לִמְסֹר שִׁעוּר בִּבְנֵי בְּרַק לִבְנֵי הַיְשִׁיבוֹת, בִּישִיבַת 'בֵּין הַזְּמַנִּים', דִּבַּרְנוּ שָׁעָה וָרֶבַע בְּדִּבְרֵי הֲלָכָה, אֲבָל בִּשְׁבִיל בְּנֵי יְשִׁיבוֹת צָרִיךְ לְהַסְבִּיר אֶת הַדְּבָרִים מִשָּׁרְשָׁם עַד לִפְסַק הַהֲלָכָה. <small><small><span class="booklinks" onclick="sendBookLink(this)" onmouseover="setBookLinkTitle(this)">(עיין ענף עץ אבות עמ' תט)</span></small></small>. וסִפְּרוּ לִי אַחַר כָּךְ שֶׁהָיוּ קְבוּצָה שֶׁל בְּנֵי יְשִׁיבוֹת שֶׁשָּׁמְעוּ אֶת הַשִּׁעוּר, וְהָלְכוּ לְבַיִת שֶׁל אַחַד מִמַּכִּירֵיהֶם 'לִשְׁתּוֹת לְחַיִּים' שָׁאַל אוֹתָם מַה 'לְּחַיִּים'? מַה קָּרָה? אָמְרוּ לוֹ: פַּעַם רִאשׁוֹנָה נִפְקְחוּ עֵינֵינוּ לָדַעַת מַה זו הֲלָכָה, שָׁמַעְנוּ הַרְבֵּה פִּלְפּוּלִים וּסְבָרוֹת מֵהַגְּאוֹנִים שֶׁלָּנוּ, עַכְשָׁו פַּעַם רִאשׁוֹנָה הֵבַנּוּ מַה זֶּה הֲלָכָה. וּלְצַעֲרֵנוּ, חֲבָל שֶׁבַּיְשִׁיבוֹת הַקְּדוֹשׁוֹת שֶׁמּוֹסְרִים עַצְמָם לַתּוֹרָה, וְיֵשׁ שָׁם שַׁקְדָנִים עֲצוּמִים, חֲבָל שֶׁיֵש שֶלֹּא נוֹתְנִים לִבָּם לָדַעַת אֵיךְ מַגִּיעִים לִפְסַק הֲלָכָה, הֲרֵי הָעִקָּר שֶׁלָּנוּ זֶה הַהֲלָכָה "גָּדוֹל תַּלְמוּד שֶׁמֵּבִיא לִידֵי מַעֲשֶׂה" <small><small><span class="booklinks" onclick="sendBookLink(this)" onmouseover="setBookLinkTitle(this)">(קִדּוּשִׁין מ:)</span></small></small>, הַיְסוֹד זֶה הַהֲלָכָה לְמַעֲשֶׂה. וְלָכֵן הַנָּכוֹן הוּא לְאַבְרֵכִים לִלְמֹד הַרְבֵּה טוּר וּבֵית יוֹסֵף, והַרְבֵּה מִדִּבְרֵי גְּדוֹלֵי הָאַחֲרוֹנִים, וְהֵם יְיַשְּׁרוּ לוֹ אֶת הַשֵּׂכֶל, וּלְאַט לְאַט יִפָּקְחוּ עֵינָיו וְיִלְמַד אֵיךְ לְהַגִּיעַ לִפְסַק הַהֲלָכָה.<p dir="rtl">
הַגָּאוֹן פְּאֵר הַדּוֹר הַחֲזוֹן אִישׁ שֶׁהָיָה מִגְּדוֹלֵי פּוֹסְקֵי הַהֲלָכָה, סִפֵּר לָרַב ווֹאזְנֶר <small><small>[מוּבָא בְּסִפְרוֹ שֵבֶט הַלֵוִי]</small></small>, שֶׁכְּשֶׁהָיָה צָעִיר לְיָמִים הֶחְלִיט לִלְמֹד הֲלָכָה לְמַעֲשֶׂה, וּמְסַפֵּר: הִתְחַלְּתִי לִלְמֹד בַּסֵּפֶר בֵּית יוֹסֵף בְּעִיּוּן, וְהָיִיתִי מַקְדִּישׁ שָׁעוֹת עַל גַּבֵּי שָׁעוֹת בְּכָל יוֹם כְּדֵי לְהָבִין אֶת דְּבָרָיו, שֶׁלִּפְעָמִים דְּבָרָיו לֹא מוּבָנִים כִּי הוּא מְדַבֵּר עַל הַיָּדוּעַ, וְרַק מִי שֶׁלָּמַד הֵיטֵב אֶת הַסוּגְיָא מֵבִין אוֹתָם. וְהָיִיתִי כָּל כָּךְ מַעֲמִיק וּמַשְׁקִיעַ כֹּחוֹת בּוֹ, וְהָיוּ חֲבֵרַי מְצַחֲקִים עָלַי וְאָמְרוּ 'מַה יֵּצֵא מֵהַבַּטְלָן הַזֶּה', וּבַסּוֹף - אָמַר הַחֲזוֹן אִישׁ לָרַב ווֹאזְנֶר, - יָצָא מִמֶּנִּי מַה שֶּׁיָּצָא מִמֶּנִּי, וְיָצָא מֵהֶם מַה שֶּׁיָּצָא מֵהֶם, וְהָיוּ מְשַׁחֲרִים לְפִתְחִי לָדַעַת הֲלָכָה. הֵם לָמְדוּ הֵם שָׁקְדוּ, הֵם חַס וְחָלִילָה לֹא הִתְבַּטְּלוּ, גַּם הֵם הָיוּ גְּאוֹנִים, אֲבָל לֹא הִגִּיעוּ לִפְסַק הֲלָכָה. זֶה חֲבָל כְּשֶׁאֵין לְאָדָם מוֹרֵה דֶּרֶךְ שֶׁיּוֹרֶה לוֹ עִנְיַן הַהֲלָכָה. <p dir="rtl">
הָאֲרִ"י הַקָּדוֹשׁ הָיָה אוֹמֵר: צָרִיךְ הָאָדָם לְעַיֵּף אֶת עַצְמוֹ הַרְבֵּה בְּעֹמֶק הָעִיּוּן וְהַסְּבָרָא עַד שֶׁיַּגִּיעַ לִפְסַק הַהֲלָכָה, וּכְשֶׁמַּרְחִיב אֶת הַדְּבָרִים בִּכְתִיבָה זֶה סוֹלֵל לוֹ אֶת הַדֶּרֶךְ שֶׁיַּגִּיעַ לִפְסַק הַהֲלָכָה, וּכְשֶׁלֹּא מַרְגִּיל אֶת עַצְמוֹ לִכְתֹּב, זֶה קָשֶׁה מְאֹד. בַּהַתְחָלָה כְּשֶׁרוֹצֶה לְהִתְרַגֵּל בִּכְתִיבָה כּוֹתֵב אֶת הַדְּבָרִים כְּמוֹ שֶׁהוּא שׁוֹמֵעַ, מִשְׁתַּדֵּל לֹא לְהוֹסִיף וְלֹא לִגְרֹעַ, וְכוֹתֵב אֶת הַדְּבָרִים בְּקִצּוּר בְּתַמְצִיתָם, וְאַחַר כָּךְ חוֹזֵר וְכוֹתֵב וּמְסַדֵּר וּמַסְבִּיר דָּבָר דָּבוּר עַל אָפְנָיו. וּלְאַט לְאַט הוּא מִתְרַגֵּל וְנַעֲשֶׂה כְּמַעְיָן הַמִּתְגַּבֵּר, וּמוֹסִיף אֵיזֶה נְקֻדּוֹת שֶׁמַּטְעִימוֹת אֶת הָעִנְיָן, וּמַכְנִיס נִמּוּקִים לְכָל דָּבָר, מִכֹּחַ הַהֶרְגֵּל שֶׁל הַכְּתִיבָה, וּלְבַסּוֹף מַגִּיעַ לְמַסְּקָנוֹת אֲמִתִּיּוֹת. כִּי קָשֶה לְהַגִּיעַ לַאֲמִתָּהּ שֶׁל תּוֹרָה, בְּלִי שֶׁיַּרְגִּיל אֶת עַצְמוֹ בִּכְתִיבָה, כִּי בִּתְחִלָּה הַדְּבָרִים נִרְאִים בְּעֵינָיו מְעֻרְפָּלִים, הוּא שׁוֹמֵעַ סְבָרָא כָּזֹאת וסְבָרָא כָּזֹאת, וְאֵינוֹ יוֹדֵעַ מַה לִּבְרֹר וּמַה לֹּא לִבְרֹר. וּכְשֶׁמַּתְחִיל לִכְתֹּב, הַדְּבָרִים מִתְרַחֲבִים בְּעֵינָיו, וּמַגִּיעַ לִפְסַק הֲלָכָה.<p dir="rtl">
לֹא פַּעַם קָרָה, כְּשֶׁהָיִינוּ בְּבֵית הַדִּין שׁוֹמְעִים אֶת הַטְּעָנוֹת, רְאוּבֵן אוֹמֵר כָּךְ וְשִׁמְעוֹן אוֹמֵר כָּךְ, שָׁמַעְנוּ אֶת כָּל הַטְּעָנוֹת וְהִתְבּוֹנַנּוּ בָּהֶם יָפֶה, מִתּוֹך הַנִסָּיוֹן הָיָה נִרְאֶה לְמָשָׁל, שֶׁצָּרִיךְ לִפְסֹק לְטוֹבַת שִׁמְעוֹן, אֲבָל בְּכָל זֶה צָרִיךְ לְעַיֵּן בַּפּוֹסְקִים לִרְאוֹת אֵיךְ פְּסַק הַהֲלָכָה, וַאֲפִלּוּ פּוֹסְקִים שֶׁיָדַעְנוּ אוֹתָם גַּם בִּתְחִלָּה, וּבְכָל זֹאת כְּשֶׁהִתְחַלְנו לִכְתֹּב אֶת הַפְּסָק, נִשְׁתַּנָּה הַדָּבָר עַד כְּתִיבַת סִיּוּם הַדְּבָרִים, מִן הַקָּצֶה אֶל הַקָּצֶה, בִּמְקוֹם לוֹמַר שִׁמְעוֹן זַכַּאי יָצָא רְאוּבֵן זַכַּאי, מֵחֲמַת שֶׁנִּתְרַחֲבוּ הַדְּבָרִים, 'מִמֵּילָא רְוָחָא שְׁמַעְתְּתָא'. וְזוֹ כֹּחָהּ שֶׁל כְּתִיבָה, אִלְמָלֵא שֶכָּתַבְנוּ הָיָה נִשְׁאַר כָּךְ בְּדַעְתִּי, וְחַס וְשָׁלוֹם הָיָה הַפְּסָק שֶׁלֹּא כַּהֹגֶן.<p dir="rtl">
וְכָךְ זֶה בְּכָל הֲלָכָה <small><small>[הִלְכוֹת שַׁבָּת, הִלְכוֹת תְּפִילָה וכדו']</small></small> אֵיךְ לְדַמּוֹת, וּמַה לִּבְרֹר, בִּתְחִלָּה הַדְּבָרִים לֹא נִרְאִים בְּעֵינָיו בְּרוּרִים, בְּהַשְׁקָפָה רִאשׁוֹנָה חָשַׁב שֶׁדָּבָר זֶה דּוֹמֶה לְכָאן, כְּשֶׁמַּתְחִיל לִכְתֹּב מִתְרַחֲבִים הַדְּבָרִים וְרוֹאֶה שֶׁאֵין שׁוּם דִּמְיוֹן לָעִנְיָן הַזֶּה - 'וְלֹא קָרַב זֶה אֶל זֶה', וְרוֹאֶה שֶׁצָּרִיךְ לְדַמּוֹת לְעִנְיָן אַחֵר, וְאָז מַגִּיעַ בֶּאֱמֶת לַאֲמִתָּהּ שֶׁלתּוֹרָה.<p dir="rtl">
וְלָכֵן כַּמָּה טוֹב שֶׁהָאָדָם מַרְגִּיל אֶת עַצְמוֹ בִּכְתִיבָה, וּבִפְרָט בְּנֵי הַיְשִׁיבוֹת שֶׁבְּעֶזְרַת ה' יִגְדְּלוּ בַּתּוֹרָה, אֵין לִי שׁוּם סָפֵק שֶׁאִם הֵם מִתְמַסְּרִים לְדִבְרֵי תּוֹרָה הַקָּדוֹשׁ בָּרוּךְ הוּא מְכַוֵּן אוֹתָם וְיִזְכּוּ לְכָךְ, כִּי "בְּדֶרֶךְ שֶׁאָדָם רוֹצֶה לֵילֵךְ בָּהּ מוֹלִיכִין אוֹתוֹ" <small><small><span class="booklinks" onclick="sendBookLink(this)" onmouseover="setBookLinkTitle(this)">(מכות י:)</span></small></small>, <small><small>[וּכְמוֹ שֶׁכָּתְבוּ הַתּוֹסָפוֹת בִּכְתֻבּוֹת <span class="booklinks" onclick="sendBookLink(this)" onmouseover="setBookLinkTitle(this)">(סג. ד"ה אַדַּעְתָּא)</span> "דֶּרֶךְ הוּא בְּמִי שֶׁהוֹלֵךְ לִלְמֹד שֶׁנַּעֲשָׂה אָדָם גָּדוֹל"]</small></small> וְיֵשׁ סִיַּעְתָּא דִּשְׁמַיָּא. צָרִיךְ לָדַעַת, אִם הֵם לֹא יַרְגִּילוּ עַצְמָם מִשַּׁחַר נְעוּרֵיהֶם - מִצְּעִירוּתָם לִכְתֹּב, קָשֶׁה מְאֹד שֶׁיִּכְתְּבוּ בְּגָדְלָם. הִכַּרְנו תַּלְמִידֵי חֲכָמִים גְּאוֹנִים שֶׁלֹּא הֻרְגְּלוּ בִּצְעִירוּתָם לִכְתֹּב, וּכְשֶׁהָיוּ כּוֹתְבִים אַחַר כָּךְ בְּגַדְלוּתָם, יוֹצְאִים הַדְּבָרִים מְסֹרָסִים מְהֻפָּכִים וּמְבֻלְבָּלִים וְהֵם עַצְמָם לֹא הָיוּ שְׂבֵעֵי רָצוֹן מִמַּה שֶּׁכָּתְבוּ, מִכֵּיוָן שֶׁלֹּא הֻרְגְּלוּ, ולֹא נִתְנַסּוּ בָּזֶה.<p dir="rtl">
אוֹמְרִים בִּלְשׁוֹן מְלִיצָה "וּקְנֵה לְךָ חָבֵר" - וּקְנֵה, <small><small>(בְּקָמָץ)</small></small> לְךָ חָבֵר, כְּשֶׁאַתָּה לוֹמֵד לְבַד הַדְּבָרִים לֹא בְּרוּרִים, אֲבָל אִם לוֹמֵד עִם חָבֵר הוּא מַסְבִּיר לְךָ, אַתָּה מַסְבִּיר לוֹ וּמִתְוַכֵּחַ אִתּוֹ, הָעֵט שֶׁלְּךָ הוּא הֶחָבֵר שֶׁלְּךָ הוּא מִתְוַכֵּחַ אִתְּךָ, אָמְנָם אַתָּה מַכְתִּיב אוֹתוֹ וְלֹא הוּא מוֹשֵׁל עָלֶיךָ, אֲבָל עִם הִתְרַחֲבוּת הַדְּבָרִים הוּא מַרְחִיב לְךָ אֶת דַּעְתְּךָ, הוּא מַעֲמִיד אוֹתְךָ עַל הָאֱמֶת, וְזֶה גּוּפוֹ שֶׁל הֲלָכָה.<p dir="rtl">
צַר לִי עַל הַרְבֵּה יְשִׁיבוֹת, שֶׁלֹּא הִרְגִּילוּ אֶת הַצְּעִירִים שֶׁלָּהֶם לִכְתֹּב. כְּשֶׁאֲנִי רוֹאֶה אֵיזֶה אַבְרֵךְ שֶׁהוּא כּוֹתֵב, אֲנִי מְחַזֵּק אֶת יָדָיו, אֲנִי דּוֹחֵף אוֹתוֹ שֶׁיִּכְתֹּב. כְּשֶׁמַּתְחִיל בִּכְתִיבָה, כּוֹתֵב דְּבָרִים פְּשׁוּטִים, לֹא דַּוְקָא חִדּוּשִׁים, מַה שֶּׁהוּא שׁוֹמֵעַ הוּא כּוֹתֵב, אֲבָל לְאַט לְאַט מְסַגְנֵן אֶת הַדְּבָרִים וּמַסְבִּיר אוֹתָם וּמְלַטֵּשׁ אוֹתָם, וְיֵדַע גַּם כֵּן אֵיךְ הַנִּסּוּחַ שֶׁל הַכְּתִיבָה, גַּם זֶה חָשׁוּב, כִּי הַחִבּוּר שֶׁמְּחַבֵּר אֵינוֹ רַק לְעַצְמוֹ אֶלָּא גַּם לַאֲחֵרִים, וְהוּא צָרִיךְ לְנַסֵּחַ נִסּוּחַ שֶׁלֹּא יִטְעוּ בּוֹ וְלֹא יְפָרְשׁוּ פֵּרוּשׁ לֹא נָכוֹן, אֶלָּא שֶׁיְּפָרְשׁוּ אֶת הַפֵּרוּשׁ הָאֲמִתִּי מַה שֶּׁהוּא הִתְכַּוֵּן.<p dir="rtl">
שְׁלֹמֹה הַמֶּלֶךְ אוֹמֵר <small><small>(מִשְׁלֵי ה, טו - וְעַיֵּין בגר"א שָׁם)</small></small> "שְׁתֵה מַיִם מִבּוֹרְךָ וְנוֹזְלִים מִתּוֹךְ בְּאֵרֶךָ, יָפוּצוּ מַעְיְנוֹתֶיךָ חוּצָה בָּרְחוֹבוֹת פַּלְגֵי מָיִם". - יֵשׁ ג' שְׁלַבִים בָּאָדָם, בַּהַתְחָלָה הוּא שׁוֹמֵעַ תּוֹרָה מֵרַבּוֹתָיו וְהוּא חוֹזֵר וּמְשַׁנֵּן וּמְשַׁחְזֵר אֶת הַדְּבָרִים, זֶה בְּחִינַת 'שְׁתֵה מַיִם מִבּוֹרְךָ' כְּמוֹ בּוֹר שֶׁיֵּשׁ בּוֹ מַיִם מְכֻנָּסִים, יֵשׁ שָׁם לְמָשָׁל אֶלֶף לִיטֶר, כַּמָּה שֶׁהָאָדָם שׁוֹתֶה כָּךְ נֶחְסָר בַּבּוֹר, שָׁתָה לִיטֶר חָסַר לִיטֶר, וְכֵן עַל זֶה הַדֶּרֶךְ. כָּךְ אָדָם בִּתְחִלַּת לִמּוּדוֹ לִפְנֵי חֲכָמִים, הוּא מְשַׁנֵּן אֶת מַה שֶּׁנָּתַן לוֹ הָרַב, בְּלִי לְהוֹסִיף וּבְלִי לִגְרֹעַ. מַיִם זֶה תּוֹרָה - "אֵין מַיִם אֶלָּא תּוֹרָה". אַחַר כָּךְ 'וְנוֹזְלִים מִתּוֹךְ בְּאֵרְךָ' הַגְּמָרָא בְּמַסֶּכֶת עֵרוּבִין <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף יח)</span></small></small> אוֹמֶרֶת בְּאֵר, זֶה בְּאֵר מַיִם חַיִּים - נוֹבֵעַ, וְאִלּוּ בּוֹר זֶה מַיִם מְכֻנָּסִים. בִּתְחִלָּה שׁוֹתֶה מֵהַבּוֹר, אֲבָל אַחַר כָּךְ מִתּוֹךְ בְּאֵרְךָ נַעֲשֶׂה כְּמַעְיָן הַמִּתְגַּבֵּר. וְלֹא כָּתוּב 'וּמַיִם' מִתּוֹךְ בְּאֵרְךָ, אֶלָּא 'וְנוֹזְלִים', כִּי זֶה לֹא יִהְיֶה מַיִם זֶה יִהְיֶה "דְּבַשׁ וְחָלָב תַּחַת לְשׁוֹנֵךְ", בִּתְחִלָּה זֶה מַיִם פְּשׁוּטִים, אוּלַי צָרִיךְ לָשִׂים לָהֶם חֹמֶר שֶׁלֹּא יִתְקַלְקְלוּ וְשֶׁלֹּא יִהְיֶה בָּהֶם תּוֹלָעִים, אֲבָל אַחֲרֵי זֶה שֶׁהוּא מִתְגַּדֵּל בַּתּוֹרָה וּמוֹסִיף חִדּוּשִׁים וּדְבָרִים שֶׁל טַעַם זֶה 'וְנוֹזְלִים', נֶהְפָּכִים בְּפִיו לִמְתוּקִים כְּמוֹ דְּבַשׁ וְחָלָב. וְאַחַר כָּךְ יֵשׁ 'יָפוּצוּ מַעְיָנוֹתֶיךָ חוּצָה', אַחֲרֵי שֶׁבָּרוּךְ ה' זָכִיתָ וְאַתָּה כְּבָר בְּעַצְמְךָ גָּדוֹל בַּתּוֹרָה וּמַעְיָן הַמִּתְגַּבֵּר, תּוֹסִיף וְתִתֵּן אֶת זֶה גַּם לַאֲחֵרִים תָּפִיץ מַעְיְנוֹתֶיךָ חוּצָה, הֵן עַל יְדֵי כְּתִיבָה וְהֵן בְּדִבּוּר.<p dir="rtl">
אָמְנָם יֵשׁ אֲנָשִׁים שֶׁלֹּא מְסֻגָּלִים לְדַבֵּר, עֲרֵלֵי שְׂפָתַיִם, אֵין לָהֶם גִּישָׁה לְדִבּוּר, אוֹ שֶׁקָּשֶׁה לָהֶם לְדַבֵּר מֵחֲמַת חֻלְשָׁה, אֲבָל בִּכְתִיבָה הֵם כְּמַעְיָן הַמִּתְגַּבֵּר. לְמָשָׁל, הַגָּאוֹן מִלּוּבְּלִין בַּעַל "תּוֹרַת חֶסֶד". בְּהַקְדָּמָתוֹ הוּא הֵבִיא אֶת הַגְּמָרָא בְּמַסֶּכֶת סֻכָּה <small><small><span class="booklinks" onclick="sendBookLink(this)" onmouseover="setBookLinkTitle(this)">(דַּף מט:)</span></small></small> "מַאי דִּכְתִיב <small><small><span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי לא, כו)</span></small></small> 'תּוֹרַת חֶסֶד עַל לְשׁוֹנָהּ' יֵשׁ תּוֹרָה שֶׁל חֶסֶד וְיֵשׁ תּוֹרָה שֶׁאֵינָהּ שֶׁל חֶסֶד? אֶלָּא הַלּוֹמֵד תּוֹרָה וּמְלַמְּדָהּ לַאֲחֵרִים זֶה תּוֹרַת חֶסֶד, הַלּוֹמֵד תּוֹרָה לְעַצְמוֹ וְאֵינוֹ מְלַמְּדָהּ לַאֲחֵרִים זוֹ תּוֹרָה שֶׁאֵינָהּ שֶׁל חֶסֶד". אָמַר, אֲנִי לֹא זָכִיתִי לָלֶכֶת וְלָתֵת שִׁעוּרִים מֵרֹב חֻלְשָׁתִי, לָכֵן הֶחְלַטְתִּי לְהוֹצִיא אֶת הַסֵּפֶר הַזֶּה לָאוֹר, כְּדֵי שֶׁיֵּהָנוּ לְכָל הַפָּחוֹת מֵהַכְּתִיבָה שֶׁלִּי. חִבֵּר אֶת זֶה בְּזִקְנוּתוֹ, הוּא כָּתַב שֶׁלֹּא הָיָה לוֹ כּוֹחוֹת, וְהוּא- עָלָיו הַשָּׁלוֹם, הָיָה רָגִישׁ מְאֹד לֹא הָיָה לוֹ שֵׁנָה בְּעֵינָיו, יָשֵׁן בַּלַּיְלָה חֲצִי שָׁעָה וְקָם, וּבַיּוֹם הָיָה יָשֵׁן שָׁעָה כְּדֵי לְהַשְׁלִים מַה שֶּׁחִסֵּר בַּלַּיְלָה וְקָם, הַכֹּל שָׁעָה וָחֵצִי, וְאָדָם שֶׁהוּא בְּלִי שֵׁנָה לֹא יָכוֹל לִחְיוֹת, וּמַה יֵּשׁ בְּשָׁעָה וָחֵצִי..? בְּיָדֵנוּ יֵשׁ אֶת חִבּוּרוֹ עַל אֹרַח חַיִּים וְאֶבֶן הָעֵזֶר. הוּא מַזְכִּיר בְּהַקְדָּמָתוֹ שֶׁחִבֵּר גַּם עַל יוֹרֶה דֵּעָה, אֲבָל חֲבָל שֶׁנֶּאֱבַד מֵאִתָּנוּ. אֲנִי בִּצְעִירוּתִי הָיִיתִי שׁוֹתֶה בַּצָּמָא אֶת דְבָרָיו, אוּלַי כָּל סִימָן יֵשׁ בּוֹ כִּמְעַט רֹב הַתַּלְמוּד, וְכָל הַתַּלְמוּד מַבְרִיק נֶגֶד עֵינָיו בִּבְחִינַת 'עַפְעַפֶּיךָ יָשִׁירוּ נֶגְדְּךָ'. <small><small>[חַי בִּשְׁנַת תרס"ד, אֲבָל נֶחְשָׁב עָנָק מַמָּשׁ כְּמוֹ בַּדּוֹרוֹת הָרִאשׁוֹנִים]</small></small>.<p dir="rtl">
סִפֵר לִי הַגָּאוֹן רַבִּי חַיִים נָאֶה ע"ה, שֶׁאָבִיו רַבִּי מֶנְדְּל נָאֶה יָשַׁב פַּעַם וְלָמַד אֶת הַסּוּגְיָא שֶׁל טִפַּת חָלָב <small><small><span class="booklinks" onclick="sendBookLink(this)" onmouseover="setBookLinkTitle(this)">(חוּלִין קח)</span></small></small>, יֵשׁ שָׁם רַ"ן שְׁלֹשָׁה דַּפִּים כֻּלּוֹ מָלֵא חִדּוּשִׁים וּסְבָרוֹת דְּבַר פֶּלֶא, וְהִנֵּה נִכְנַס הַגָּאוֹן בַּעַל תּוֹרַת חֶסֶד וְשָׁאַל אוֹתוֹ בַּמֶּה הוּא עוֹסֵק, אָמַר לוֹ אֲנִי לוֹמֵד הָרַ"ן בְּסוּגְיָא שֶׁל טִפַּת חָלָב, אָמַר לוֹ אֲנִי אַגִּיד לְךָ אֶת הָרַ"ן בְּעַל פֶּה וְהִתְחִיל לוֹמַר לוֹ מִלָּה בְּמִלָּה מֵהַהַתְחָלָה עַד הַסּוֹף, אַחֲרֵי זֶה אָמַר לִי תַּאֲמִין לִי אַרְבָּעִים שָׁנָה לֹא לָמַדְתִּי אֶת הָרַ"ן הַזֶּה.. זֶה מֹחַ פֶּלֶא, זֶה לֹא בֶּן אָדָם, אֲנִי לֹא יוֹדֵעַ אִם יֵשׁ מַלְאָכִים כָּאֵלֶּה.. וְזֶה סִפְרוֹ תּוֹרַת חֶסֶד מַמָּשׁ תּוֹרַת חֶסֶד עַל לְשׁוֹנוֹ. וְהַסֵּפֶר כֻּלּוֹ מָלֵא בְּקִיאוּת מָלֵא סְבָרוֹת וְהַכֹּל בְּיֹשֶׁר הָעִיּוּן לֹא פִּלְפּוּלִים נַפְתּוּלִים שֶׁמְּבַלְבְּלִים אֶת הָאָדָם. מָלֵא חָכְמָה רִאשׁוֹנָה וְאַחֲרוֹנִים, זֶה סֵפֶר מַמָּשׁ מַפְלִיא לַעֲשׂוֹת. אַשְׁרֵי אָדָם שֶׁיִּקַּח וְיִלְמַד בַּסֵּפֶר הַזֶּה <small><small>[יֵשׁ גַּם עַל אֶבֶן הָעֵזֶר, אֲבָל עַל אֹרַח חַיִּים שָׁוֶה לְכָל נֶפֶשׁ]</small></small>, עַל הַסֵּדֶר אֲפִלּוּ שְׁעָתַיִם בַּשָּׁבוּעַ. הָיוּ יָמִים שֶׁהָיִיתִי יוֹשֵׁב מֵהַבֹּקֶר עַד הָעֶרֶב וְהָיִיתִי סוֹגֵר עָלַי וְלוֹמֵד רַק בַּסֵּפֶר הַזֶּה, כִּי זֶה סֵפֶר מַמָּשׁ מֵאִיר אֶת הָעֵינַיִם.<p dir="rtl">
וּכְמוֹ שֶׁאָמַרְתִּי, יֵשׁ אָדָם שֶׁלֹּא נִחַן בְּכִשְׁרוֹן שֶׁל דִּבּוּר הֵן מֵחֲמַת חֻלְשָׁה וְכַיּוֹצֵא בָּזֶה, אָז לְכָל הַפָּחוֹת יָפוּצוּ מַעְיְנוֹתָיו חוּצָה עַל יְדֵי כְּתִיבָה יְחַבֵּר חִבּוּר וְהוּא נִשְׁאַר קַיָּם לְדוֹרֵי דּוֹרוֹת. וְיִלְמְדוּ בּוֹ תַּלְמִידֵי חֲכָמִים.<p dir="rtl">
וּמֵאִידָךְ לְמָשָׁל, הַגָּאוֹן הָרוֹגֹצֹ'אוֹבֶר בַּעַל סֵפֶר "צָפְנַת פַּעֲנֵחַ", מִי יָכוֹל לְהָבִין מַה שֶּׁהוּא כּוֹתֵב, מֵרֹב שֶׁהָיָה גְּאוֹנִי לֹא יָכַל לְהַסְבִּיר אֶת דְּבָרָיו: 'עַיֵּן מָקוֹם פְּלוֹנִי, וְעַיֵּן מָקוֹם פְּלוֹנִי'. בְּעַיֵּן הָרִאשׁוֹן יֵשׁ לוֹ קוּשְׁיָא, תִּלְמַד שָׁם אֶת הַגְּמָרָא וְתָבִין אֶת הַקּוּשְׁיָה, וְהָ'עַיֵּן' הַשֵּׁנִי יֵשׁ לוֹ תֵּרוּץ תִּלְמַד שָׁם וְתָבִין אֶת הַתֵּרוּץ, וְכֵן עַל זֶה הַדֶּרֶךְ, עַל כָּל שְׁתֵּי שׁוּרוֹת שֶׁלּוֹ צָרִיךְ לִלְמֹד אַרְבָּעָה - חֲמִשָּׁה גְּמָרוֹת. לֹא הָיָה לוֹ מַעֲנֵה לָשׁוֹן לְהַסְבִּיר אֶת הַקּוּשְׁיוֹת שֶׁלּוֹ בִּכְתָב. אֲבָל כְּשֶׁהוּא הָיָה בָּא לְדַבֵּר בַּיְשִׁיבָה בַּחַיִּים חַיּוּתוֹ, לֹא הָיָה חֵיךְ מָתוֹק מִמֶּנּוּ, וְהָיוּ שׁוֹתִים בַּצָּמָא אֶת דְּבָרָיו, אֵיזוֹ חָכְמָה אֵיזוֹ גְּאוֹנוּת.<p dir="rtl">
הוּא וְהַגָּאוֹן "אוֹר שָׂמֵחַ" הָיוּ יוֹדְעִים אֶת כָּל הַתּוֹרָה כְּנֶגֶד הָעֵינַיִם שֶׁלָּהֶם, הֵם שִׁמְּשׁוּ בָּרַבָּנוּת בִּדְוִינְסְק, הָאוֹר שָׂמֵחַ הָיָה רַב שֶׁל הַפְּרוּשִׁים, וְהָרוֹגֹצֹ'אוֹבֶר הָיָה רַב שֶׁל הַחֲסִידִים, אַף שֶׁלֹא הָיָה מהַחֲסִידִים, הֵם רָאוּ גָּאוֹן וְהִכְתִּירוּהוּ אַדְמוֹ"ר עֲלֵיהֶם, וּכְּשֶׁיָּצָא הַחִבּוּר שֶׁל הָרוֹגֹצֹ'אוֹבֶר אָמְרוּ לוֹ, אֲנַחְנוּ לֹא מְבִינִים מָה אַתָּה מַקְשֶׁה 'עַיֵּן.. עַיֵּן..' בִּמְקוֹם זֶה נִלְמַד גְּמָרוֹת, לָמָּה צָרִיךְ לִלְמֹד אֶת הַסֵּפֶר שֶׁלְּךָ..? אָמַר לָהֶם אַתֶּם צוֹדְקִים.<p dir="rtl">
וְעַל כָּל אָדָם שֶׁהִגִּיעַ לִהְיוֹת מַעְיָן הַמִּתְגַּבֵּר צָרִיךְ לְהָפִיץ מַעְיְנוֹתָיו חוּצָה, כְּפִי מַה שֶׁיָּכוֹל בְּעַל פֶּה אוֹ בִּכְתָב, אוֹ שְׁנֵיהֶם גַּם יַחַד, וְיִהְיֶה תּוֹרָה שֶׁבִּכְתָב וְתוֹרָה שֶׁבְּעַל פֶּה, אַךְ כְּשֶׁמּוֹצִיא סֵפֶר לָאוֹר כַּמָּה צָרִיךְ לְהִתְבּוֹנֵן שֶׁלֹּא יִהְיֶה שָׁם חַס וְשָׁלוֹם דָּבָר שֶׁל טָעוּת, צָרִיךְ לְהַרְאוֹת אוֹתוֹ לְתַלְמִיד חָכָם, וְכַמָּה שֶׁיַּרְאֶה לְיוֹתֵר תַּלְמִידֵי חֲכָמִים יוֹתֵר טוֹב.<p dir="rtl">
אָמַרְנוּ בְּאֹפֶן כְּלָלִי עִנְיָן שֶׁל לִמּוּד הֲלָכָה לְמַעֲשֶׂה, שֶׁהוּא צָרִיךְ לִהְיוֹת גֻּלַּת הַכּוֹתֶרֶת שֶׁל לִמּוּד תּוֹרָה, וּבִפְרָט בְּנֵי הַיְשִׁיבוֹת יַרְגִּילוּ אֶת עַצְמָם לִכְתֹּב, וְאַט אַט יֵלְכוּ מֵחַיִל אֶל חַיִל וְיִתְרַגְּלוּ וִינַסְּחוּ אֶת הַדְּבָרִים, וְכַאֲשֶׁר שׁוֹמְעִים שִׁעוּר בַּהֲלָכָה מִפִּי חָכָם גָּדוֹל מוֹרֶה הוֹרָאָה, הַנָּכוֹן לִכְתֹּב הַדְּבָרִים וְאַחֲרֵי שֶׁהָרַב הָלַךְ, הַתַּלְמִיד יִפְתַּח אֶת הַגְּמָרוֹת שֶׁהָרַב צִיֵּן, יִפְתַּח אֶת הַגְּמָרָא וְיִרְאֶה אוֹתָהּ - אוֹתִיּוֹת מַחְכִּימוֹת."מִכָּאן, הָרַב הִתְכַּוֵּן לָרְאָיָה הַזֹּאת, הִנֵּה מִכָּאן זֶה רְאָיָה, נִתְכַּוֵּן לַתּוֹסָפוֹת זֶּה, הֵבִיא סִיַּעְתָּא לִדְבָרָיו מֵרַשִׁ"י זֶּה..", וְאַחַר כָּךְ כְּשֶׁיִּכְתֹּב, יְנַסֵּח בִּלְשׁוֹן הַגְּמָרָא וְהַמְפָרְשִׁים, כִּי לְרַבּוֹתֵינוּ <small><small>[רַשִׁ"י וְתוֹסָפוֹת]</small></small> יֵשׁ לָשׁוֹן צָחָה מְאֹד, וְאָדָם שֶׁלּוֹמֵד בָּהֶם וּמַעְתִּיק מֵהֶם, מִתְרַגֵּל גַּם כֵּן בְּסֵדֶר כְּתִיבָה נָכוֹן.<p dir="rtl">
<h3 dir="rtl" id="igeret_leben_tora, פרק כד עבדות מדרך למודו של מרן אאמו"ר שליט"א לתועלת הלומדים">פֶּרֶק כד - עֻבְדּוֹת מִדֶּרֶךְ לִמּוּדוֹ שֶׁל מָרָן אאמו"ר שְׁלִיטָ"א   - לְתוֹעֶלֶת הַלּוֹמְדִים</h3><p dir="rtl">
 <p dir="rtl">
וְהִנֵּה מְבֹאָר מִדִּבְרֵי הָרַמְבַּ"ם בְּמוֹרֶה נְבוּכִים <small><small><span class="booklinks" onclick="sendBookLink(this)" onmouseover="setBookLinkTitle(this)">(פרק חמישים ואחד)</span></small></small> הַנַּ"ל, כִּי סוֹד הַהַצְלָחָה שֶׁל בֶּן תּוֹרָה הוּא, שֶׁיִּהְיֶה מְרֻכָּז וְשָׁקוּעַ אַךְ וְרַק בַּתּוֹרָה. וְסִפֵּר לִי מָרָן אאמו"ר שְׁלִיטָ"א, כִּי בִּצְעִירוּתוֹ מֵעוֹלָם לֹא קָרָא עִתּוֹן <small><small>[כַּמּוּבָן חֲרֵדִי]</small></small>, וּבְמֶשֶׁךְ כַּמָּה שָׁנִים אַחַר נִשּׂוּאָיו מֵעוֹלָם לֹא קָרָא בְּעִתּוֹן, וְלֹא הָיָה שׁוֹמֵעַ חֲדָשׁוֹת בָּרַדְיוֹ כְּלָל וְעִקָּר. אַף שֶׁהָיוּ תְּקוּפוֹת סוֹעֲרוֹת שֶׁל הַשּׁוֹאָה וּמִלְחָמוֹת בְּעַם יִשְׂרָאֵל, עִם כָּל זֶה לֹא הֵצִיץ מֵעוֹלָם בָּעִתּוֹן. וְאָמַר לִי בָּזֶה הַלָּשׁוֹן, שֶׁסּוֹד הַצְלָחָתוֹ הוּא אַךְ וְרַק בְּכָךְ שֶׁהָיָה שָׁקוּעַ בְּלִמּוּד בְּלֹא שֶׁיָּדַע וְהִתְעַנְיֵן בְּשׁוּם דָּבָר אַחֵר, וְכָל מַה שֶּׁהָיָה מְעַנְיֵן אוֹתוֹ הָיוּ דִּבְרֵי הַשַּׁ"ס הָרִאשׁוֹנִים וְהָאַחֲרוֹנִים. כְּמוֹ כֵן לֹא רָאָה אֶת תֵּל אָבִיב עַד אַחַר חֲתֻנָּתוֹ, וְהִתְרַכֵּז כָּל כֻּלּוֹ אַךְ וְרַק בַּלִּמּוּד.<p dir="rtl">
וְסִפֵּר לִי אֶחָד מֵחֲבֵרָיו בִּימֵי נְעוּרָיו, כִּי כַּאֲשֶׁר לָמַד בְּתַלְמוּד תּוֹרָה בְּנֵי צִיּוֹן, וְהָיָה רוֹאֶה בַּהַפְסָקוֹת אֶת חֲבֵרָיו מְשַׂחֲקִים, הָיָה יוֹצֵא אֲלֵיהֶם מִדֵּי פַּעַם, וּבְכָל פַּעַם הָיָה לוֹקֵחַ יֶלֶד אַחֵר וְאוֹמֵר לוֹ דִּבְרֵי מוּסָר, בּוֹא וְנַחֲזֹר עַל מַה שֶּׁלָּמַדְנוּ, הַאִם לֹא חֲבָל עַל הַזְּמַן לְאַבְּדוֹ בְּמִשְׂחָק, וּמַה תּוֹעֶלֶת יֵשׁ בְּמִשְׂחָק. וַחֲבֵרָיו שֶׁהָיוּ בְּנֵי גִּילוֹ מֵעוֹלָם לֹא זִלְזְלוּ בִּדְבָרָיו, כִּי כְּבָר מִיַּלְדוּתוֹ הִתְיַחֲסוּ אֵלָיו בְּיִרְאַת כָּבוֹד, כִּי יָדְעוּ שֶׁנָּאֶה דּוֹרֵשׁ וְנָאֶה מְקַיֵּם, וּמִיַּלְדוּתוֹ הִתְרַחֵק מִמִּשְׂחָקִים, וְהָיָה שָׁקוּעַ בַּחֲזָרָה עַל הַסִּפּוּרִים וּמַעֲשִׂיּוֹת הַתַּלְמוּד שֶׁהָיָה שׁוֹמֵעַ מִמּוֹרָיו. <small><small>[וְיֵשׁ תַּחַת יָדִי כְּתַב יָד מִידֵי יַלְדּוּתוֹ שֶׁבּוֹ הוּא מַעְתִּיק אֶת סִפּוּרֵי הַגְּמָרָא בְּמַסֶּכֶת בְּרָכוֹת, וְגַם בֵּאוּרִים לְפָרָשַׁת הַשָּׁבוּעַ. כְּתַב יָד מְסֻדָּר לְהַפְלִיא וְאֵינוֹ נִכָּר שֶׁהוּא כְּתַב יָד שֶׁל יֶלֶד רַךְ בַּשָּׁנִים]</small></small>.<p dir="rtl">
וּבִהְיוֹתוֹ בֶּן שְׁמוֹנֶה עֶשְׂרֵה שָׁנָה הָיָה נוֹהֵג לָלֶכֶת מִדֵּי שַׁבָּת בְּשַׁבָּתוֹ אֵצֶל הַגָּאוֹן רַבִּי צְבִי פֶּסַח פְרַאנְק זַצַ"ל, רַבָּהּ שֶׁל יְרוּשָׁלַיִם, שֶׁהָיָה עוֹרֵךְ סְעֻדָּה שְׁלִישִׁית עִם מִסְפַּר תַּלְמִידֵי חֲכָמִים וּמְקֹרָבִים. וְכַאֲשֶׁר הָיָה מַגִּיעַ אֵלָיו הָיָה קָם מְלֹא קוֹמָתוֹ וּמְכַבְּדוֹ לֵישֵׁב לְיָדוֹ, וּמְפַלְפֵּל עִמּוֹ בְּכָל מַה שֶּׁרָאָה בְּסִפְרֵי הַשּׁוּתִי"ם בְּמֶשֶׁךְ יוֹם שִׁשִּׁי וְלֵיל שַׁבָּת. וְהָיָה מַאן דְּהוּא שֶׁהֵעִיר לְהָרַב פְרַאנְק שֶׁהוּא קָם מְלֹא כְּבוֹדוֹ לְבָחוּר סְפָרַדִּי צָעִיר, וְעָנָה לוֹ הָרַב פְרַאנְק: זֶה הַצָּעִיר יִהְיֶה 'הַמֵּשִׁיב' שֶׁל הַדּוֹר הַבָּא.<p dir="rtl">
וְדַרְכּוֹ בַּקֹּדֶשׁ שֶׁל מָרָן אאמו"ר שְׁלִיטָ"א עוֹד בִּימֵי בַּחֲרוּתוֹ, לְהַקְדִּישׁ אֶת יוֹם שִׁשִּׁי וְשַׁבָּת לְעִיּוּן בְּדִבְרֵי הַפּוֹסְקִים הָאַחֲרוֹנִים, בְּסִפְרֵי הַשּׁוּ"ת הָרַבִּים, וְהָיָה הוֹגֶה בָּהֶם וְלוֹמֵד תְּשׁוּבוֹת שֶׁל הָרִאשׁוֹנִים וְהָאַחֲרוֹנִים. וְסִפֵּר הַגָּאוֹן הַמָּנוֹחַ רַבִּי בֶּן צִיּוֹן אַבָּא שָׁאוּל זַצַ"ל, כִּי בְּבַחֲרוּתוֹ הָיוּ יוֹשְׁבִים הוּא ויבדלח"ט מָרָן אאמו"ר בִּימֵי שִׁשִּׁי וְלוֹמְדִים, וְהוּא הָיָה מִזְדָּרֵז כַּחֲצִי שָׁעָה לִפְנֵי הַשְּׁקִיעָה לָלֶכֶת לְבֵיתוֹ לְהִתְכּוֹנֵן לְשַׁבָּת, וּמָרָן שְׁלִיטָ"א עוֹד הָיָה מַמְשִׁיךְ בְּעִיּוּן בַּסּוּגְיָא.<p dir="rtl">
וְאֵרַע פַּעַם שֶׁהַגַּבַּאי שֶׁל בֵּית הַכְּנֶסֶת לֹא שָׂם אֶל לִבּוֹ כִּי בְּעֶזְרַת הַנָּשִׁים יוֹשֵׁב מָרָן שְׁלִיטָ"א, וְרָכוּן עַל סְפָרָיו, וְסָגַר אֶת הַדֶּלֶת, וְכַאֲשֶׁר מָרָן הִרְגִּישׁ בַּדָּבָר שֶׁהוּא נָעוּל בְּבֵית הַכְּנֶסֶת, דָּפַק עַל הַדֶּלֶת עַד שֶׁהַשְּׁכֵנִים שָׁמְעוּ וְהִזְעִיקוּ אֶת הַגַּבַּאי, וּבָא וּפָתַח לוֹ הַדֶּלֶת וְהָלַךְ לִסְעֹד לְקַיֵּם סְעוּדַת לֵיל שַׁבָּת. עוֹד סִפֵּר לִי הַגָּאוֹן רַבִּי בֶּן צִיּוֹן אַבָּא שָׁאוּל זַצַ"ל, כִּי הָיָה הוּא ויבדלח"ט מָרָן אאמו"ר שְׁלִיטָ"א הוֹלְכִים כָּל עֶרֶב מִישִׁיבַת פּוֹרַת יוֹסֵף בָּעִיר הָעַתִּיקָה עַד לִישִׁיבַת "חֶבְרוֹן" בִּשְׁכוּנַת גְּאֻלָּה, וְהָיוּ חוֹזְרִים עַל דַּפֵּי גְּמָרָא בְּעַל פֶּה. וְאָמַר לִי, כִּי הוּא עַצְמוֹ הָיָה זוֹכֵר אֶת הַשַּׁקְלָא וְטַרְיָא שֶׁבַּגְּמָרָא וּבַתּוֹסָפוֹת וְהָרֹא"שׁ, וְאִלּוּ יבדלח"ט מָרָן שְׁלִיטָ"א הָיָה זוֹכֵר אֶת הַשֵּׁמוֹת הַתַּנָּאִים וְהָאָמוֹרָאִים וּבַעֲלֵי הַתּוֹסָפוֹת, בְּאֹפֶן מְדֻיָּק. וְכָךְ הָיוּ חוֹזְרִים עַל כָּל דַּפֵּי הַגְּמָרָא עִם הַתּוֹסָפוֹת מִלָּה בְּמִלָּה. וְהָיוּ דָּנִים בְּדִקְדּוּקֵי הַמַּהַרְשָׁ"א, וּמַרְבִּים לְעַיֵּן בַּמֵּאִירִי, וּבַמַּהֲרַ"ם שִׁי"ף וּבַמַּהַרַ"ץ חַיּוּת, וְכֵן בְּדִבְרֵי הַפְּנֵי יְהוֹשֻׁעַ.<p dir="rtl">
וְאֵרַע פַּעַם בִּימֵי בַּחֲרוּתוֹ, שֶׁאִחֵר בָּעֶרֶב לְהַגִּיעַ לְבֵיתוֹ, עַד שֶׁנָּעֲלוּ אֶת הַבַּיִת, וְכַאֲשֶׁר הִגִּיעַ חָשַׁשׁ מִלְּהָעִירָם מִשֵּׁנָתָם, וְיָשַׁב עַל הַמַּדְרֵגָה שֶׁלִּפְנֵי הַבַּיִת, וְלָמַד כָּל הַלַּיְלָה לְאוֹר הַיָּרֵחַ, וְכַאֲשֶׁר אָבִיו זַצַ"ל קָם לִתְפִלָּה בַּנֵּץ, וְרָאָהוּ יוֹשֵׁב וְרָכוּן עַל הַסֵּפֶר, שְׁאָלוֹ לְפֵשֶׁר הַדָּבָר, וְהֵשִׁיב, כִּי מֵאַחַר וְהַדֶּלֶת הָיְתָה סְגוּרָה מֶה הָיָה לוֹ לַעֲשׂוֹת, הַאִם יְבַזְבֵּז זְמַנּוֹ לָרִיק, וְלָכֵן נִצֵּל אֶת אוֹר הַיָּרֵחַ וְלָמַד לְאוֹרוֹ. וְסִפֵּר לִי אָחִיו רַבִּי נָעִים, כִּי פַּעַם בִּימוֹת הַגְּשָׁמִים, כְּשֶׁקָּם בִּשְׁעַת בֹּקֶר מֻקְדֶּמֶת לְמַהֵר לְלִמּודוֹ, לֹא יָדַע הֵיכָן מִנְעָלָיו, וְחָשַׁשׁ מִלְּהָעִיר אֶת אֶחָיו בְּנֵי הַבַּיִת, לָבַשׁ כַּמָּה זוּגוֹת גַּרְבַּיִם זֶה עַל זֶה, וְיָצָא לְבֵית הַמִּדְרָשׁ.<p dir="rtl">
וְעַד כַּמָּה הָיָה שָׁקוּעַ בַּלִּמּוּד, כִּי כַּאֲשֶׁר הָיָה נַעַר צָעִיר בֶּן 13 שָׁנָה, בְּאַחַד הָעֲרָבִים הָיְתָה הַפְגָּזָה קָשָׁה, וִירוּשָׁלַיִם הָיְתָה בַּעֲלָטָה מֻחְלֶטֶת. מָרָן שְׁלִיטָ"א עָלָה לְבֵית הַכְּנֶסֶת הַ"שְּׁטִבְּל" שֶׁבִּשְׁכוּנַת בֵּית יִשְׂרָאֵל, כְּשֶׁנֵּר בְּיָדוֹ, וְהָיָה רָכוּן עַל סְפָרִים וְלוֹמֵד. תַּלְמִידֵי הַיְשִׁיבָה בַּמָּקוֹם הִבִּיטוּ מֵהָרְחוֹב וְרָאוּ נֵר דָּלוּק בְּבֵית הַכְּנֶסֶת, וְחָשְׁשׁוּ מִגַּנָּבִים, וְהִזְעִיקוּ אֶת רַב הַשְּׁכוּנָה הַגָּאוֹן הַגָּדוֹל רַבִּי שִׁמְשׁוֹן מִטֶּפְלִיק, שֶׁהָיָה גְּאוֹן עוֹלָם, וְהוּא עָלָה לְבֵית הַכְּנֶסֶת, וְכַאֲשֶׁר רָאָה אֶת הַנַּעַר רָכוּן עַל סְפָרָיו, נָגַע בְּרֹךְ בִּכְתֵפוֹ, כְּדֵי שֶׁלֹּא יִבָּהֵל, וְאָמַר לוֹ שֶׁלֹּא עֵת עַתָּה לִלְמֹד, מֵחֲשַׁשׁ הַפְגָּזוֹת הָאוֹיֵב. וּלְקָחוֹ יָד בְּיָד לְבֵיתוֹ. וּבְאוֹתָהּ שָׁעָה אָבִיו שֶׁל מָרָן וְאָחִיו חִפְּשׂוּ אוֹתוֹ לְאַחַר שֶׁנֶּעְלַם מֵהַבַּיִת, וְהָיְתָה הִתְרוֹצְצוּת בִּרְחוֹבוֹת בֵּית יִשְׂרָאֵל לְמוֹצְאוֹ. וְכַאֲשֶׁר הָרַב מִטֶּפְלִיק נִרְאָה יַחַד עִם הַנַּעַר הַצָּעִיר, כָּעַס אָבִיו וּבִקֵּשׁ לְהוֹכִיחוֹ עַל פָּנָיו בְּעֵת כָּזוֹ, וְאָמַר לוֹ הַגָּאוֹן זַצַ"ל, לֹא תִּגַּע בּוֹ וְלֹא תִּכְעַס עָלָיו, כִּי הוּא עָתִיד לָצֵאת גָּדוֹל בְּיִשְׂרָאֵל. וְזֹאת רָאָה מִגֹּדֶל הַתְּשׁוּקָה שֶׁלּוֹ לְלִמּוּד.<p dir="rtl">
כִּי אָכֵן זֶהוּ סוֹד הַהַצְלָחָה בְּלִמּוּד, הַתְּשׁוּקָה לָדַעַת עוֹד וָעוֹד, בַּכֹּל מִכֹּל כֹּל, וְלֹא לְהִסְתַּפֵּק בִּזְמַן קָצוּב שֶׁל לִמּוּד. אֶלָּא לִהְיוֹת שָׁקוּעַ אַךְ וְרַק בְּלִמּוּד. וּבֶאֱמֶת כַּאֲשֶׁר רוֹאִים תְּשׁוּבוֹת שֶׁכָּתַב מָרָן אאמו"ר שְׁלִיטָ"א בְּבַחֲרוּתוֹ, עוֹמְדִים מִשְׁתּוֹמְמִים עַד כַּמָּה יָדַע כְּבָר אָז מִסִּפְרֵי הַשּׁוּ"ת שֶׁל הָרִאשׁוֹנִים, תְּשׁוּבוֹת הַגְּאוֹנִים, עַד לִתְשׁוּבוֹתֵיהֶם שֶׁל הָאַחֲרוֹנִים וְאַחֲרוֹנֵי הָאַחֲרוֹנִים. וּבְכָל סוּגְיָא שֶׁכָּתַב כְּבָר אָז רוֹאִים בָּהּ אֶת הָעִיּוּן הַיָּשָׁר, וְלֹא תִּמְצָא אֲפִלּוּ סוּגְיָא אַחַת מְעֻמֶּמֶת אֶצְלוֹ, אוֹ חַס וְשָׁלוֹם יֵשׁ בָּהּ אֵיזֶה בִּלְבּוּל וְטָעוּת בַּהֲבָנָה, הַכֹּל בְּצוּרָה בְּרוּרָה בְּהִירָה וּמְסֻדֶּרֶת לְהַפְלִיא.<p dir="rtl">
זְכוּרַנִי, שֶׁלֵּיל שַׁבָּת אֶחָד זָכִינוּ לִלְמֹד יַחַד עִמּוֹ תְּשׁוּבָה בְּדִבְרֵי חַיִּים מִצַּאנְז, וּתְשׁוּבָה מִדִּבְרֵי הַחֲתַם סוֹפֵר, וְכַיָּדוּעַ הַלָּשׁוֹן שָׁם אֵינָהּ קַלָּה, וּמָרָן קָרָא הַכֹּל בִּמְרוּצָה וּמִיָּד כְּבָר פִּלְפֵּל וְהֵעִיר עַל דִּבְרֵיהֶם מִמָּקוֹם פְּלוֹנִי, עוֹד בְּטֶרֶם הָיָה סִפֵּק בְּיָדֵינוּ לַעֲקֹב אַחַר הַדְּבָרִים. מַדְהִים לִרְאוֹת בְּאֵיזֶה מְהִירוּת יוֹרֵד לְעֹמֶק הַדְּבָרִים, וּכְבָר מִתְּחִלַּת הַדְּבָרִים יוֹדֵעַ לְמָה חוֹתֶרֶת אוֹתָהּ תְּשׁוּבָה. וְיֵשׁ לְצַיֵּן עוֹד, כִּי גַּם שְׁמוֹת הָרִאשׁוֹנִים וְהָאַחֲרוֹנִים הַמּוּבָאִים בִּתְשׁוּבוֹתָיו, גַּם אוֹתָם שֶׁכָּתַב בִּצְעִירוּתוֹ, מוּבָאִים בְּסֵדֶר מְדֻקְדָּק, לְפִי סֵדֶר הַזְּמַנִּים וְהַתְּקוּפוֹת. וְזֶה מַפְלִיא.<p dir="rtl">
וְכַאֲשֶׁר הָיָה מַרְבֶּה לְבַקֵּר אֵצֶל הָרִאשׁוֹן לְצִיּוֹן הַגָּאוֹן בֶּן צִיּוֹן עֻזִּיאֵל זַצַ"ל, וּכְשֶׁהָיָה מַרְצֶה בְּפָנָיו דִּבְרֵי הַתּוֹסָפוֹת, קוּשְׁיוֹתֵיהֶם וְתֵרוּצָם שֶׁל שְׁאָר הָרִאשׁוֹנִים, הָיָה אוֹמֵר לוֹ, אַל תִּסְתַּפֵּק בְּדִבְרֵי הָרִאשׁוֹנִים בִּלְבַד, תְּעַיֵּן הַרְבֵּה בְּסִפְרֵי הַשְּׁאֵלוֹת וּתְשׁוּבוֹת שֶׁל הָרִאשׁוֹנִים וְהָאַחֲרוֹנִים. וְכַאֲשֶׁר הָיָה מְבַקֵּר בְּבֵיתוֹ שֶׁל הַגרש"י זְוִין זַצַ"ל וְהָיָה מַרְצֶה בְּפָנָיו מִדִּבְרֵי הַשּׁוּתִי"ם, הָיָה מְעוֹדְדוֹ שֶׁיָּשִׂים כָּל מַעְיָנָיו בְּדִבְרֵי הַתּוֹסָפוֹת וּשְׁאָר הָרִאשׁוֹנִים. וְאָמַר לִי אאמו"ר שְׁלִיטָ"א, וּבָרוּךְ ה' קִיַּמְתִּי בְּעַצְמִי: מִזֶּה וּמִזֶּה עַל תַּנַּח יָדֶךָ.<p dir="rtl">
וְסִפֵּר לִי הַגר"י רוֹזְנְטַל זַצַ"ל מְחַבֵּר סֵפֶר כֶּרֶם צִיּוֹן, כִּי כַּאֲשֶׁר מָרָן שְׁלִיטָ"א חָזַר מִמִּצְרַיִם, לֹא יָכַל לַחֲזֹר לִלְמֹד בִּישִׁיבַת פּוֹרַת יוֹסֵף, <small><small>[שֶׁלֹּא הֶחְזִיקוּ בַּיָּמִים הָהֵם אַבְרֵכִים מְבֻגָּרִים]</small></small>, וְחָשַׁשׁ שֶׁיְּגַיְּסוּ אוֹתוֹ לַצָּבָא, וְהָיָה זֶה הוּא שֶׁהִצִּיעַ לוֹ לָבוֹא לִלְמֹד בַּכּוֹלֵל שֶׁל הַגרצ"פ פְרַאנְק זַצַ"ל, וְנָתַן לוֹ דְּחִיָּה מֵהַצָּבָא כְּדֵי שֶׁיּוּכַל לְהַמְשִׁיךְ בְּלִמּוּדָיו. וּבְאוֹתָן שָׁנִים שֶׁלָּמַד בַּכּוֹלֵל שֶׁל הַרצ"פ פְרַאנְק, לָמְדוּ עִמּוֹ גְּדוֹלֵי הַדּוֹר שֶׁל אָז, כְּמוֹ הַגָּאוֹן רַבִּי שְׁמוּאֵל רוֹזוֹבְסְקִי זַצַ"ל, שֶׁהָיָה חֲתָנוֹ שֶׁל הַגרצ"פ פְרַאנְק וְלָמַד בְּאוֹתָן שָׁנִים בְּכוֹלֵל שֶׁלּוֹ בִּירוּשָׁלַיִם, הַגרש"ז אוֹיֶערְבַּאךְ זַצַ"ל, הגר"ש שְׁבַדְרוֹן זַצַ"ל, הָרַב זָלַזְנִיק, הגר"ב ז'וֹלְטִי זַצַ"ל, הָרַב מִילֶצְקִי, וְעוֹד וָעוֹד, וְכַאֲשֶׁר הָיוּ מַגִּיעִים הָאַבְרֵכִים לַכּוֹלֵל וּמִתְוַכְּחִים בְּאֵיזֶה עִנְיָן, הָיוּ אוֹמְרִים זֶה לָזֶה נַמְתִּין עַד שֶׁיַּגִּיעַ חָכָם עוֹבַדְיָה וְנִשְׁאַל מַה דַּעְתּוֹ בָּעִנְיָן, וְאָכֵן כַּאֲשֶׁר הָיָה מַגִּיעַ לַכּוֹלֵל וְהָיָה שׁוֹמֵעַ אֶת סְפֵקוֹתֵיהֶם, הָיָה מֵשִׁיב לְאַלְתָּר, סְבָרַת כְּבוֹדוֹ כְּתוּבָה בְּסֵפֶר פְּלוֹנִי, אַךְ בְּסֵפֶר פְּלוֹנִי הֵעִיר עָלָיו וְכָתַב לְיַשֵּׁב כָּךְ וְכָךְ. וְהָיָה מֵבִיא לָהֶם מְקוֹרוֹת מִדִּבְרֵי הַשּׁוּתִי"ם בְּאֹפֶן מַדְהִים. וְלֹא רַק מַסְּקָנַת דִּבְרֵי הַשּׁוּ"ת, אֶלָּא הַמַּשָּׂא וּמַתָּן, אִיבָּעִית אֵימָא סְבָרָא אִיבָּעִית אֵימָא קְרָא, כָּל זֶה הָיָה שׁוֹטֵחַ בִּפְנֵיהֶם בְּאֹפֶן מַדְהִים. וְכָךְ מִדֵּי יוֹם הָיוּ מַמְתִּינִים לוֹ שֶׁיַּגִּיעַ לוֹ אַחַר הַצָּהֳרַיִם, כְּדֵי שֶׁיִּפְשֹׁט סְפֵקוֹתֵיהֶם. מָרָן שְׁלִיטָ"א הִרְבָּה לְדַבֵּר בְּלִמּוּד עִם הַגר"ש רוֹזוֹבְסְקִי זַצַ"ל, שֶׁגַּם הוּא אָהַב אֶת דֶּרֶךְ הַחֲשִׁיבָה שֶׁל יבדלח"ט מָרָן שְׁלִיטָ"א, וּוִכּוּחִים רַבִּים הָיָה מִתְוַכֵּחַ עִמּוֹ בְּעִנְיָנִים רַבִּים.<p dir="rtl">
וְאָמַר לִי מָרָן שְׁלִיטָ"א כִּי מִכָּל הַסְּפָרִים שֶׁל הַלַּמְדָנוּת הַנִּלְמָדִים בַּיְשִׁיבוֹת הַקְּדוֹשׁוֹת מוֹצֵא חֵן בְּעֵינָיו יוֹתֵר מִכֻּלָּם סְפָרָיו שֶׁל הַגר"ש רוֹזוֹבְסְקִי, שֶׁסְּבָרוֹתָיו יְשָׁרוֹת וְנִפְלָאוֹת, וּמִתְקַבְּלוֹת עַל הַדַּעַת בְּלִי דְּחָקִים, וּבְהַרְבֵּה דְּבָרִים זָכָה לְכַוֵּן לְדִבְרֵי הַקַּדְמוֹנִים, מִתּוֹךְ הֱיוֹתוֹ רָגִיל בְּלִמּוּד סְבָרוֹתֵיהֶם שֶׁל הַקַּדְמוֹנִים.<p dir="rtl">
וְהֵעִיד הַגָּאוֹן חֲכַם שָׁלוֹם כֹּהֵן שְׁלִיטָ"א רֹאשׁ יְשִׁיבַת פּוֹרַת יוֹסֵף, כִּי לִפְנֵי יוֹתֵר מֵחֲמִשִּׁים שָׁנָה הָיָה עוֹקֵב אַחַר תְּשׁוּבוֹתָיו שֶׁל מָרָן שְׁלִיטָ"א, וְכָל צִיּוּן הַמּוּבָא בִּתְשׁוּבוֹתָיו הֲרֵי שֶׁמָּרָן הָיָה עוֹבֵר עַל כָּל אוֹתוֹ תְּשׁוּבָה שֶׁל רִאשׁוֹן אוֹ אַחֲרוֹן, וּמַזְכִּירוֹ בְּקִצּוּר, וְכֵן כָּתַב וְכוּ'.<p dir="rtl">
וּבְדִידִי הֲוָה עֻבְדָּא שֶׁלָּמַדְנוּ פַּעַם בְּלֵיל שַׁבָּת כַּמָּה תְּשׁוּבוֹת שֶׁל הַגָּאוֹן הַחֲתַם סוֹפֵר בְּהִלְכוֹת נִדָּה, וְתוֹךְ כְּדֵי הַלִּמּוּד הָיָה מָרָן שְׁלִיטָ"א מֵעִיר עָלָיו בְּמַשָּׂא וּמַתָּן הִלְכָתִי. וּלְאַחַר שֶׁיָּצָא לָאוֹר הַסֵּפֶר טָהֳרַת הַבַּיִת רָאִיתִי שֶׁצִּיֵּן עָלָיו בְּכַמָּה מִלִּים בִּלְבַד, וְזֶה אַחַר לִמּוד שֶׁל מִסְפַּר שָׁעוֹת בְּלֵיל שַׁבָּת. וּבְעֵת כְּתִיבַת הַסֵּפֶר טָהֳרַת הַבַּיִת אָבַד עַמּוּד אֶחָד מֵהַסֵּפֶר, בְּלֹא שֶׁהָיָה נִתָּן לְמוֹצְאוֹ כְּלָל. וְיָשַׁב מָרָן בְּבֵית הַדְּפוּס, כְּשֶׁהוּא מְבַקֵּשׁ לִסְגֹּר בַּעֲדוֹ הַדֶּלֶת וּלְהַשְׁאִירוֹ לְבַד, וְחָזַר עַל כָּל אוֹתוֹ עַמּוּד מִתּוֹךְ הַזִּכָּרוֹן, עַל כָּל הַמַּהֲלָךְ וְהַצִּיּוּנִים הָרַבִּים.<p dir="rtl">
וּזְכוּרַנִי, בַּשָּׁנִים תש"ך תשכ"ט, בִּימֵי חֹל הַמּוֹעֵד הָיָה מָרָן שְׁלִיטָ"א מִזְדָּרֵז לֶאֱכֹל סְעוּדַת שַׁחֲרִית וּמְמַהֵר "לִבְרֹחַ" מִבֵּיתוֹ לְבֵית הַכְּנֶסֶת צוֹפִיּוֹף בִּשְׁכוּנַת הַבּוּכָרִים, שָׁם הָיָה לוֹמֵד עַד שָׁעָה 4-3 אַחַר הַצָּהֳרַיִם. וְעָשָׂה כֵּן מֵחֲמַת שֶׁהָיָה חוֹשֵׁשׁ שֶׁיָּבוֹאוּ לְבַקְּרוֹ בְּחֹל הַמּוֹעֵד, וְעֵקֶב חֶשְׁקוֹ הָעַז לְלִמּוּד הַתּוֹרָה הָיָה בּוֹרֵחַ מִבֵּיתוֹ בְּכָל חֹל הַמּוֹעֵד לִלְמֹד לְבַדּוֹ. וְכַאֲשֶׁר הָיִינוּ מַפְצִירִים בּוֹ בַּצָּהֳרַיִם לָלֶכֶת לִסְעֹד, הָיָה דּוֹחֶה אוֹתָנוּ עוֹד מְעַט, וְהָיָה שָׁקוּעַ בְּלִמּוּד עַד שְׁעוֹת אַחַר הַצָּהֳרַיִם, וְאָז הָיָה מַגִּיעַ לְבֵיתוֹ לִסְעֹד צָהֳרַיִם, וּמִיָּד לִתְפִלַּת מִנְחָה וְעַרְבִית וְשִׁעוּר לָרַבִּים. וּבְכָל לֵיל שַׁבָּת כַּאֲשֶׁר הָיָה חוֹזֵר מִדְּרָשָׁתוֹ בִּישִׁיבַת פּוֹרַת יוֹסֵף, הָיָה מַנִּיחַ עַל רֹאשׁוֹ אֶת מְעִיל הַחֹרֶף <small><small>[כִּי בְּאוֹתָם יָמִים לֹא הָיוּ הַסָּקוֹת בַּבָּתִּים]</small></small>, וְהָיָה שׁוֹקֵעַ בְּלִמּוּד עַד שְׁעַת לַיְלָה מְאֻחֶרֶת.<p dir="rtl">
וְאֵרַע פַּעַם שֶׁבַּיְשִׁיבָה הַסְּמוּכָה לַבַּיִת, יְשִׁיבַת טְשֶׁעבִּין, הִסְתַּפְּקוּ בְּאֵיזֶה הֲלָכָה בְּעִנְיְנֵי בִּשּׁוּל בְּשַׁבָּת, הֲלָכָה לְמַעֲשֶׂה, וְהָיוּ בְּטוּחִים שֶׁבְּשָׁעָה מְאֻחֶרֶת בַּלַּיְלָה בְּוַדַּאי לֹא יוּכְלוּ לִשְׁאֹל אֶת מָרָן שְׁלִיטָ"א, אַךְ הֻפְתְּעוּ לִרְאוֹתוֹ דֶּרֶךְ הַחַלּוֹן רָכוּן עַל סְפָרִים וְשָׁקוּעַ בְּלִמּוּד. וְרַב אַשְׁכְּנַזִּי אֶחָד, רַ"מ בִּישִׁיבָה בִּבְנֵי בְּרַק, סִפֵּר לְתַלְמִידָיו, שֶׁהָיָה מִתְגּוֹרֵר מוּל בֵּיתוֹ שֶׁל מָרָן בְּתֵל אָבִיב, וּפַעַם בְּלֵיל שַׁבּת נִכְבָּה הַחַשְׁמַל בְּשָׁעָה אַחַת בַּלַּיְלָה, וְרָאָה אֶת מָרָן יוֹצֵר לַמִּרְפֶּסֶת, לִלְמֹד לְאוֹר הַחַשְׁמַל הַמַּגִּיעַ מֵהָרְחוֹב, וְרָאָהוּ כָּךְ רָכוּן עַל סֵפֶר בְּמֶשֶׁךְ זְמַן רַב, וְכַאֲשֶׁר קָם לִתְפִלָּה בַּנֵּץ, רָאָהוּ עֲדַיִן עוֹמֵד עַל עוֹמְדוֹ בְּאוֹתָהּ תְּנוּחָה שֶׁרָאָהוּ בִּשְׁעַת לַיְלָה מְאֻחֶרֶת. דָּבָר הַמּוֹכִיחַ עַל שְׁקִיעוּת וְרִכּוּז עָצוּם בַּלִּמּוּד.<p dir="rtl">
וְעַד כַּמָּה שְׁקִיעוּתוֹ בַּלִּמּוּד יֵשׁ לִלְמֹד מֵהַמַּעֲשֶׂה הַבָּא: בְּאוֹתָן שָׁנִים שֶׁהִתְגּוֹרֵר בִּרְחוֹב אֶלְקָנָה בִּירוּשָׁלַיִם, בְּאַחַד הַבְּקָרִים הִתְעוֹרֵר מָרָן שְׁלִיטָ"א, וְשֶׁלֹּא כְּמִנְהָגוֹ מִיָּד נָטַל יָדָיו וּבֵרַךְ בִּרְכוֹת הַתּוֹרָה, וּמִהֵר לַסִּפְרִיָּה לְעַיֵּן בְּשׁוּ"ת הָרִיבַ"שׁ. לִשְׁאֵלַת הַבָּנִים עַל מַה וְלָמָּה מִהֵר עִם הֲקִיצוֹ לְעַיֵּן בְּשׁוּ"ת הָרִיבַ"שׁ, סֵרַב לְהָשִׁיב, לְאַחַר הַהַפְצָרוֹת סִפֵּר לָנוּ, כִּי בַּלַּיְלָה הִתְקַשָּׁה בְּדִבְרֵי הָרִיבַ"שׁ וְרָאָה סְתִירָה בִּדְבָרָיו, וְעָלָה בְּדַעְתּוֹ לְיַשֵּׁב כָּךְ וְכָךְ אֶת דִּבְרֵי הָרִיבַ"שׁ. וְכַאֲשֶׁר עָלָה עַל יְצוּעוֹ בָּא אֵלָיו בַּחֲלוֹם הָרִיבַ"שׁ, כַּאֲשֶׁר זְקָנוֹ יוֹרֵד עַל מִדּוֹתָיו, וְאוֹמֵר לוֹ, אֲנִי רַבִּי יִצְחָק בַּר שֵׁשַׁת, תָּנוּחַ דַּעְתְּךָ שֶׁיִּשַּׁבְתָּ אֶת דְּבָרַי, שֶׁאָכֵן לְכָךְ נִתְכַּוַּנְתִּי כְּמוֹ שֶׁרָמַזְתִּי בְּסִימָן פְּלוֹנִי. וְלָכֵן מִיָּד בַּבֹּקֶר מִהֵר לְעַיֵּן בְּאוֹתָהּ תְּשׁוּבָה, וְרָאָה שֶׁאָכֵן דִּבְרֵי הָרִיבַ"שׁ מְיֻשָּׁבִים הֵיטֵב.<p dir="rtl">
וְעוֹד מַעֲשֶׂה שֶׁהָיָה בִּזְמַן מִלְחֶמֶת יוֹם הַכִּפּוּרִים, כַּאֲשֶׁר הָיוּ לְמַעְלָה מ- 960 עֲגוּנוֹת, וּמָרָן שְׁלִיטָ"א בְּיוֹשְׁבוֹ כְּאב"ד לָדוּן לְהַתִּירָן, טָרַח הַרְבֵּה לִמְצֹא לָהֶן הֶתֵּר לָבוֹא בַּקָּהָל, וּבֵין הַיֶּתֶר דָּן בְּעִנְיַן זִהוּי חָלָל עַל יְדֵי דִּיסְקִית הַתְּלוּיָה בְּצַוָּארוֹ אִי חַיְשִׁינָן לִשְׁאֵלָה, וּלְאַחַר שֶׁהֶאֱרִיךְ בָּזֶה הִתְבָּרֵר שֶׁלְּדַעַת מָרָן יֵשׁ לָחֹשׁ גַּם בָּזֶה לִשְׁאֵלָה כְּמוֹ אַרְנָקִי, וְאִם כֵּן לִכְאוֹרָה אִי אֶפְשָׁר לְהָקֵל בָּזֶה. צַעַר גָּדוֹל נִצְטַעֵר מָרָן שְׁלִיטָ"א שֶׁלֹּא יוּכַל לְהַתִּירָן לָבוֹא בַּקָּהָל וְעָלָה עַל יְצוּעוֹ מִתּוֹךְ תְּחוּשָׁה קָשָׁה שֶׁכָּל עֲמָלוֹ וְטִרְחָתוֹ בִּכְתִיבָה שֶׁל יָמִים וְלֵילוֹת כְּדֵי לְהַעֲלוֹת בְּכֹחָא דְּהֶתֵּרָא, וּלְבַסּוֹף נִתְבָּרֵר לוֹ שֶׁלְּדַעַת מָרָן הַשֻּׁלְחָן עָרוּךְ אִי אֶפְשָׁר לְהַתִּירָן. וְהִנֵּה בַּחֲלוֹם הַלַּיְלָה הִגִּיעַ אֵלָיו אֶחָד מִגְּדוֹלֵי הַדּוֹרוֹת וְהֶרְאָה לוֹ שֶׁבְּסִפְרוֹ כָּתַב לְהָקֵל בְּכַיּוֹצֵא בָּזֶה, מִשּׁוּם שֶׁדָּבָר הֶעָשׂוּי לְזִהוּי אֵין דֶּרֶךְ לְהַשְׁאִילוֹ. וְאָכֵן עִם הֲקִיצוֹ מִשֵּׁנָתוֹ שָׂמַח שִׂמְחָה גְּדוֹלָה שֶׁעַל יְדֵי סְבָרָא זוֹ יוּכַל לְהַתִּיר אֶת אוֹתָן עֲגוּנוֹת הַמִּלְחָמָה, לְאַחַר שֶׁמָּצְאוּ דִּיסְקִית עַל גּוּף הֶחָלָל, גַּם לְדַעַת מָרָן הַשֻּׁלְחָן עָרוּךְ, וּכְמוֹ שֶׁבֵּאֵר בְּאֹרֶךְ בְּשׁוּ"ת יַבִּיעַ אֹמֶר חֵלֶק ו' <small><small><span class="booklinks" onclick="sendBookLink(this)" onmouseover="setBookLinkTitle(this)">(חֵלֶק אֶבֶן הָעֵזֶר סִימָן ג')</span></small></small>. עַיֵּן שָׁם. <small><small>[מַעֲשֶׂה זֶה סִפֵּר מָרָן שְׁלִיטָ"א בְּכִנּוּס אֲגֻדַּת הָרַבָּנִים שֶׁנֶּעֶרְכָה לְאַחַר מִסְפַּר חֳדָשִׁים מֵהַמִּלְחָמָה, כַּאֲשֶׁר סָקַר בִּפְנֵיהֶם אֶת הַנִּמּוּקִים לַהֶתֵּרִים שֶׁהִתִּיר אֶת עֲגוּנוֹת מִלְחֶמֶת יוֹם הַכִּפּוּרִים]</small></small>.<p dir="rtl">
דְּבָרִים אֵלֶּה מְשַׁקְּפִים אֶת הַשְּׁקִיעוּת בְּלִמּוּד שֶׁל מָרָן אאמו"ר שְׁלִיטָ"א, שֶׁרַק מִי שֶׁשָּׁקוּעַ כָּל כֻּלּוֹ בְּלִמּוּד הַתּוֹרָה הַקְּדוֹשָׁה, וּבְאַהֲבָתָהּ יִשְׁגֶּה תָּמִיד, יָכוֹל לִזְכּוֹת לַחֲלוֹמוֹת כָּאֵלֶּה, וּלְסִיַּעְתָּא דִּשְׁמַיָּא כָּזוֹ, וּבְלִי סָפֵק שֶׁזָּכָה לָזֶה גַּם בְּגִין כָּךְ שֶׁהִקְדִּישׁ אֶת כָּל כֻּלּוֹ לְמַעַן הַכְּלָל, וְתָמִיד מַמְרִיץ הוּא אֶת תַּלְמִידָיו לִלְמֹד מִיָּד אַחַר הַחֲתֻנָּה בֵּית יוֹסֵף עַל אִסּוּר וְהֶתֵּר וְאַחַר כָּךְ אֶת כָּל הַבֵּית יוֹסֵף אֶבֶן הָעֵזֶר, עִם הַשֻּׁלְחָן עָרוּךְ וְנוֹשְׂאֵי כֵּלָיו, וְכֵן בֵּית יוֹסֵף וְשֻׁלְחָן עָרוּךְ וְנוֹשְׂאֵי כְּלֵיהֶם עַל חֹשֶׁן מִשְׁפָּט. בְּלִמּוּד מָתוּן תּוֹךְ פְּתִיחַת הַמְּקוֹרוֹת שֶׁמְּצַיֵּן עֲלֵיהֶם הַבֵּית יוֹסֵף בְּכָל קֶטַע וְקֶטַע. וְכָךְ דַּרְכּוֹ בַּקֹּדֶשׁ, שֶׁאִם מָרָן הַבֵּית יוֹסֵף מְצַיֵּן לְאֵיזוֹ סוּגְיָא, פּוֹתֵחַ הַסּוּגְיָא וּמְעַיֵּן בָּהּ הֵיטֵב, וְכָךְ בְּכָל פְּרָט וּפְרָט. וּמַמְרִיצָם וּמְעוֹדְדָם לִהְיוֹת רַבָּנִים וְדַיָּנִים בְּיִשְׂרָאֵל, יוֹשְׁבֵי עַל מִדִּין. וְלֹא פַּעַם טָעֲנוּ בְּפָנָיו, כִּי לִהְיוֹת רַ"מ אוֹ רֹאשׁ יְשִׁיבָה לִכְאוֹרָה חָשׁוּב יוֹתֵר, שֶׁעַל יְדֵי כָּךְ הָאָדָם יוּכַל לִהְיוֹת כָּל כֻּלּוֹ שָׁקוּעַ בְּלִמּוּד וּלְהִתְעַלּוֹת בְּלִמּוּד, וְהָיָה כְּמֵשִׁיב, כִּי הָאָדָם צָרִיךְ לָשִׂים אֶת כָּל מַעְיָנָיו לְמַעַן הַכְּלָל, וְלֹא לִדְאֹג עַל הִתְקַדְּמוּתוֹ בִּלְבַד. וְזֶה שֶׁאָמְרוּ עֲשֵׂה לְךָ רַב, שֶׁ"הָרַב" יִהְיֶה בִּשְׁבִילְךָ, לְצֹרֶךְ הַתַּלְמִיד, וְלֹא כְּדֵי שֶׁהָרַב יוּכַל לְהִתְעַלּוֹת.<p dir="rtl">
וּבֶאֱמֶת כַּאֲשֶׁר אָדָם מַקְדִּישׁ אֶת עַצְמוֹ לְמַעַן הַכְּלָל, וְדָן דִּין אֱמֶת לַאֲמִתּוֹ, מְקַבֵּל סִיַּעְתָּא דִּשְׁמַיָּא וְרוֹאֶה בְּרָכָה בְּלִמּוּדוֹ. וּכְמוֹ שֶׁאָמְרוּ בַּגְּמָרָא <small><small><span class="booklinks" onclick="sendBookLink(this)" onmouseover="setBookLinkTitle(this)">(פ"ה דִּבְרָכוֹת)</span></small></small> עַל הַחֲסִידִים הָרִאשׁוֹנִים שֶׁהָיוּ שׁוֹהִים שָׁעָה אַחַת קֹדֶם הַתְּפִלָּה, דְּאִם כֵּן תַּלְמוּדָם הֵיאַךְ הָיָה מִתְקַיֵּם, אֶלָּא שֶׁאָמְנָם לָמְדוּ פָּחוֹת שָׁעוֹת מֵאֲחֵרִים, אֲבָל רָאוּ בְּרָכָה בְּלִמּוּדָם, הֵן בַּהֲבָנָה מְהִירָה יוֹתֵר, וְהֵן בְּסִיַּעְתָּא דִּשְׁמַיָּא לְאַסּוּקֵי שְׁמַעְתְּתָא אֲלִבָּא דְּהִלְכְתָא, בִּזְכוּת שֶׁהָיוּ שׁוֹהִים שָׁעָה אַחַת קֹדֶם הַתְּפִלָּה וְשָׁעָה אַחַת אַחַר הַתְּפִלָּה. וְכָךְ הַדָּבָר שֶׁמִּי שֶׁהוּא דַּיָּן וּמְזַכֶּה הָרַבִּים.<p dir="rtl">
וּמַרְגְּלָא בְּפוּמֵיהּ, כִּי תְּשׁוּבוֹת רַבּוֹת וַחֲשׁוּבוֹת כָּתַב דַּוְקָא בִּהְיוֹתוֹ מְכַהֵן בַּקֹּדֶשׁ כְּרַאב"ד בְּקָהִיר שֶׁבְּמִצְרַיִם, וְלַמְרוֹת שֶׁהִקְדִּישׁ מִזְּמַנּוֹ לְבֵית דִּין שָׁם, בַּעֲרִיכַת גִּטִּין וְקִדּוּשִׁין, חֲלִיצוֹת וְכַדּוֹ'. וְגַם הָיָה מוֹסֵר שִׁעוּרִים רַבִּים תְּמִידִין כְּסִדְרָן דְּבַר יוֹם בְּיוֹמוֹ וְשַׁבָּת וּמוֹעֵד, וְטָרוּד עִם יְשִׁיבָתוֹ יְשִׁיבַת "אַהֲבָה וְאַחְוָה", עִם כָּל זֶה כְּשֶׁהָיָה מְסַיֵּם אֶת סֵדֶר יוֹמוֹ הֶעָמוּס הָיָה רוֹכֵן עַל סְפָרָיו עַד לַשָּׁעוֹת הַקְּטַנּוֹת שֶׁל הַלַּיְלָה וְעוֹסֵק בִּכְתִיבָה.<p dir="rtl">
וּזְכוּרַנִי, כִּי גַּם בִּתְקוּפוֹת בָּהֶם כִּהֵן כְּרַב רָאשִׁי לְתֵל אָבִיב <small><small>[שָׁנִים תשכ"ח-תשל"ג]</small></small> וּכְרַב רָאשִׁי לְיִשְׂרָאֵל, וְהָיָה נוֹדֵד מֵעִיר לְעִיר וּמִמָּקוֹם לְמָקוֹם מִדֵּי עֶרֶב בְּעֶרֶב, וְכִמְעַט שֶׁלֹּא זָכוּר לָנוּ עֶרֶב אֶחָד שֶׁיָּשַׁב בְּבֵיתוֹ, וְכָךְ נָהַג בְּמֶשֶׁךְ עַשְׂרוֹת שָׁנִים, וְכִמְעַט אֵין מְדִינָה וְעִיר וַעֲיָרָה שֶׁלֹּא זָכוּ לְבִקּוּרוֹ שֶׁל מָרָן שְׁלִיטָ"א, וְעִם כָּל זֶה כַּאֲשֶׁר הָיָה חוֹזֵר מִשִּׁעוּרָיו וְהַרְצָאוֹתָיו, הָיָה רוֹכֵן עַל תַּלְמוּדוֹ וְשָׁקוּעַ בְּלִמּוּד, וּסְפָרִים רַבִּים חִבֵּר גַּם בַּתְּקוּפָה שֶׁהָיָה מְכַתֵּת רַגְלָיו מִמָּקוֹם לְמָקוֹם לְהַרְבִּיץ תּוֹרָה לַעֲדָרִים.<p dir="rtl">
וְתָמִיד מָרָן אאמו"ר שְׁלִיטָ"א בְּשִׂיחוֹתָיו לִבְנֵי יְשִׁיבָתֵנוּ מְעוֹדֵד וּמְחַזֵּק לְדָבָר אֶחָד: לִהְיוֹת שְׁקוּעִים בְּלִמּוּד, וְלִשְׁאֹף לָדַעַת וּלְהָבִין עוֹד וָעוֹד בְּלִי סוֹף. וְגַם הָאַבְרֵכִים הַיּוֹצְאִים לִמְסִירַת שִׁעוּרִים לָרַבִּים, אֵין לָהֶם לְרַפּוֹת אֶת יְדֵיהֶם לָנוּחַ עַל מִשְׁכָּבָם עִם חֲזָרָתָם מֵהַשִּׁעוּר, אֶלָּא לְהַקְדִּישׁ אֶת זְמַנָּם וְלִהְיוֹת שְׁקוּעִים בְּלִמּוּד לַמְרוֹת טִרְדוֹת הַשִּׁעוּרִים בַּהֲלָכָה וּבְאַגָּדָה. וְחוֹבָה קְדוֹשָׁה עַל הָאַבְרֵכִים שֶׁיִּחְיוּ לִהְיוֹת שְׁקוּעִים בְּלִמּוּד, וְכָל מַעְיָנֵיהֶם יִהְיֶה אַךְ וְרַק בְּלִמּוּד, וְשׁוּם דָּבָר וְעִנְיָן לֹא יְעַנְיֵן אוֹתָם כִּי הוּא זֶה, שֶׁרַק כָּךְ יַצְלִיחוּ וְיִרְאוּ בְּרָכָה בְּלִמּוּדָם.<p dir="rtl">
וְסִפֵּר לִי פַּעַם, כִּי בִּהְיוֹתוֹ צָעִיר לְיָמִים מִיָּד אַחַר נִשּׂוּאָיו, צֵרְפוּ אוֹתוֹ לְבֵית הַדִּין הָרַבָּנִי שֶׁל עֲדַת הַסְּפָרַדִּים בִּירוּשָׁלַיִם, וְיָשַׁב בַּדִּין יַחַד עִם מוֹרֵנוּ רֹאשׁ הַיְשִׁיבָה הַגָּאוֹן הַמְּפֻרְסָם רַבִּי עֶזְרָא עֲטִיֶּה זצוק"ל, וְהגר"ע שָׁאקוֹ זַצַ"ל, וְעוֹד. וּמֵאַחַר וְלֹא הִגִּיעוּ אֲלֵיהֶם תִּיקִים רַבִּים, הָיוּ מְסַיְּמִים אֶת דִּיּוּנֵיהֶם בִּמְהֵרָה, וְכָךְ נוֹתַר בְּיָדָם שָׁעוֹת פְּנוּיוֹת, וְהָיוּ יוֹשְׁבִים יַחַד, רֹאשׁ הַיְשִׁיבָה זַצַ"ל עִם יבדלח"ט מָרָן שְׁלִיטָ"א וּמְלַבְּנִים סוּגְיוֹת רַבּוֹת בַּהֲלָכָה. וּבְמֶשֶׁךְ הַזְּמַן עָבַר עִמּוֹ עַל כָּל הַסֵּפֶר שֶׁכָּתַב מָרָן שְׁלִיטָ"א עַל הַבֵּן אִישׁ חַי, <small><small>[שֶׁיָּצָא לָאוֹר מְאֻחָר יוֹתֵר בְּסִדְרַת הַסְּפָרִים הֲלִיכוֹת עוֹלָם]</small></small>. וְאָמַר לִי מָרָן אאמו"ר, כִּי כָּל הֲלָכָה שֶׁהִסְכִּים עִמּוֹ הגר"ע עֲטִיָּה זַצַ"ל, אוֹ שֶׁהֶרְאָה פָּנִים לַדְּבָרִים, הִשְׁאִיר אוֹתָהּ בְּסִפְרוֹ <small><small>[כְּתַב יָד]</small></small>, וּמַה שֶּׁלֹּא הָיָה מַסְכִּים עִמּוֹ בְּתֹקֶף, הָיָה מַגִּיעַ לְבֵיתוֹ וּמוֹחֵק אֶת כָּל מַה שֶּׁכָּתַב, לְאַחַר שֶׁרֹאשׁ הַיְשִׁיבָה לֹא הִסְכִּים עִמּוֹ.<p dir="rtl">
וּבֶאֱמֶת שֶׁבִּתְקוּפָה זוֹ זָכָה לְקַיֵּם גָדוֹל שִׁמּוּשָׁהּ יוֹתֵר מִלִּמּוּדָהּ, וְהָיָה מַגִּיעַ לְבֵיתוֹ שֶׁל רֹאשׁ הַיְשִׁיבָה פְּעָמִים רַבּוֹת לְהִתְיַעֲצֻיּוֹת וְדִיּוּנִים בַּהֲלָכָה. וְיָדוּעַ גֹּדֶל אַהֲבָתוֹ וְחִבָּתוֹ שֶׁל רֹאשׁ הַיְשִׁיבָה זצ"ל לְמָרָן שְׁלִיטָ"א, וּבְכָל פַּעַם שֶׁהָיָה מַגִּיעַ אֵלָיו הָיָה יוֹצֵא לִקְרָאתוֹ בְּשִׂמְחָה רַבָּה, וְגַם בִּימֵי זִקְנוּתוֹ, כַּאֲשֶׁר הָיָה מָרָן יוֹצֵא מִבֵּיתוֹ, הָיָה מְלַוֶּה אוֹתוֹ עַד לָרְחוֹב.<p dir="rtl">
וּפַּעַם הָלַךְ מָרָן אאמו"ר שְׁלִיטָ"א לְבִקּוּר אֵצֶל הַגָּאוֹן פְּאֵר הַדּוֹר הַחֲזוֹן אִישׁ זַצַ"ל, וְהִגִּישׁ לוֹ אֶת סִפְרוֹ יַבִּיעַ אֹמֶר, וְקִבֵּל מִמֶּנּוּ גַּם כֵּן כַּמָּה חֲלָקִים מֵהַכְּרָכִים שֶׁיָּצְאוּ אָז לָאוֹר מִסִּפְרֵי הַחֲזוֹן אִישׁ, וּבְאוֹתָהּ הִזְדַּמְּנוּת נוֹעַץ עִמּוֹ הַאִם לָלֶכֶת לָרַבָּנוּת, וְהֵשִׁיב לוֹ, כִּי אִם יֵשׁ לוֹ פַּרְנָסָה אַחֶרֶת יִמְנַע עַצְמוֹ מִלָּלֶכֶת לָרַבָּנוּת <small><small>[בְּאוֹתוֹ זְמָן]</small></small>, אַךְ אִם אֵין לוֹ פַּרְנָסָה אַחֶרֶת מֻתָּר לוֹ שֶׁיְּקַבֵּל עַל עַצְמוֹ עֹל הָרַבָּנוּת. וְכַאֲשֶׁר מָרָן שְׁלִיטָ"א סִפֵּר אֶת הַדְּבָרִים לְרֹאשׁ הַיְשִׁיבָה זַצַ"ל הֵשִׁיב לוֹ, וַאֲנִי אוֹמֵר שֶׁתֵּלֵךְ לָרַבָּנוּת גַּם אִם יֵשׁ לְךָ פַּרְנָסָה אַחֶרֶת, כִּי הַגָּאוֹן הַחֲזוֹן אִישׁ אֵינוֹ מַכִּיר וְיוֹדֵעַ אוֹתְךָ, וְאֵינוֹ יוֹדֵעַ עַד כַּמָּה תּוּכַל לְהַצִּיל בָּרַבָּנוּת וּבְבֵית הַדִּין הָרַבָּנִי, וּבִפְרָט כַּאֲשֶׁר עוֹשִׂים גִּטִּין וַחֲלִיצוֹת לִסְפָרַדִּים, וּפְעָמִים רַבּוֹת הַגִּטִּין פְּסוּלִין מֵחֲמַת שֶׁכּוֹתְבִים אֶת הַשֵּׁם בָּאֹפֶן הַלֹּא נָכוֹן אֲלִבָּא דְּהַסְּפָרַדִּים, וְכַיּוֹצֵא. וְאִלּוּ הַחֲזוֹן אִישׁ הָיָה יוֹדֵעַ כַּמָּה תּוּכַל לְהַצִּיל בָּרַבָּנוּת וּבַדַיָּנוּת, לֹא הָיָה תּוֹלֶה הַדָּבָר בְּפַרְנָסָה.<p dir="rtl">
וְאָכֵן, כַּאֲשֶׁר הָיָה אֶחָד שֶׁחָשַׁב לְהַעֲמִיד עַצְמוֹ לְמִשְׂרַת רַב רָאשִׁי לְתֵל אָבִיב, וּלְהִתְמוֹדֵד מוּל מָרָן שְׁלִיטָ"א, קָרָא לוֹ רֹאשׁ הַיְשִׁיבָה לְבֵיתוֹ, וְאָמַר לוֹ שֶׁאַף עַל פִּי שֶׁגַּם הוּא חִבֵּר חִבּוּרִים בַּהֲלָכָה, אֲבָל הוּא אוֹסֵר עָלָיו לְהִתְמוֹדֵד נֶגֶד מְחַבֵּר יַבִּיעַ אֹמֶר, וּמְבַקֵּשׁ מִמֶּנּוּ בְּתֹקֶף לְהָסִיר אֶת מוּעַמָדוּתוֹ כְּדֵי שֶׁמָּרָן שְׁלִיטָ"א יִהְיֶה מֶעוּמָד יָחִיד. וְכַאֲשֶׁר נִבְחַר לְרַב רָאשִׁי בְּתֵל אָבִיב, הִגִּיעוּ אֶל רֹאשׁ הַיְשִׁיבָה מִשְׁלַחַת שֶׁל תַּלְמִידֵי מָרָן וּבְרֹאשָׁם חָכָם יוֹסֵף דְּוֵויק ע"ה, וְהִתְלוֹנְנוּ עַל כָּךְ שֶׁמָּרָן עוֹזֵב אֶת קְהִלָּתָם, וְעַל כָּךְ הֵשִׁיב לָהֶם: תֵּדְעוּ לָכֶם שֶׁזּוֹ לֹא הַתַּחֲנָה הָאַחֲרוֹנָה שֶׁל רַבֵּנוּ בְּעוֹלַם הָרַבָּנוּת, וְעוֹד הוּא עָתִיד לַחֲזֹר לִירוּשָׁלַיִם לְמִשְׂרָה חֲשׁוּבָה יוֹתֵר, וְגַם מִשְׂרָה זוֹ שֶׁיְּקַבֵּל הִיא אַךְ וְרַק לְתוֹעֶלֶת אַחַת וִיחִידָה: שֶׁרוֹצֶה הַקָּדוֹשׁ בָּרוּךְ הוּא לְפַרְסֵם אֶת פְּסָקָיו וְהִלְכוֹתָיו בָּרַבִּים, וּמִשְׂרוֹת אֵלֶּה הֵם אֶפְשָׁרוּת וְהֵיכִי תִּמְצֵי לְהַגִּיעַ לַהֲמוֹן הָעָם וּלְפַרְסֵם אֶת שְׁמוֹ לְמַעַן יְקַבְּלוּ הַכֹּל אֶת פְּסִיקוֹתָיו וְהִלְכוֹתָיו.<p dir="rtl">
