
<h3 dir="rtl" id="a18__Obadiah, פרק א">פרק-א</h3><p dir="rtl">
<span dir="rtl" class="inlineHeader" id="a18__Obadiah, פרק א, א">א</span>
<TF>חֲז֖וֹן עֹֽבַדְיָ֑ה כֹּֽה-אָמַר֩ אֲדֹנָ֙י יְהוִ֜ה לֶאֱד֗וֹם שְׁמוּעָ֙ה שָׁמַ֜עְנוּ מֵאֵ֤ת יְהוָה֙ וְצִיר֙ בַּגּוֹיִ֣ם שֻׁלָּ֔ח ק֛וּמוּ וְנָק֥וּמָה עָלֶ֖יהָ לַמִּלְחָמָֽה:</TF><p dir="rtl">
<span dir="rtl" class="inlineHeader" id="a18__Obadiah, פרק א, ב">ב</span>
<TF>הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֥וּי אַתָּ֖ה מְאֹֽד:</TF><p dir="rtl">
<span dir="rtl" class="inlineHeader" id="a18__Obadiah, פרק א, ג">ג</span>
<TF>זְד֤וֹן לִבְּךָ֙ הִשִּׁיאֶ֔ךָ שֹׁכְנִ֥י בְחַגְוֵי-סֶּ֖לַע מְר֣וֹם שִׁבְתּ֑וֹ אֹמֵ֣ר בְּלִבּ֔וֹ מִ֥י יוֹרִדֵ֖נִי אָֽרֶץ:</TF><p dir="rtl">
<span dir="rtl" class="inlineHeader" id="a18__Obadiah, פרק א, ד">ד</span>
<TF>אִם-תַּגְבִּ֣יהַּ כַּנֶּ֔שֶׁר וְאִם-בֵּ֥ין כּֽוֹכָבִ֖ים שִׂ֣ים קִנֶּ֑ךָ מִשָּׁ֥ם אוֹרִֽידְךָ֖ נְאֻם-יְהוָֽה:</TF><p dir="rtl">
<span dir="rtl" class="inlineHeader" id="a18__Obadiah, פרק א, ה">ה</span>
<TF>אִם-גַּנָּבִ֤ים בָּאֽוּ-לְךָ֙ אִם-שׁ֣וֹדְדֵי לַ֔יְלָה אֵ֣יךְ נִדְמֵ֔יתָה הֲל֥וֹא יִגְנְב֖וּ דַּיָּ֑ם אִם-בֹּֽצְרִים֙ בָּ֣אוּ לָ֔ךְ הֲל֖וֹא יַשְׁאִ֥ירוּ עֹלֵלֽוֹת:</TF><p dir="rtl">
<span dir="rtl" class="inlineHeader" id="a18__Obadiah, פרק א, ו">ו</span>
<TF>אֵ֚יךְ נֶחְפְּשׂ֣וּ עֵשָׂ֔ו נִבְע֖וּ מַצְפֻּנָֽיו:</TF><p dir="rtl">
<span dir="rtl" class="inlineHeader" id="a18__Obadiah, פרק א, ז">ז</span>
<TF>עַֽד-הַגְּב֣וּל שִׁלְּח֗וּךָ כֹּ֚ל אַנְשֵׁ֣י בְרִיתֶ֔ךָ הִשִּׁיא֛וּךָ יָכְל֥וּ לְךָ֖ אַנְשֵׁ֣י שְׁלֹמֶ֑ךָ לַחְמְךָ֗ יָשִׂ֤ימוּ מָזוֹר֙ תַּחְתֶּ֔יךָ אֵ֥ין תְּבוּנָ֖ה בּֽוֹ:</TF><p dir="rtl">
<span dir="rtl" class="inlineHeader" id="a18__Obadiah, פרק א, ח">ח</span>
<TF>הֲל֛וֹא בַּיּ֥וֹם הַה֖וּא נְאֻם יְהוָ֑ה וְהַאֲבַדְתִּ֤י חֲכָמִים֙ מֵֽאֱד֔וֹם וּתְבוּנָ֖ה מֵהַ֥ר עֵשָֽׂו:</TF><p dir="rtl">
<span dir="rtl" class="inlineHeader" id="a18__Obadiah, פרק א, ט">ט</span>
<TF>וְחַתּ֥וּ גִבּוֹרֶ֖יךָ תֵּימָ֑ן לְמַ֧עַן יִכָּֽרֶת-אִ֛ישׁ מֵהַ֥ר עֵשָׂ֖ו מִקָּֽטֶל:</TF><p dir="rtl">
<span dir="rtl" class="inlineHeader" id="a18__Obadiah, פרק א, י">י</span>
<TF>מֵחֲמַ֛ס אָחִ֥יךָ יַעֲקֹ֖ב תְּכַסְּךָ֣ בוּשָׁ֑ה וְנִכְרַ֖תָּ לְעוֹלָֽם:</TF><p dir="rtl">
<span dir="rtl" class="inlineHeader" id="a18__Obadiah, פרק א, יא">יא</span>
<TF>בְּיוֹם֙ עֲמָֽדְךָ֣ מִנֶּ֔גֶד בְּי֛וֹם שְׁב֥וֹת זָרִ֖ים חֵיל֑וֹ וְנָכְרִ֞ים בָּ֣אוּ (שערו) שְׁעָרָ֗יו וְעַל-יְרוּשָׁלִַ֙ם֙ יַדּ֣וּ גוֹרָ֔ל גַּם-אַתָּ֖ה כְּאַחַ֥ד מֵהֶֽם:</TF><p dir="rtl">
<span dir="rtl" class="inlineHeader" id="a18__Obadiah, פרק א, יב">יב</span>
<TF>וְאַל-תֵּ֤רֶא בְיוֹם-אָחִ֙יךָ֙ בְּי֣וֹם נָכְר֔וֹ וְאַל-תִּשְׂמַ֥ח לִבְנֵֽי-יְהוּדָ֖ה בְּי֣וֹם אָבְדָ֑ם וְאַל-תַּגְדֵּ֥ל פִּ֖יךָ בְּי֥וֹם צָרָֽה:</TF><p dir="rtl">
<span dir="rtl" class="inlineHeader" id="a18__Obadiah, פרק א, יג">יג</span>
<TF>אַל-תָּב֤וֹא בְשַֽׁעַר-עַמִּי֙ בְּי֣וֹם אֵידָ֔ם אַל-תֵּ֧רֶא גַם-אַתָּ֛ה בְּרָעָת֖וֹ בְּי֣וֹם אֵיד֑וֹ וְאַל-תִּשְׁלַ֥חְנָה בְחֵיל֖וֹ בְּי֥וֹם אֵידֽוֹ:</TF><p dir="rtl">
<span dir="rtl" class="inlineHeader" id="a18__Obadiah, פרק א, יד">יד</span>
<TF>וְאַֽל-תַּעֲמֹד֙ עַל-הַפֶּ֔רֶק לְהַכְרִ֖ית אֶת-פְּלִיטָ֑יו וְאַל-תַּסְגֵּ֥ר שְׂרִידָ֖יו בְּי֥וֹם צָרָֽה:</TF><p dir="rtl">
<span dir="rtl" class="inlineHeader" id="a18__Obadiah, פרק א, טו">טו</span>
<TF>כִּֽי-קָר֥וֹב יוֹם-יְהוָ֖ה עַל-כָּל-הַגּוֹיִ֑ם כַּאֲשֶׁ֤ר עָשִׂ֙יתָ֙ יֵעָ֣שֶׂה לָּ֔ךְ גְּמֻלְךָ֖ יָשׁ֥וּב בְּרֹאשֶֽׁךָ:</TF><p dir="rtl">
<span dir="rtl" class="inlineHeader" id="a18__Obadiah, פרק א, טז">טז</span>
<TF>כִּ֗י כַּֽאֲשֶׁ֤ר שְׁתִיתֶם֙ עַל-הַ֣ר קָדְשִׁ֔י יִשְׁתּ֥וּ כָֽל-הַגּוֹיִ֖ם תָּמִ֑יד וְשָׁת֣וּ וְלָע֔וּ וְהָי֖וּ כְּל֥וֹא הָיֽוּ:</TF><p dir="rtl">
<span dir="rtl" class="inlineHeader" id="a18__Obadiah, פרק א, יז">יז</span>
<TF>וּבְהַ֥ר צִיּ֛וֹן תִּהְיֶ֥ה פְלֵיטָ֖ה וְהָ֣יָה קֹ֑דֶשׁ וְיָֽרְשׁוּ֙ בֵּ֣ית יַֽעֲקֹ֔ב אֵ֖ת מוֹרָֽשֵׁיהֶם:</TF><p dir="rtl">
<span dir="rtl" class="inlineHeader" id="a18__Obadiah, פרק א, יח">יח</span>
<TF>וְהָיָה֩ בֵית-יַעֲקֹ֙ב אֵ֜שׁ וּבֵ֧ית יוֹסֵ֣ף לֶהָבָ֗ה וּבֵ֤ית עֵשָׂו֙ לְקַ֔שׁ וְדָלְק֥וּ בָהֶ֖ם וַאֲכָל֑וּם וְלֹֽא-יִֽהְיֶ֤ה שָׂרִיד֙ לְבֵ֣ית עֵשָׂ֔ו כִּ֥י יְהוָ֖ה דִּבֵּֽר:</TF><p dir="rtl">
<span dir="rtl" class="inlineHeader" id="a18__Obadiah, פרק א, יט">יט</span>
<TF>וְיָרְשׁ֙וּ הַנֶּ֜גֶב אֶת-הַ֣ר עֵשָׂ֗ו וְהַשְּׁפֵלָה֙ אֶת-פְּלִשְׁתִּ֔ים וְיָרְשׁוּ֙ אֶת-שְׂדֵ֣ה אֶפְרַ֔יִם וְאֵ֖ת שְׂדֵ֣ה שֹׁמְר֑וֹן וּבִנְיָמִ֖ן אֶת-הַגִּלְעָֽד:</TF><p dir="rtl">
<span dir="rtl" class="inlineHeader" id="a18__Obadiah, פרק א, כ">כ</span>
<TF>וְגָלֻ֣ת הַֽחֵל-הַ֠זֶּה לִבְנֵ֙י יִשְׂרָאֵ֤ל אֲשֶֽׁר-כְּנַעֲנִים֙ עַד-צָ֣רְפַ֔ת וְגָלֻ֥ת יְרוּשָׁלִַ֖ם אֲשֶׁ֣ר בִּסְפָרַ֑ד יִֽרְשׁ֕וּ אֵ֖ת עָרֵ֥י הַנֶּֽגֶב:</TF><p dir="rtl">
<span dir="rtl" class="inlineHeader" id="a18__Obadiah, פרק א, כא">כא</span>
<TF>וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת-הַ֣ר עֵשָׂ֑ו וְהָיְתָ֥ה לַֽיהוָ֖ה הַמְּלוּכָֽה:</TF> <B>(פפפ)</B><p dir="rtl">
