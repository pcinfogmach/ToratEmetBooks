
<h3 dir="rtl" id="b08_Samuel_1, פרק א">פרק א</h3><p dir="rtl">
<span dir="rtl" class="inlineHeader" id="b08_Samuel_1, פרק א, א">א</span>
ויהי איש אחד מן הרמתים צופים מהר אפרים ושמו אלקנה בן ירחם בן אליהוא בן תחו בן צוף אפרתי:<p dir="rtl">
<span dir="rtl" class="inlineHeader" id="b08_Samuel_1, פרק א, ב">ב</span>
ולו שתי נשים שם אחת חנה ושם השנית פננה ויהי לפננה ילדים ולחנה אין ילדים:<p dir="rtl">
<span dir="rtl" class="inlineHeader" id="b08_Samuel_1, פרק א, ג">ג</span>
ועלה האיש ההוא מעירו מימים ימימה להשתחות ולזבח ליהוה צבאות בשלה ושם שני בני עלי חפני ופנחס כהנים ליהוה:<p dir="rtl">
<span dir="rtl" class="inlineHeader" id="b08_Samuel_1, פרק א, ד">ד</span>
ויהי היום ויזבח אלקנה ונתן לפננה אשתו ולכל בניה ובנותיה מנות:<p dir="rtl">
<span dir="rtl" class="inlineHeader" id="b08_Samuel_1, פרק א, ה">ה</span>
ולחנה יתן מנה אחת אפים כי את חנה אהב ויהוה סגר רחמה:<p dir="rtl">
<span dir="rtl" class="inlineHeader" id="b08_Samuel_1, פרק א, ו">ו</span>
וכעסתה צרתה גם כעס בעבור הרעמה כי סגר יהוה בעד רחמה:<p dir="rtl">
<span dir="rtl" class="inlineHeader" id="b08_Samuel_1, פרק א, ז">ז</span>
וכן יעשה שנה בשנה מדי עלתה בבית יהוה כן תכעסנה ותבכה ולא תאכל:<p dir="rtl">
<span dir="rtl" class="inlineHeader" id="b08_Samuel_1, פרק א, ח">ח</span>
ויאמר לה אלקנה אישה חנה למה תבכי ולמה לא תאכלי ולמה ירע לבבך הלוא אנכי טוב לך מעשרה בנים:<p dir="rtl">
<span dir="rtl" class="inlineHeader" id="b08_Samuel_1, פרק א, ט">ט</span>
ותקם חנה אחרי אכלה בשלה ואחרי שתה ועלי הכהן ישב על הכסא על מזוזת היכל יהוה:<p dir="rtl">
<span dir="rtl" class="inlineHeader" id="b08_Samuel_1, פרק א, י">י</span>
והיא מרת נפש ותתפלל על יהוה ובכה תבכה:<p dir="rtl">
<span dir="rtl" class="inlineHeader" id="b08_Samuel_1, פרק א, יא">יא</span>
ותדר נדר ותאמר יהוה צבאות אם ראה תראה בעני אמתך וזכרתני ולא תשכח את אמתך ונתתה לאמתך זרע אנשים ונתתיו ליהוה כל ימי חייו ומורה לא יעלה על ראשו:<p dir="rtl">
<span dir="rtl" class="inlineHeader" id="b08_Samuel_1, פרק א, יב">יב</span>
והיה כי הרבתה להתפלל לפני יהוה ועלי שמר את פיה:<p dir="rtl">
<span dir="rtl" class="inlineHeader" id="b08_Samuel_1, פרק א, יג">יג</span>
וחנה היא מדברת על לבה רק שפתיה נעות וקולה לא ישמע ויחשבה עלי לשכרה:<p dir="rtl">
<span dir="rtl" class="inlineHeader" id="b08_Samuel_1, פרק א, יד">יד</span>
ויאמר אליה עלי עד מתי תשתכרין הסירי את יינך מעליך:<p dir="rtl">
<span dir="rtl" class="inlineHeader" id="b08_Samuel_1, פרק א, טו">טו</span>
ותען חנה ותאמר לא אדני אשה קשת רוח אנכי ויין ושכר לא שתיתי ואשפך את נפשי לפני יהוה:<p dir="rtl">
<span dir="rtl" class="inlineHeader" id="b08_Samuel_1, פרק א, טז">טז</span>
אל תתן את אמתך לפני בת בליעל כי מרב שיחי וכעסי דברתי עד הנה:<p dir="rtl">
<span dir="rtl" class="inlineHeader" id="b08_Samuel_1, פרק א, יז">יז</span>
ויען עלי ויאמר לכי לשלום ואלהי ישראל יתן את שלתך אשר שאלת מעמו:<p dir="rtl">
<span dir="rtl" class="inlineHeader" id="b08_Samuel_1, פרק א, יח">יח</span>
ותאמר תמצא שפחתך חן בעיניך ותלך האשה לדרכה ותאכל ופניה לא היו לה עוד:<p dir="rtl">
<span dir="rtl" class="inlineHeader" id="b08_Samuel_1, פרק א, יט">יט</span>
וישכמו בבקר וישתחוו לפני יהוה וישבו ויבאו אל ביתם הרמתה וידע אלקנה את חנה אשתו ויזכרה יהוה:<p dir="rtl">
<span dir="rtl" class="inlineHeader" id="b08_Samuel_1, פרק א, כ">כ</span>
ויהי לתקפות הימים ותהר חנה ותלד בן ותקרא את שמו שמואל כי מיהוה שאלתיו:<p dir="rtl">
<span dir="rtl" class="inlineHeader" id="b08_Samuel_1, פרק א, כא">כא</span>
ויעל האיש אלקנה וכל ביתו לזבח ליהוה את זבח הימים ואת נדרו:<p dir="rtl">
<span dir="rtl" class="inlineHeader" id="b08_Samuel_1, פרק א, כב">כב</span>
וחנה לא עלתה כי אמרה לאישה עד יגמל הנער והבאתיו ונראה את פני יהוה וישב שם עד עולם:<p dir="rtl">
<span dir="rtl" class="inlineHeader" id="b08_Samuel_1, פרק א, כג">כג</span>
ויאמר לה אלקנה אישה עשי הטוב בעיניך שבי עד גמלך אתו אך יקם יהוה את דברו ותשב האשה ותינק את בנה עד גמלה אתו:<p dir="rtl">
<span dir="rtl" class="inlineHeader" id="b08_Samuel_1, פרק א, כד">כד</span>
ותעלהו עמה כאשר גמלתו בפרים שלשה ואיפה אחת קמח ונבל יין ותבאהו בית יהוה שלו והנער נער:<p dir="rtl">
<span dir="rtl" class="inlineHeader" id="b08_Samuel_1, פרק א, כה">כה</span>
וישחטו את הפר ויביאו את הנער אל עלי:<p dir="rtl">
<span dir="rtl" class="inlineHeader" id="b08_Samuel_1, פרק א, כו">כו</span>
ותאמר בי אדני חי נפשך אדני אני האשה הנצבת עמכה בזה להתפלל אל יהוה:<p dir="rtl">
<span dir="rtl" class="inlineHeader" id="b08_Samuel_1, פרק א, כז">כז</span>
אל הנער הזה התפללתי ויתן יהוה לי את שאלתי אשר שאלתי מעמו:<p dir="rtl">
<span dir="rtl" class="inlineHeader" id="b08_Samuel_1, פרק א, כח">כח</span>
וגם אנכי השאלתהו ליהוה כל הימים אשר היה הוא שאול ליהוה וישתחו שם ליהוה: <B>(פ)</B><p dir="rtl">
<h3 dir="rtl" id="b08_Samuel_1, פרק ב">פרק ב</h3><p dir="rtl">
<span dir="rtl" class="inlineHeader" id="b08_Samuel_1, פרק ב, א">א</span>
ותתפלל חנה ותאמר עלץ לבי ביהוה רמה קרני ביהוה רחב פי על אויבי כי שמחתי בישועתך:<p dir="rtl">
<span dir="rtl" class="inlineHeader" id="b08_Samuel_1, פרק ב, ב">ב</span>
אין קדוש כיהוה כי אין בלתך ואין צור כאלהינו:<p dir="rtl">
<span dir="rtl" class="inlineHeader" id="b08_Samuel_1, פרק ב, ג">ג</span>
אל תרבו תדברו גבהה גבהה יצא עתק מפיכם כי אל דעות יהוה ולא נתכנו עללות:<p dir="rtl">
<span dir="rtl" class="inlineHeader" id="b08_Samuel_1, פרק ב, ד">ד</span>
קשת גברים חתים ונכשלים אזרו חיל:<p dir="rtl">
<span dir="rtl" class="inlineHeader" id="b08_Samuel_1, פרק ב, ה">ה</span>
שבעים בלחם נשכרו ורעבים חדלו עד עקרה ילדה שבעה ורבת בנים אמללה:<p dir="rtl">
<span dir="rtl" class="inlineHeader" id="b08_Samuel_1, פרק ב, ו">ו</span>
יהוה ממית ומחיה מוריד שאול ויעל:<p dir="rtl">
<span dir="rtl" class="inlineHeader" id="b08_Samuel_1, פרק ב, ז">ז</span>
יהוה מוריש ומעשיר משפיל אף מרומם:<p dir="rtl">
<span dir="rtl" class="inlineHeader" id="b08_Samuel_1, פרק ב, ח">ח</span>
מקים מעפר דל מאשפת ירים אביון להושיב עם נדיבים וכסא כבוד ינחלם כי ליהוה מצקי ארץ וישת עליהם תבל:<p dir="rtl">
<span dir="rtl" class="inlineHeader" id="b08_Samuel_1, פרק ב, ט">ט</span>
רגלי חסידו ישמר ורשעים בחשך ידמו כי לא בכח יגבר איש:<p dir="rtl">
<span dir="rtl" class="inlineHeader" id="b08_Samuel_1, פרק ב, י">י</span>
יהוה יחתו מריבו עלו בשמים ירעם יהוה ידין אפסי ארץ ויתן עז למלכו וירם קרן משיחו: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ב, יא">יא</span>
וילך אלקנה הרמתה על ביתו והנער היה משרת את יהוה את פני עלי הכהן:<p dir="rtl">
<span dir="rtl" class="inlineHeader" id="b08_Samuel_1, פרק ב, יב">יב</span>
ובני עלי בני בליעל לא ידעו את יהוה:<p dir="rtl">
<span dir="rtl" class="inlineHeader" id="b08_Samuel_1, פרק ב, יג">יג</span>
ומשפט הכהנים את העם כל איש זבח זבח ובא נער הכהן כבשל הבשר והמזלג שלש השנים בידו:<p dir="rtl">
<span dir="rtl" class="inlineHeader" id="b08_Samuel_1, פרק ב, יד">יד</span>
והכה בכיור או בדוד או בקלחת או בפרור כל אשר יעלה המזלג יקח הכהן בו ככה יעשו לכל ישראל הבאים שם בשלה:<p dir="rtl">
<span dir="rtl" class="inlineHeader" id="b08_Samuel_1, פרק ב, טו">טו</span>
גם בטרם יקטרון את החלב ובא נער הכהן ואמר לאיש הזבח תנה בשר לצלות לכהן ולא יקח ממך בשר מבשל כי אם חי:<p dir="rtl">
<span dir="rtl" class="inlineHeader" id="b08_Samuel_1, פרק ב, טז">טז</span>
ויאמר אליו האיש קטר יקטירון כיום החלב וקח לך כאשר תאוה נפשך ואמר לו כי עתה תתן ואם לא לקחתי בחזקה:<p dir="rtl">
<span dir="rtl" class="inlineHeader" id="b08_Samuel_1, פרק ב, יז">יז</span>
ותהי חטאת הנערים גדולה מאד את פני יהוה כי נאצו האנשים את מנחת יהוה:<p dir="rtl">
<span dir="rtl" class="inlineHeader" id="b08_Samuel_1, פרק ב, יח">יח</span>
ושמואל משרת את פני יהוה נער חגור אפוד בד:<p dir="rtl">
<span dir="rtl" class="inlineHeader" id="b08_Samuel_1, פרק ב, יט">יט</span>
ומעיל קטן תעשה לו אמו והעלתה לו מימים ימימה בעלותה את אישה לזבח את זבח הימים:<p dir="rtl">
<span dir="rtl" class="inlineHeader" id="b08_Samuel_1, פרק ב, כ">כ</span>
וברך עלי את אלקנה ואת אשתו ואמר ישם יהוה לך זרע מן האשה הזאת תחת השאלה אשר שאל ליהוה והלכו למקמו:<p dir="rtl">
<span dir="rtl" class="inlineHeader" id="b08_Samuel_1, פרק ב, כא">כא</span>
כי פקד יהוה את חנה ותהר ותלד שלשה בנים ושתי בנות ויגדל הנער שמואל עם יהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ב, כב">כב</span>
ועלי זקן מאד ושמע את כל אשר יעשון בניו לכל ישראל ואת אשר ישכבון את הנשים הצבאות פתח אהל מועד:<p dir="rtl">
<span dir="rtl" class="inlineHeader" id="b08_Samuel_1, פרק ב, כג">כג</span>
ויאמר להם למה תעשון כדברים האלה אשר אנכי שמע את דבריכם רעים מאת כל העם אלה:<p dir="rtl">
<span dir="rtl" class="inlineHeader" id="b08_Samuel_1, פרק ב, כד">כד</span>
אל בני כי לוא טובה השמעה אשר אנכי שמע מעברים עם יהוה:<p dir="rtl">
<span dir="rtl" class="inlineHeader" id="b08_Samuel_1, פרק ב, כה">כה</span>
אם יחטא איש לאיש ופללו אלהים ואם ליהוה יחטא איש מי יתפלל לו ולא ישמעו לקול אביהם כי חפץ יהוה להמיתם:<p dir="rtl">
<span dir="rtl" class="inlineHeader" id="b08_Samuel_1, פרק ב, כו">כו</span>
והנער שמואל הלך וגדל וטוב גם עם יהוה וגם עם אנשים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ב, כז">כז</span>
ויבא איש אלהים אל עלי ויאמר אליו כה אמר יהוה הנגלה נגליתי אל בית אביך בהיותם במצרים לבית פרעה:<p dir="rtl">
<span dir="rtl" class="inlineHeader" id="b08_Samuel_1, פרק ב, כח">כח</span>
ובחר אתו מכל שבטי ישראל לי לכהן לעלות על מזבחי להקטיר קטרת לשאת אפוד לפני ואתנה לבית אביך את כל אשי בני ישראל:<p dir="rtl">
<span dir="rtl" class="inlineHeader" id="b08_Samuel_1, פרק ב, כט">כט</span>
למה תבעטו בזבחי ובמנחתי אשר צויתי מעון ותכבד את בניך ממני להבריאכם מראשית כל מנחת ישראל לעמי:<p dir="rtl">
<span dir="rtl" class="inlineHeader" id="b08_Samuel_1, פרק ב, ל">ל</span>
לכן נאם יהוה אלהי ישראל אמור אמרתי ביתך ובית אביך יתהלכו לפני עד עולם ועתה נאם יהוה חלילה לי כי מכבדי אכבד ובזי יקלו:<p dir="rtl">
<span dir="rtl" class="inlineHeader" id="b08_Samuel_1, פרק ב, לא">לא</span>
הנה ימים באים וגדעתי את זרעך ואת זרע בית אביך מהיות זקן בביתך:<p dir="rtl">
<span dir="rtl" class="inlineHeader" id="b08_Samuel_1, פרק ב, לב">לב</span>
והבטת צר מעון בכל אשר ייטיב את ישראל ולא יהיה זקן בביתך כל הימים:<p dir="rtl">
<span dir="rtl" class="inlineHeader" id="b08_Samuel_1, פרק ב, לג">לג</span>
ואיש לא אכרית לך מעם מזבחי לכלות את עיניך ולאדיב את נפשך וכל מרבית ביתך ימותו אנשים:<p dir="rtl">
<span dir="rtl" class="inlineHeader" id="b08_Samuel_1, פרק ב, לד">לד</span>
וזה לך האות אשר יבא אל שני בניך אל חפני ופינחס ביום אחד ימותו שניהם:<p dir="rtl">
<span dir="rtl" class="inlineHeader" id="b08_Samuel_1, פרק ב, לה">לה</span>
והקימתי לי כהן נאמן כאשר בלבבי ובנפשי יעשה ובניתי לו בית נאמן והתהלך לפני משיחי כל הימים:<p dir="rtl">
<span dir="rtl" class="inlineHeader" id="b08_Samuel_1, פרק ב, לו">לו</span>
והיה כל הנותר בביתך יבוא להשתחות לו לאגורת כסף וככר לחם ואמר ספחני נא אל אחת הכהנות לאכל פת לחם: <B>(ס)</B><p dir="rtl">
<h3 dir="rtl" id="b08_Samuel_1, פרק ג">פרק ג</h3><p dir="rtl">
<span dir="rtl" class="inlineHeader" id="b08_Samuel_1, פרק ג, א">א</span>
והנער שמואל משרת את יהוה לפני עלי ודבר יהוה היה יקר בימים ההם אין חזון נפרץ: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ג, ב">ב</span>
ויהי ביום ההוא ועלי שכב במקמו ועינו החלו כהות לא יוכל לראות:<p dir="rtl">
<span dir="rtl" class="inlineHeader" id="b08_Samuel_1, פרק ג, ג">ג</span>
ונר אלהים טרם יכבה ושמואל שכב בהיכל יהוה אשר שם ארון אלהים: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ג, ד">ד</span>
ויקרא יהוה אל שמואל ויאמר הנני:<p dir="rtl">
<span dir="rtl" class="inlineHeader" id="b08_Samuel_1, פרק ג, ה">ה</span>
וירץ אל עלי ויאמר הנני כי קראת לי ויאמר לא קראתי שוב שכב וילך וישכב: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ג, ו">ו</span>
ויסף יהוה קרא עוד שמואל ויקם שמואל וילך אל עלי ויאמר הנני כי קראת לי ויאמר לא קראתי בני שוב שכב:<p dir="rtl">
<span dir="rtl" class="inlineHeader" id="b08_Samuel_1, פרק ג, ז">ז</span>
ושמואל טרם ידע את יהוה וטרם יגלה אליו דבר יהוה:<p dir="rtl">
<span dir="rtl" class="inlineHeader" id="b08_Samuel_1, פרק ג, ח">ח</span>
ויסף יהוה קרא שמואל בשלשית ויקם וילך אל עלי ויאמר הנני כי קראת לי ויבן עלי כי יהוה קרא לנער:<p dir="rtl">
<span dir="rtl" class="inlineHeader" id="b08_Samuel_1, פרק ג, ט">ט</span>
ויאמר עלי לשמואל לך שכב והיה אם יקרא אליך ואמרת דבר יהוה כי שמע עבדך וילך שמואל וישכב במקומו:<p dir="rtl">
<span dir="rtl" class="inlineHeader" id="b08_Samuel_1, פרק ג, י">י</span>
ויבא יהוה ויתיצב ויקרא כפעם בפעם שמואל שמואל ויאמר שמואל דבר כי שמע עבדך: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ג, יא">יא</span>
ויאמר יהוה אל שמואל הנה אנכי עשה דבר בישראל אשר כל שמעו תצלינה שתי אזניו:<p dir="rtl">
<span dir="rtl" class="inlineHeader" id="b08_Samuel_1, פרק ג, יב">יב</span>
ביום ההוא אקים אל עלי את כל אשר דברתי אל ביתו החל וכלה:<p dir="rtl">
<span dir="rtl" class="inlineHeader" id="b08_Samuel_1, פרק ג, יג">יג</span>
והגדתי לו כי שפט אני את ביתו עד עולם בעון אשר ידע כי מקללים להם בניו ולא כהה בם:<p dir="rtl">
<span dir="rtl" class="inlineHeader" id="b08_Samuel_1, פרק ג, יד">יד</span>
ולכן נשבעתי לבית עלי אם יתכפר עון בית עלי בזבח ובמנחה עד עולם:<p dir="rtl">
<span dir="rtl" class="inlineHeader" id="b08_Samuel_1, פרק ג, טו">טו</span>
וישכב שמואל עד הבקר ויפתח את דלתות בית יהוה ושמואל ירא מהגיד את המראה אל עלי:<p dir="rtl">
<span dir="rtl" class="inlineHeader" id="b08_Samuel_1, פרק ג, טז">טז</span>
ויקרא עלי את שמואל ויאמר שמואל בני ויאמר הנני:<p dir="rtl">
<span dir="rtl" class="inlineHeader" id="b08_Samuel_1, פרק ג, יז">יז</span>
ויאמר מה הדבר אשר דבר אליך אל נא תכחד ממני כה יעשה לך אלהים וכה יוסיף אם תכחד ממני דבר מכל הדבר אשר דבר אליך:<p dir="rtl">
<span dir="rtl" class="inlineHeader" id="b08_Samuel_1, פרק ג, יח">יח</span>
ויגד לו שמואל את כל הדברים ולא כחד ממנו ויאמר יהוה הוא הטוב בעינו יעשה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ג, יט">יט</span>
ויגדל שמואל ויהוה היה עמו ולא הפיל מכל דבריו ארצה:<p dir="rtl">
<span dir="rtl" class="inlineHeader" id="b08_Samuel_1, פרק ג, כ">כ</span>
וידע כל ישראל מדן ועד באר שבע כי נאמן שמואל לנביא ליהוה:<p dir="rtl">
<span dir="rtl" class="inlineHeader" id="b08_Samuel_1, פרק ג, כא">כא</span>
ויסף יהוה להראה בשלה כי נגלה יהוה אל שמואל בשלו בדבר יהוה: <B>(פ)</B><p dir="rtl">
<h3 dir="rtl" id="b08_Samuel_1, פרק ד">פרק ד</h3><p dir="rtl">
<span dir="rtl" class="inlineHeader" id="b08_Samuel_1, פרק ד, א">א</span>
ויהי דבר שמואל לכל ישראל ויצא ישראל לקראת פלשתים למלחמה ויחנו על האבן העזר ופלשתים חנו באפק:<p dir="rtl">
<span dir="rtl" class="inlineHeader" id="b08_Samuel_1, פרק ד, ב">ב</span>
ויערכו פלשתים לקראת ישראל ותטש המלחמה וינגף ישראל לפני פלשתים ויכו במערכה בשדה כארבעת אלפים איש:<p dir="rtl">
<span dir="rtl" class="inlineHeader" id="b08_Samuel_1, פרק ד, ג">ג</span>
ויבא העם אל המחנה ויאמרו זקני ישראל למה נגפנו יהוה היום לפני פלשתים נקחה אלינו משלה את ארון ברית יהוה ויבא בקרבנו וישענו מכף איבינו:<p dir="rtl">
<span dir="rtl" class="inlineHeader" id="b08_Samuel_1, פרק ד, ד">ד</span>
וישלח העם שלה וישאו משם את ארון ברית יהוה צבאות ישב הכרבים ושם שני בני עלי עם ארון ברית האלהים חפני ופינחס:<p dir="rtl">
<span dir="rtl" class="inlineHeader" id="b08_Samuel_1, פרק ד, ה">ה</span>
ויהי כבוא ארון ברית יהוה אל המחנה וירעו כל ישראל תרועה גדולה ותהם הארץ:<p dir="rtl">
<span dir="rtl" class="inlineHeader" id="b08_Samuel_1, פרק ד, ו">ו</span>
וישמעו פלשתים את קול התרועה ויאמרו מה קול התרועה הגדולה הזאת במחנה העברים וידעו כי ארון יהוה בא אל המחנה:<p dir="rtl">
<span dir="rtl" class="inlineHeader" id="b08_Samuel_1, פרק ד, ז">ז</span>
ויראו הפלשתים כי אמרו בא אלהים אל המחנה ויאמרו אוי לנו כי לא היתה כזאת אתמול שלשם:<p dir="rtl">
<span dir="rtl" class="inlineHeader" id="b08_Samuel_1, פרק ד, ח">ח</span>
אוי לנו מי יצילנו מיד האלהים האדירים האלה אלה הם האלהים המכים את מצרים בכל מכה במדבר:<p dir="rtl">
<span dir="rtl" class="inlineHeader" id="b08_Samuel_1, פרק ד, ט">ט</span>
התחזקו והיו לאנשים פלשתים פן תעבדו לעברים כאשר עבדו לכם והייתם לאנשים ונלחמתם:<p dir="rtl">
<span dir="rtl" class="inlineHeader" id="b08_Samuel_1, פרק ד, י">י</span>
וילחמו פלשתים וינגף ישראל וינסו איש לאהליו ותהי המכה גדולה מאד ויפל מישראל שלשים אלף רגלי:<p dir="rtl">
<span dir="rtl" class="inlineHeader" id="b08_Samuel_1, פרק ד, יא">יא</span>
וארון אלהים נלקח ושני בני עלי מתו חפני ופינחס:<p dir="rtl">
<span dir="rtl" class="inlineHeader" id="b08_Samuel_1, פרק ד, יב">יב</span>
וירץ איש בנימן מהמערכה ויבא שלה ביום ההוא ומדיו קרעים ואדמה על ראשו:<p dir="rtl">
<span dir="rtl" class="inlineHeader" id="b08_Samuel_1, פרק ד, יג">יג</span>
ויבוא והנה עלי ישב על הכסא יך דרך מצפה כי היה לבו חרד על ארון האלהים והאיש בא להגיד בעיר ותזעק כל העיר:<p dir="rtl">
<span dir="rtl" class="inlineHeader" id="b08_Samuel_1, פרק ד, יד">יד</span>
וישמע עלי את קול הצעקה ויאמר מה קול ההמון הזה והאיש מהר ויבא ויגד לעלי:<p dir="rtl">
<span dir="rtl" class="inlineHeader" id="b08_Samuel_1, פרק ד, טו">טו</span>
ועלי בן תשעים ושמנה שנה ועיניו קמה ולא יכול לראות:<p dir="rtl">
<span dir="rtl" class="inlineHeader" id="b08_Samuel_1, פרק ד, טז">טז</span>
ויאמר האיש אל עלי אנכי הבא מן המערכה ואני מן המערכה נסתי היום ויאמר מה היה הדבר בני:<p dir="rtl">
<span dir="rtl" class="inlineHeader" id="b08_Samuel_1, פרק ד, יז">יז</span>
ויען המבשר ויאמר נס ישראל לפני פלשתים וגם מגפה גדולה היתה בעם וגם שני בניך מתו חפני ופינחס וארון האלהים נלקחה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ד, יח">יח</span>
ויהי כהזכירו את ארון האלהים ויפל מעל הכסא אחרנית בעד יד השער ותשבר מפרקתו וימת כי זקן האיש וכבד והוא שפט את ישראל ארבעים שנה:<p dir="rtl">
<span dir="rtl" class="inlineHeader" id="b08_Samuel_1, פרק ד, יט">יט</span>
וכלתו אשת פינחס הרה ללת ותשמע את השמעה אל הלקח ארון האלהים ומת חמיה ואישה ותכרע ותלד כי נהפכו עליה צריה:<p dir="rtl">
<span dir="rtl" class="inlineHeader" id="b08_Samuel_1, פרק ד, כ">כ</span>
וכעת מותה ותדברנה הנצבות עליה אל תיראי כי בן ילדת ולא ענתה ולא שתה לבה:<p dir="rtl">
<span dir="rtl" class="inlineHeader" id="b08_Samuel_1, פרק ד, כא">כא</span>
ותקרא לנער אי כבוד לאמר גלה כבוד מישראל אל הלקח ארון האלהים ואל חמיה ואישה:<p dir="rtl">
<span dir="rtl" class="inlineHeader" id="b08_Samuel_1, פרק ד, כב">כב</span>
ותאמר גלה כבוד מישראל כי נלקח ארון האלהים: <B>(פ)</B><p dir="rtl">
<h3 dir="rtl" id="b08_Samuel_1, פרק ה">פרק ה</h3><p dir="rtl">
<span dir="rtl" class="inlineHeader" id="b08_Samuel_1, פרק ה, א">א</span>
ופלשתים לקחו את ארון האלהים ויבאהו מאבן העזר אשדודה:<p dir="rtl">
<span dir="rtl" class="inlineHeader" id="b08_Samuel_1, פרק ה, ב">ב</span>
ויקחו פלשתים את ארון האלהים ויביאו אתו בית דגון ויציגו אתו אצל דגון:<p dir="rtl">
<span dir="rtl" class="inlineHeader" id="b08_Samuel_1, פרק ה, ג">ג</span>
וישכמו אשדודים ממחרת והנה דגון נפל לפניו ארצה לפני ארון יהוה ויקחו את דגון וישבו אתו למקומו:<p dir="rtl">
<span dir="rtl" class="inlineHeader" id="b08_Samuel_1, פרק ה, ד">ד</span>
וישכמו בבקר ממחרת והנה דגון נפל לפניו ארצה לפני ארון יהוה וראש דגון ושתי כפות ידיו כרתות אל המפתן רק דגון נשאר עליו:<p dir="rtl">
<span dir="rtl" class="inlineHeader" id="b08_Samuel_1, פרק ה, ה">ה</span>
על כן לא ידרכו כהני דגון וכל הבאים בית דגון על מפתן דגון באשדוד עד היום הזה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ה, ו">ו</span>
ותכבד יד יהוה אל האשדודים וישמם ויך אתם בעפלים את אשדוד ואת גבוליה:<p dir="rtl">
<span dir="rtl" class="inlineHeader" id="b08_Samuel_1, פרק ה, ז">ז</span>
ויראו אנשי אשדוד כי כן ואמרו לא ישב ארון אלהי ישראל עמנו כי קשתה ידו עלינו ועל דגון אלהינו:<p dir="rtl">
<span dir="rtl" class="inlineHeader" id="b08_Samuel_1, פרק ה, ח">ח</span>
וישלחו ויאספו את כל סרני פלשתים אליהם ויאמרו מה נעשה לארון אלהי ישראל ויאמרו גת יסב ארון אלהי ישראל ויסבו את ארון אלהי ישראל: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ה, ט">ט</span>
ויהי אחרי הסבו אתו ותהי יד יהוה בעיר מהומה גדולה מאד ויך את אנשי העיר מקטן ועד גדול וישתרו להם עפלים<p dir="rtl">
<span dir="rtl" class="inlineHeader" id="b08_Samuel_1, פרק ה, י">י</span>
וישלחו את ארון האלהים עקרון ויהי כבוא ארון האלהים עקרון ויזעקו העקרנים לאמר הסבו אלי את ארון אלהי ישראל להמיתני ואת עמי:<p dir="rtl">
<span dir="rtl" class="inlineHeader" id="b08_Samuel_1, פרק ה, יא">יא</span>
וישלחו ויאספו את כל סרני פלשתים ויאמרו שלחו את ארון אלהי ישראל וישב למקמו ולא ימית אתי ואת עמי כי היתה מהומת מות בכל העיר כבדה מאד יד האלהים שם:<p dir="rtl">
<span dir="rtl" class="inlineHeader" id="b08_Samuel_1, פרק ה, יב">יב</span>
והאנשים אשר לא מתו הכו בעפלים ותעל שועת העיר השמים:<p dir="rtl">
<h3 dir="rtl" id="b08_Samuel_1, פרק ו">פרק ו</h3><p dir="rtl">
<span dir="rtl" class="inlineHeader" id="b08_Samuel_1, פרק ו, א">א</span>
ויהי ארון יהוה בשדה פלשתים שבעה חדשים:<p dir="rtl">
<span dir="rtl" class="inlineHeader" id="b08_Samuel_1, פרק ו, ב">ב</span>
ויקראו פלשתים לכהנים ולקסמים לאמר מה נעשה לארון יהוה הודענו במה נשלחנו למקומו:<p dir="rtl">
<span dir="rtl" class="inlineHeader" id="b08_Samuel_1, פרק ו, ג">ג</span>
ויאמרו אם משלחים את ארון אלהי ישראל אל תשלחו אתו ריקם כי השב תשיבו לו אשם אז תרפאו ונודע לכם למה לא תסור ידו מכם:<p dir="rtl">
<span dir="rtl" class="inlineHeader" id="b08_Samuel_1, פרק ו, ד">ד</span>
ויאמרו מה האשם אשר נשיב לו ויאמרו מספר סרני פלשתים חמשה עפלי זהב וחמשה עכברי זהב כי מגפה אחת לכלם ולסרניכם:<p dir="rtl">
<span dir="rtl" class="inlineHeader" id="b08_Samuel_1, פרק ו, ה">ה</span>
ועשיתם צלמי עפליכם וצלמי עכבריכם המשחיתם את הארץ ונתתם לאלהי ישראל כבוד אולי יקל את ידו מעליכם ומעל אלהיכם ומעל ארצכם:<p dir="rtl">
<span dir="rtl" class="inlineHeader" id="b08_Samuel_1, פרק ו, ו">ו</span>
ולמה תכבדו את לבבכם כאשר כבדו מצרים ופרעה את לבם הלוא כאשר התעלל בהם וישלחום וילכו:<p dir="rtl">
<span dir="rtl" class="inlineHeader" id="b08_Samuel_1, פרק ו, ז">ז</span>
ועתה קחו ועשו עגלה חדשה אחת ושתי פרות עלות אשר לא עלה עליהם על ואסרתם את הפרות בעגלה והשיבתם בניהם מאחריהם הביתה:<p dir="rtl">
<span dir="rtl" class="inlineHeader" id="b08_Samuel_1, פרק ו, ח">ח</span>
ולקחתם את ארון יהוה ונתתם אתו אל העגלה ואת כלי הזהב אשר השבתם לו אשם תשימו בארגז מצדו ושלחתם אתו והלך:<p dir="rtl">
<span dir="rtl" class="inlineHeader" id="b08_Samuel_1, פרק ו, ט">ט</span>
וראיתם אם דרך גבולו יעלה בית שמש הוא עשה לנו את הרעה הגדולה הזאת ואם לא וידענו כי לא ידו נגעה בנו מקרה הוא היה לנו:<p dir="rtl">
<span dir="rtl" class="inlineHeader" id="b08_Samuel_1, פרק ו, י">י</span>
ויעשו האנשים כן ויקחו שתי פרות עלות ויאסרום בעגלה ואת בניהם כלו בבית:<p dir="rtl">
<span dir="rtl" class="inlineHeader" id="b08_Samuel_1, פרק ו, יא">יא</span>
וישמו את ארון יהוה אל העגלה ואת הארגז ואת עכברי הזהב ואת צלמי טחריהם:<p dir="rtl">
<span dir="rtl" class="inlineHeader" id="b08_Samuel_1, פרק ו, יב">יב</span>
וישרנה הפרות בדרך על דרך בית שמש במסלה אחת הלכו הלך וגעו ולא סרו ימין ושמאול וסרני פלשתים הלכים אחריהם עד גבול בית שמש:<p dir="rtl">
<span dir="rtl" class="inlineHeader" id="b08_Samuel_1, פרק ו, יג">יג</span>
ובית שמש קצרים קציר חטים בעמק וישאו את עיניהם ויראו את הארון וישמחו לראות:<p dir="rtl">
<span dir="rtl" class="inlineHeader" id="b08_Samuel_1, פרק ו, יד">יד</span>
והעגלה באה אל שדה יהושע בית השמשי ותעמד שם ושם אבן גדולה ויבקעו את עצי העגלה ואת הפרות העלו עלה ליהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ו, טו">טו</span>
והלוים הורידו את ארון יהוה ואת הארגז אשר אתו אשר בו כלי זהב וישמו אל האבן הגדולה ואנשי בית שמש העלו עלות ויזבחו זבחים ביום ההוא ליהוה:<p dir="rtl">
<span dir="rtl" class="inlineHeader" id="b08_Samuel_1, פרק ו, טז">טז</span>
וחמשה סרני פלשתים ראו וישבו עקרון ביום ההוא: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ו, יז">יז</span>
ואלה טחרי הזהב אשר השיבו פלשתים אשם ליהוה לאשדוד אחד לעזה אחד לאשקלון אחד לגת אחד לעקרון אחד: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ו, יח">יח</span>
ועכברי הזהב מספר כל ערי פלשתים לחמשת הסרנים מעיר מבצר ועד כפר הפרזי ועד אבל הגדולה אשר הניחו עליה את ארון יהוה עד היום הזה בשדה יהושע בית השמשי:<p dir="rtl">
<span dir="rtl" class="inlineHeader" id="b08_Samuel_1, פרק ו, יט">יט</span>
ויך באנשי בית שמש כי ראו בארון יהוה ויך בעם שבעים איש חמשים אלף איש ויתאבלו העם כי הכה יהוה בעם מכה גדולה<p dir="rtl">
<span dir="rtl" class="inlineHeader" id="b08_Samuel_1, פרק ו, כ">כ</span>
ויאמרו אנשי בית שמש מי יוכל לעמד לפני יהוה האלהים הקדוש הזה ואל מי יעלה מעלינו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ו, כא">כא</span>
וישלחו מלאכים אל יושבי קרית יערים לאמר השבו פלשתים את ארון יהוה רדו העלו אתו אליכם:<p dir="rtl">
<h3 dir="rtl" id="b08_Samuel_1, פרק ז">פרק ז</h3><p dir="rtl">
<span dir="rtl" class="inlineHeader" id="b08_Samuel_1, פרק ז, א">א</span>
ויבאו אנשי קרית יערים ויעלו את ארון יהוה ויבאו אתו אל בית אבינדב בגבעה ואת אלעזר בנו קדשו לשמר את ארון יהוה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ז, ב">ב</span>
ויהי מיום שבת הארון בקרית יערים וירבו הימים ויהיו עשרים שנה וינהו כל בית ישראל אחרי יהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ז, ג">ג</span>
ויאמר שמואל אל כל בית ישראל לאמר אם בכל לבבכם אתם שבים אל יהוה הסירו את אלהי הנכר מתוככם והעשתרות והכינו לבבכם אל יהוה ועבדהו לבדו ויצל אתכם מיד פלשתים:<p dir="rtl">
<span dir="rtl" class="inlineHeader" id="b08_Samuel_1, פרק ז, ד">ד</span>
ויסירו בני ישראל את הבעלים ואת העשתרת ויעבדו את יהוה לבדו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ז, ה">ה</span>
ויאמר שמואל קבצו את כל ישראל המצפתה ואתפלל בעדכם אל יהוה:<p dir="rtl">
<span dir="rtl" class="inlineHeader" id="b08_Samuel_1, פרק ז, ו">ו</span>
ויקבצו המצפתה וישאבו מים וישפכו לפני יהוה ויצומו ביום ההוא ויאמרו שם חטאנו ליהוה וישפט שמואל את בני ישראל במצפה:<p dir="rtl">
<span dir="rtl" class="inlineHeader" id="b08_Samuel_1, פרק ז, ז">ז</span>
וישמעו פלשתים כי התקבצו בני ישראל המצפתה ויעלו סרני פלשתים אל ישראל וישמעו בני ישראל ויראו מפני פלשתים:<p dir="rtl">
<span dir="rtl" class="inlineHeader" id="b08_Samuel_1, פרק ז, ח">ח</span>
ויאמרו בני ישראל אל שמואל אל תחרש ממנו מזעק אל יהוה אלהינו וישענו מיד פלשתים:<p dir="rtl">
<span dir="rtl" class="inlineHeader" id="b08_Samuel_1, פרק ז, ט">ט</span>
ויקח שמואל טלה חלב אחד ויעלה עולה כליל ליהוה ויזעק שמואל אל יהוה בעד ישראל ויענהו יהוה:<p dir="rtl">
<span dir="rtl" class="inlineHeader" id="b08_Samuel_1, פרק ז, י">י</span>
ויהי שמואל מעלה העולה ופלשתים נגשו למלחמה בישראל וירעם יהוה בקול גדול ביום ההוא על פלשתים ויהמם וינגפו לפני ישראל:<p dir="rtl">
<span dir="rtl" class="inlineHeader" id="b08_Samuel_1, פרק ז, יא">יא</span>
ויצאו אנשי ישראל מן המצפה וירדפו את פלשתים ויכום עד מתחת לבית כר:<p dir="rtl">
<span dir="rtl" class="inlineHeader" id="b08_Samuel_1, פרק ז, יב">יב</span>
ויקח שמואל אבן אחת וישם בין המצפה ובין השן ויקרא את שמה אבן העזר ויאמר עד הנה עזרנו יהוה:<p dir="rtl">
<span dir="rtl" class="inlineHeader" id="b08_Samuel_1, פרק ז, יג">יג</span>
ויכנעו הפלשתים ולא יספו עוד לבוא בגבול ישראל ותהי יד יהוה בפלשתים כל ימי שמואל:<p dir="rtl">
<span dir="rtl" class="inlineHeader" id="b08_Samuel_1, פרק ז, יד">יד</span>
ותשבנה הערים אשר לקחו פלשתים מאת ישראל לישראל מעקרון ועד גת ואת גבולן הציל ישראל מיד פלשתים ויהי שלום בין ישראל ובין האמרי:<p dir="rtl">
<span dir="rtl" class="inlineHeader" id="b08_Samuel_1, פרק ז, טו">טו</span>
וישפט שמואל את ישראל כל ימי חייו:<p dir="rtl">
<span dir="rtl" class="inlineHeader" id="b08_Samuel_1, פרק ז, טז">טז</span>
והלך מדי שנה בשנה וסבב בית אל והגלגל והמצפה ושפט את ישראל את כל המקומות האלה:<p dir="rtl">
<span dir="rtl" class="inlineHeader" id="b08_Samuel_1, פרק ז, יז">יז</span>
ותשבתו הרמתה כי שם ביתו ושם שפט את ישראל ויבן שם מזבח ליהוה: <B>(פ)</B><p dir="rtl">
<h3 dir="rtl" id="b08_Samuel_1, פרק ח">פרק ח</h3><p dir="rtl">
<span dir="rtl" class="inlineHeader" id="b08_Samuel_1, פרק ח, א">א</span>
ויהי כאשר זקן שמואל וישם את בניו שפטים לישראל:<p dir="rtl">
<span dir="rtl" class="inlineHeader" id="b08_Samuel_1, פרק ח, ב">ב</span>
ויהי שם בנו הבכור יואל ושם משנהו אביה שפטים בבאר שבע:<p dir="rtl">
<span dir="rtl" class="inlineHeader" id="b08_Samuel_1, פרק ח, ג">ג</span>
ולא הלכו בניו בדרכו ויטו אחרי הבצע ויקחו שחד ויטו משפט: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ח, ד">ד</span>
ויתקבצו כל זקני ישראל ויבאו אל שמואל הרמתה:<p dir="rtl">
<span dir="rtl" class="inlineHeader" id="b08_Samuel_1, פרק ח, ה">ה</span>
ויאמרו אליו הנה אתה זקנת ובניך לא הלכו בדרכיך עתה שימה לנו מלך לשפטנו ככל הגוים:<p dir="rtl">
<span dir="rtl" class="inlineHeader" id="b08_Samuel_1, פרק ח, ו">ו</span>
וירע הדבר בעיני שמואל כאשר אמרו תנה לנו מלך לשפטנו ויתפלל שמואל אל יהוה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ח, ז">ז</span>
ויאמר יהוה אל שמואל שמע בקול העם לכל אשר יאמרו אליך כי לא אתך מאסו כי אתי מאסו ממלך עליהם:<p dir="rtl">
<span dir="rtl" class="inlineHeader" id="b08_Samuel_1, פרק ח, ח">ח</span>
ככל המעשים אשר עשו מיום העלתי אתם ממצרים ועד היום הזה ויעזבני ויעבדו אלהים אחרים כן המה עשים גם לך:<p dir="rtl">
<span dir="rtl" class="inlineHeader" id="b08_Samuel_1, פרק ח, ט">ט</span>
ועתה שמע בקולם אך כי העד תעיד בהם והגדת להם משפט המלך אשר ימלך עליהם: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ח, י">י</span>
ויאמר שמואל את כל דברי יהוה אל העם השאלים מאתו מלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ח, יא">יא</span>
ויאמר זה יהיה משפט המלך אשר ימלך עליכם את בניכם יקח ושם לו במרכבתו ובפרשיו ורצו לפני מרכבתו:<p dir="rtl">
<span dir="rtl" class="inlineHeader" id="b08_Samuel_1, פרק ח, יב">יב</span>
ולשום לו שרי אלפים ושרי חמשים ולחרש חרישו ולקצר קצירו ולעשות כלי מלחמתו וכלי רכבו:<p dir="rtl">
<span dir="rtl" class="inlineHeader" id="b08_Samuel_1, פרק ח, יג">יג</span>
ואת בנותיכם יקח לרקחות ולטבחות ולאפות:<p dir="rtl">
<span dir="rtl" class="inlineHeader" id="b08_Samuel_1, פרק ח, יד">יד</span>
ואת שדותיכם ואת כרמיכם וזיתיכם הטובים יקח ונתן לעבדיו:<p dir="rtl">
<span dir="rtl" class="inlineHeader" id="b08_Samuel_1, פרק ח, טו">טו</span>
וזרעיכם וכרמיכם יעשר ונתן לסריסיו ולעבדיו:<p dir="rtl">
<span dir="rtl" class="inlineHeader" id="b08_Samuel_1, פרק ח, טז">טז</span>
ואת עבדיכם ואת שפחותיכם ואת בחוריכם הטובים ואת חמוריכם יקח ועשה למלאכתו:<p dir="rtl">
<span dir="rtl" class="inlineHeader" id="b08_Samuel_1, פרק ח, יז">יז</span>
צאנכם יעשר ואתם תהיו לו לעבדים:<p dir="rtl">
<span dir="rtl" class="inlineHeader" id="b08_Samuel_1, פרק ח, יח">יח</span>
וזעקתם ביום ההוא מלפני מלככם אשר בחרתם לכם ולא יענה יהוה אתכם ביום ההוא:<p dir="rtl">
<span dir="rtl" class="inlineHeader" id="b08_Samuel_1, פרק ח, יט">יט</span>
וימאנו העם לשמע בקול שמואל ויאמרו לא כי אם מלך יהיה עלינו:<p dir="rtl">
<span dir="rtl" class="inlineHeader" id="b08_Samuel_1, פרק ח, כ">כ</span>
והיינו גם אנחנו ככל הגוים ושפטנו מלכנו ויצא לפנינו ונלחם את מלחמתנו:<p dir="rtl">
<span dir="rtl" class="inlineHeader" id="b08_Samuel_1, פרק ח, כא">כא</span>
וישמע שמואל את כל דברי העם וידברם באזני יהוה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ח, כב">כב</span>
ויאמר יהוה אל שמואל שמע בקולם והמלכת להם מלך ויאמר שמואל אל אנשי ישראל לכו איש לעירו: <B>(פ)</B><p dir="rtl">
<h3 dir="rtl" id="b08_Samuel_1, פרק ט">פרק ט</h3><p dir="rtl">
<span dir="rtl" class="inlineHeader" id="b08_Samuel_1, פרק ט, א">א</span>
ויהי איש מבן ימין ושמו קיש בן אביאל בן צרור בן בכורת בן אפיח בן איש ימיני גבור חיל:<p dir="rtl">
<span dir="rtl" class="inlineHeader" id="b08_Samuel_1, פרק ט, ב">ב</span>
ולו היה בן ושמו שאול בחור וטוב ואין איש מבני ישראל טוב ממנו משכמו ומעלה גבה מכל העם:<p dir="rtl">
<span dir="rtl" class="inlineHeader" id="b08_Samuel_1, פרק ט, ג">ג</span>
ותאבדנה האתנות לקיש אבי שאול ויאמר קיש אל שאול בנו קח נא אתך את אחד מהנערים וקום לך בקש את האתנת:<p dir="rtl">
<span dir="rtl" class="inlineHeader" id="b08_Samuel_1, פרק ט, ד">ד</span>
ויעבר בהר אפרים ויעבר בארץ שלשה ולא מצאו ויעברו בארץ שעלים ואין ויעבר בארץ ימיני ולא מצאו:<p dir="rtl">
<span dir="rtl" class="inlineHeader" id="b08_Samuel_1, פרק ט, ה">ה</span>
המה באו בארץ צוף ושאול אמר לנערו אשר עמו לכה ונשובה פן יחדל אבי מן האתנות ודאג לנו:<p dir="rtl">
<span dir="rtl" class="inlineHeader" id="b08_Samuel_1, פרק ט, ו">ו</span>
ויאמר לו הנה נא איש אלהים בעיר הזאת והאיש נכבד כל אשר ידבר בוא יבוא עתה נלכה שם אולי יגיד לנו את דרכנו אשר הלכנו עליה:<p dir="rtl">
<span dir="rtl" class="inlineHeader" id="b08_Samuel_1, פרק ט, ז">ז</span>
ויאמר שאול לנערו והנה נלך ומה נביא לאיש כי הלחם אזל מכלינו ותשורה אין להביא לאיש האלהים מה אתנו:<p dir="rtl">
<span dir="rtl" class="inlineHeader" id="b08_Samuel_1, פרק ט, ח">ח</span>
ויסף הנער לענות את שאול ויאמר הנה נמצא בידי רבע שקל כסף ונתתי לאיש האלהים והגיד לנו את דרכנו:<p dir="rtl">
<span dir="rtl" class="inlineHeader" id="b08_Samuel_1, פרק ט, ט">ט</span>
לפנים בישראל כה אמר האיש בלכתו לדרוש אלהים לכו ונלכה עד הראה כי לנביא היום יקרא לפנים הראה:<p dir="rtl">
<span dir="rtl" class="inlineHeader" id="b08_Samuel_1, פרק ט, י">י</span>
ויאמר שאול לנערו טוב דברך לכה נלכה וילכו אל העיר אשר שם איש האלהים:<p dir="rtl">
<span dir="rtl" class="inlineHeader" id="b08_Samuel_1, פרק ט, יא">יא</span>
המה עלים במעלה העיר והמה מצאו נערות יצאות לשאב מים ויאמרו להן היש בזה הראה:<p dir="rtl">
<span dir="rtl" class="inlineHeader" id="b08_Samuel_1, פרק ט, יב">יב</span>
ותענינה אותם ותאמרנה יש הנה לפניך מהר עתה כי היום בא לעיר כי זבח היום לעם בבמה:<p dir="rtl">
<span dir="rtl" class="inlineHeader" id="b08_Samuel_1, פרק ט, יג">יג</span>
כבאכם העיר כן תמצאון אתו בטרם יעלה הבמתה לאכל כי לא יאכל העם עד באו כי הוא יברך הזבח אחרי כן יאכלו הקראים ועתה עלו כי אתו כהיום תמצאון אתו:<p dir="rtl">
<span dir="rtl" class="inlineHeader" id="b08_Samuel_1, פרק ט, יד">יד</span>
ויעלו העיר המה באים בתוך העיר והנה שמואל יצא לקראתם לעלות הבמה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ט, טו">טו</span>
ויהוה גלה את אזן שמואל יום אחד לפני בוא שאול לאמר:<p dir="rtl">
<span dir="rtl" class="inlineHeader" id="b08_Samuel_1, פרק ט, טז">טז</span>
כעת מחר אשלח אליך איש מארץ בנימן ומשחתו לנגיד על עמי ישראל והושיע את עמי מיד פלשתים כי ראיתי את עמי כי באה צעקתו אלי:<p dir="rtl">
<span dir="rtl" class="inlineHeader" id="b08_Samuel_1, פרק ט, יז">יז</span>
ושמואל ראה את שאול ויהוה ענהו הנה האיש אשר אמרתי אליך זה יעצר בעמי:<p dir="rtl">
<span dir="rtl" class="inlineHeader" id="b08_Samuel_1, פרק ט, יח">יח</span>
ויגש שאול את שמואל בתוך השער ויאמר הגידה נא לי אי זה בית הראה:<p dir="rtl">
<span dir="rtl" class="inlineHeader" id="b08_Samuel_1, פרק ט, יט">יט</span>
ויען שמואל את שאול ויאמר אנכי הראה עלה לפני הבמה ואכלתם עמי היום ושלחתיך בבקר וכל אשר בלבבך אגיד לך:<p dir="rtl">
<span dir="rtl" class="inlineHeader" id="b08_Samuel_1, פרק ט, כ">כ</span>
ולאתנות האבדות לך היום שלשת הימים אל תשם את לבך להם כי נמצאו ולמי כל חמדת ישראל הלוא לך ולכל בית אביך:<p dir="rtl">
<span dir="rtl" class="inlineHeader" id="b08_Samuel_1, פרק ט, כא">כא</span>
ויען שאול ויאמר הלוא בן ימיני אנכי מקטני שבטי ישראל ומשפחתי הצערה מכל משפחות שבטי בנימן ולמה דברת אלי כדבר הזה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ט, כב">כב</span>
ויקח שמואל את שאול ואת נערו ויביאם לשכתה ויתן להם מקום בראש הקרואים והמה כשלשים איש:<p dir="rtl">
<span dir="rtl" class="inlineHeader" id="b08_Samuel_1, פרק ט, כג">כג</span>
ויאמר שמואל לטבח תנה את המנה אשר נתתי לך אשר אמרתי אליך שים אתה עמך:<p dir="rtl">
<span dir="rtl" class="inlineHeader" id="b08_Samuel_1, פרק ט, כד">כד</span>
וירם הטבח את השוק והעליה וישם לפני שאול ויאמר הנה הנשאר שים לפניך אכל כי למועד שמור לך לאמר העם קראתי ויאכל שאול עם שמואל ביום ההוא:<p dir="rtl">
<span dir="rtl" class="inlineHeader" id="b08_Samuel_1, פרק ט, כה">כה</span>
וירדו מהבמה העיר וידבר עם שאול על הגג:<p dir="rtl">
<span dir="rtl" class="inlineHeader" id="b08_Samuel_1, פרק ט, כו">כו</span>
וישכמו ויהי כעלות השחר ויקרא שמואל אל שאול הגג לאמר קומה ואשלחך ויקם שאול ויצאו שניהם הוא ושמואל החוצה:<p dir="rtl">
<span dir="rtl" class="inlineHeader" id="b08_Samuel_1, פרק ט, כז">כז</span>
המה יורדים בקצה העיר ושמואל אמר אל שאול אמר לנער ויעבר לפנינו ויעבר ואתה עמד כיום ואשמיעך את דבר אלהים: <B>(פ)</B><p dir="rtl">
<h3 dir="rtl" id="b08_Samuel_1, פרק י">פרק י</h3><p dir="rtl">
<span dir="rtl" class="inlineHeader" id="b08_Samuel_1, פרק י, א">א</span>
ויקח שמואל את פך השמן ויצק על ראשו וישקהו ויאמר הלוא כי משחך יהוה על נחלתו לנגיד:<p dir="rtl">
<span dir="rtl" class="inlineHeader" id="b08_Samuel_1, פרק י, ב">ב</span>
בלכתך היום מעמדי ומצאת שני אנשים עם קברת רחל בגבול בנימן בצלצח ואמרו אליך נמצאו האתנות אשר הלכת לבקש והנה נטש אביך את דברי האתנות ודאג לכם לאמר מה אעשה לבני:<p dir="rtl">
<span dir="rtl" class="inlineHeader" id="b08_Samuel_1, פרק י, ג">ג</span>
וחלפת משם והלאה ובאת עד אלון תבור ומצאוך שם שלשה אנשים עלים אל האלהים בית אל אחד נשא שלשה גדיים ואחד נשא שלשת ככרות לחם ואחד נשא נבל יין:<p dir="rtl">
<span dir="rtl" class="inlineHeader" id="b08_Samuel_1, פרק י, ד">ד</span>
ושאלו לך לשלום ונתנו לך שתי לחם ולקחת מידם:<p dir="rtl">
<span dir="rtl" class="inlineHeader" id="b08_Samuel_1, פרק י, ה">ה</span>
אחר כן תבוא גבעת האלהים אשר שם נצבי פלשתים ויהי כבאך שם העיר ופגעת חבל נביאים ירדים מהבמה ולפניהם נבל ותף וחליל וכנור והמה מתנבאים:<p dir="rtl">
<span dir="rtl" class="inlineHeader" id="b08_Samuel_1, פרק י, ו">ו</span>
וצלחה עליך רוח יהוה והתנבית עמם ונהפכת לאיש אחר:<p dir="rtl">
<span dir="rtl" class="inlineHeader" id="b08_Samuel_1, פרק י, ז">ז</span>
והיה כי תבאינה האתות האלה לך עשה לך אשר תמצא ידך כי האלהים עמך:<p dir="rtl">
<span dir="rtl" class="inlineHeader" id="b08_Samuel_1, פרק י, ח">ח</span>
וירדת לפני הגלגל והנה אנכי ירד אליך להעלות עלות לזבח זבחי שלמים שבעת ימים תוחל עד בואי אליך והודעתי לך את אשר תעשה:<p dir="rtl">
<span dir="rtl" class="inlineHeader" id="b08_Samuel_1, פרק י, ט">ט</span>
והיה כהפנתו שכמו ללכת מעם שמואל ויהפך לו אלהים לב אחר ויבאו כל האתות האלה ביום ההוא: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק י, י">י</span>
ויבאו שם הגבעתה והנה חבל נבאים לקראתו ותצלח עליו רוח אלהים ויתנבא בתוכם:<p dir="rtl">
<span dir="rtl" class="inlineHeader" id="b08_Samuel_1, פרק י, יא">יא</span>
ויהי כל יודעו מאתמול שלשום ויראו והנה עם נבאים נבא ויאמר העם איש אל רעהו מה זה היה לבן קיש הגם שאול בנביאים:<p dir="rtl">
<span dir="rtl" class="inlineHeader" id="b08_Samuel_1, פרק י, יב">יב</span>
ויען איש משם ויאמר ומי אביהם על כן היתה למשל הגם שאול בנבאים:<p dir="rtl">
<span dir="rtl" class="inlineHeader" id="b08_Samuel_1, פרק י, יג">יג</span>
ויכל מהתנבות ויבא הבמה:<p dir="rtl">
<span dir="rtl" class="inlineHeader" id="b08_Samuel_1, פרק י, יד">יד</span>
ויאמר דוד שאול אליו ואל נערו אן הלכתם ויאמר לבקש את האתנות ונראה כי אין ונבוא אל שמואל:<p dir="rtl">
<span dir="rtl" class="inlineHeader" id="b08_Samuel_1, פרק י, טו">טו</span>
ויאמר דוד שאול הגידה נא לי מה אמר לכם שמואל:<p dir="rtl">
<span dir="rtl" class="inlineHeader" id="b08_Samuel_1, פרק י, טז">טז</span>
ויאמר שאול אל דודו הגד הגיד לנו כי נמצאו האתנות ואת דבר המלוכה לא הגיד לו אשר אמר שמואל: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק י, יז">יז</span>
ויצעק שמואל את העם אל יהוה המצפה:<p dir="rtl">
<span dir="rtl" class="inlineHeader" id="b08_Samuel_1, פרק י, יח">יח</span>
 ויאמר אל בני ישראל <B>(פ)</B> כה אמר יהוה אלהי ישראל אנכי העליתי את ישראל ממצרים ואציל אתכם מיד מצרים ומיד כל הממלכות הלחצים אתכם:<p dir="rtl">
<span dir="rtl" class="inlineHeader" id="b08_Samuel_1, פרק י, יט">יט</span>
ואתם היום מאסתם את אלהיכם אשר הוא מושיע לכם מכל רעותיכם וצרתיכם ותאמרו לו כי מלך תשים עלינו ועתה התיצבו לפני יהוה לשבטיכם ולאלפיכם:<p dir="rtl">
<span dir="rtl" class="inlineHeader" id="b08_Samuel_1, פרק י, כ">כ</span>
ויקרב שמואל את כל שבטי ישראל וילכד שבט בנימן:<p dir="rtl">
<span dir="rtl" class="inlineHeader" id="b08_Samuel_1, פרק י, כא">כא</span>
ויקרב את שבט בנימן למשפחתו ותלכד משפחת המטרי וילכד שאול בן קיש ויבקשהו ולא נמצא:<p dir="rtl">
<span dir="rtl" class="inlineHeader" id="b08_Samuel_1, פרק י, כב">כב</span>
 וישאלו עוד ביהוה הבא עוד הלם <B>(ס)</B> איש ויאמר יהוה הנה הוא נחבא אל הכלים:<p dir="rtl">
<span dir="rtl" class="inlineHeader" id="b08_Samuel_1, פרק י, כג">כג</span>
וירצו ויקחהו משם ויתיצב בתוך העם ויגבה מכל העם משכמו ומעלה:<p dir="rtl">
<span dir="rtl" class="inlineHeader" id="b08_Samuel_1, פרק י, כד">כד</span>
ויאמר שמואל אל כל העם הראיתם אשר בחר בו יהוה כי אין כמהו בכל העם וירעו כל העם ויאמרו יחי המלך: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק י, כה">כה</span>
וידבר שמואל אל העם את משפט המלכה ויכתב בספר וינח לפני יהוה וישלח שמואל את כל העם איש לביתו:<p dir="rtl">
<span dir="rtl" class="inlineHeader" id="b08_Samuel_1, פרק י, כו">כו</span>
וגם שאול הלך לביתו גבעתה וילכו עמו החיל אשר נגע אלהים בלבם:<p dir="rtl">
<span dir="rtl" class="inlineHeader" id="b08_Samuel_1, פרק י, כז">כז</span>
ובני בליעל אמרו מה ישענו זה ויבזהו ולא הביאו לו מנחה ויהי כמחריש: <B>(פ)</B><p dir="rtl">
<h3 dir="rtl" id="b08_Samuel_1, פרק יא">פרק יא</h3><p dir="rtl">
<span dir="rtl" class="inlineHeader" id="b08_Samuel_1, פרק יא, א">א</span>
ויעל נחש העמוני ויחן על יבש גלעד ויאמרו כל אנשי יביש אל נחש כרת לנו ברית ונעבדך:<p dir="rtl">
<span dir="rtl" class="inlineHeader" id="b08_Samuel_1, פרק יא, ב">ב</span>
ויאמר אליהם נחש העמוני בזאת אכרת לכם בנקור לכם כל עין ימין ושמתיה חרפה על כל ישראל:<p dir="rtl">
<span dir="rtl" class="inlineHeader" id="b08_Samuel_1, פרק יא, ג">ג</span>
ויאמרו אליו זקני יביש הרף לנו שבעת ימים ונשלחה מלאכים בכל גבול ישראל ואם אין מושיע אתנו ויצאנו אליך:<p dir="rtl">
<span dir="rtl" class="inlineHeader" id="b08_Samuel_1, פרק יא, ד">ד</span>
ויבאו המלאכים גבעת שאול וידברו הדברים באזני העם וישאו כל העם את קולם ויבכו:<p dir="rtl">
<span dir="rtl" class="inlineHeader" id="b08_Samuel_1, פרק יא, ה">ה</span>
והנה שאול בא אחרי הבקר מן השדה ויאמר שאול מה לעם כי יבכו ויספרו לו את דברי אנשי יביש:<p dir="rtl">
<span dir="rtl" class="inlineHeader" id="b08_Samuel_1, פרק יא, ו">ו</span>
ותצלח רוח אלהים על שאול בשמעו את הדברים האלה ויחר אפו מאד:<p dir="rtl">
<span dir="rtl" class="inlineHeader" id="b08_Samuel_1, פרק יא, ז">ז</span>
ויקח צמד בקר וינתחהו וישלח בכל גבול ישראל ביד המלאכים לאמר אשר איננו יצא אחרי שאול ואחר שמואל כה יעשה לבקרו ויפל פחד יהוה על העם ויצאו כאיש אחד:<p dir="rtl">
<span dir="rtl" class="inlineHeader" id="b08_Samuel_1, פרק יא, ח">ח</span>
ויפקדם בבזק ויהיו בני ישראל שלש מאות אלף ואיש יהודה שלשים אלף:<p dir="rtl">
<span dir="rtl" class="inlineHeader" id="b08_Samuel_1, פרק יא, ט">ט</span>
ויאמרו למלאכים הבאים כה תאמרון לאיש יביש גלעד מחר תהיה לכם תשועה בחם השמש ויבאו המלאכים ויגידו לאנשי יביש וישמחו:<p dir="rtl">
<span dir="rtl" class="inlineHeader" id="b08_Samuel_1, פרק יא, י">י</span>
ויאמרו אנשי יביש מחר נצא אליכם ועשיתם לנו ככל הטוב בעיניכם: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יא, יא">יא</span>
ויהי ממחרת וישם שאול את העם שלשה ראשים ויבאו בתוך המחנה באשמרת הבקר ויכו את עמון עד חם היום ויהי הנשארים ויפצו ולא נשארו בם שנים יחד:<p dir="rtl">
<span dir="rtl" class="inlineHeader" id="b08_Samuel_1, פרק יא, יב">יב</span>
ויאמר העם אל שמואל מי האמר שאול ימלך עלינו תנו האנשים ונמיתם:<p dir="rtl">
<span dir="rtl" class="inlineHeader" id="b08_Samuel_1, פרק יא, יג">יג</span>
ויאמר שאול לא יומת איש ביום הזה כי היום עשה יהוה תשועה בישראל: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יא, יד">יד</span>
ויאמר שמואל אל העם לכו ונלכה הגלגל ונחדש שם המלוכה:<p dir="rtl">
<span dir="rtl" class="inlineHeader" id="b08_Samuel_1, פרק יא, טו">טו</span>
וילכו כל העם הגלגל וימלכו שם את שאול לפני יהוה בגלגל ויזבחו שם זבחים שלמים לפני יהוה וישמח שם שאול וכל אנשי ישראל עד מאד: <B>(פ)</B><p dir="rtl">
<h3 dir="rtl" id="b08_Samuel_1, פרק יב">פרק יב</h3><p dir="rtl">
<span dir="rtl" class="inlineHeader" id="b08_Samuel_1, פרק יב, א">א</span>
ויאמר שמואל אל כל ישראל הנה שמעתי בקלכם לכל אשר אמרתם לי ואמליך עליכם מלך:<p dir="rtl">
<span dir="rtl" class="inlineHeader" id="b08_Samuel_1, פרק יב, ב">ב</span>
ועתה הנה המלך מתהלך לפניכם ואני זקנתי ושבתי ובני הנם אתכם ואני התהלכתי לפניכם מנערי עד היום הזה:<p dir="rtl">
<span dir="rtl" class="inlineHeader" id="b08_Samuel_1, פרק יב, ג">ג</span>
הנני ענו בי נגד יהוה ונגד משיחו את שור מי לקחתי וחמור מי לקחתי ואת מי עשקתי את מי רצותי ומיד מי לקחתי כפר ואעלים עיני בו ואשיב לכם:<p dir="rtl">
<span dir="rtl" class="inlineHeader" id="b08_Samuel_1, פרק יב, ד">ד</span>
ויאמרו לא עשקתנו ולא רצותנו ולא לקחת מיד איש מאומה:<p dir="rtl">
<span dir="rtl" class="inlineHeader" id="b08_Samuel_1, פרק יב, ה">ה</span>
ויאמר אליהם עד יהוה בכם ועד משיחו היום הזה כי לא מצאתם בידי מאומה ויאמר עד: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יב, ו">ו</span>
ויאמר שמואל אל העם יהוה אשר עשה את משה ואת אהרן ואשר העלה את אבתיכם מארץ מצרים:<p dir="rtl">
<span dir="rtl" class="inlineHeader" id="b08_Samuel_1, פרק יב, ז">ז</span>
ועתה התיצבו ואשפטה אתכם לפני יהוה את כל צדקות יהוה אשר עשה אתכם ואת אבותיכם:<p dir="rtl">
<span dir="rtl" class="inlineHeader" id="b08_Samuel_1, פרק יב, ח">ח</span>
כאשר בא יעקב מצרים ויזעקו אבותיכם אל יהוה וישלח יהוה את משה ואת אהרן ויוציאו את אבתיכם ממצרים וישבום במקום הזה:<p dir="rtl">
<span dir="rtl" class="inlineHeader" id="b08_Samuel_1, פרק יב, ט">ט</span>
וישכחו את יהוה אלהיהם וימכר אתם ביד סיסרא שר צבא חצור וביד פלשתים וביד מלך מואב וילחמו בם:<p dir="rtl">
<span dir="rtl" class="inlineHeader" id="b08_Samuel_1, פרק יב, י">י</span>
ויזעקו אל יהוה ויאמר חטאנו כי עזבנו את יהוה ונעבד את הבעלים ואת העשתרות ועתה הצילנו מיד איבינו ונעבדך:<p dir="rtl">
<span dir="rtl" class="inlineHeader" id="b08_Samuel_1, פרק יב, יא">יא</span>
וישלח יהוה את ירבעל ואת בדן ואת יפתח ואת שמואל ויצל אתכם מיד איביכם מסביב ותשבו בטח:<p dir="rtl">
<span dir="rtl" class="inlineHeader" id="b08_Samuel_1, פרק יב, יב">יב</span>
ותראו כי נחש מלך בני עמון בא עליכם ותאמרו לי לא כי מלך ימלך עלינו ויהוה אלהיכם מלככם:<p dir="rtl">
<span dir="rtl" class="inlineHeader" id="b08_Samuel_1, פרק יב, יג">יג</span>
ועתה הנה המלך אשר בחרתם אשר שאלתם והנה נתן יהוה עליכם מלך:<p dir="rtl">
<span dir="rtl" class="inlineHeader" id="b08_Samuel_1, פרק יב, יד">יד</span>
אם תיראו את יהוה ועבדתם אתו ושמעתם בקלו ולא תמרו את פי יהוה והיתם גם אתם וגם המלך אשר מלך עליכם אחר יהוה אלהיכם:<p dir="rtl">
<span dir="rtl" class="inlineHeader" id="b08_Samuel_1, פרק יב, טו">טו</span>
ואם לא תשמעו בקול יהוה ומריתם את פי יהוה והיתה יד יהוה בכם ובאבתיכם:<p dir="rtl">
<span dir="rtl" class="inlineHeader" id="b08_Samuel_1, פרק יב, טז">טז</span>
גם עתה התיצבו וראו את הדבר הגדול הזה אשר יהוה עשה לעיניכם:<p dir="rtl">
<span dir="rtl" class="inlineHeader" id="b08_Samuel_1, פרק יב, יז">יז</span>
הלוא קציר חטים היום אקרא אל יהוה ויתן קלות ומטר ודעו וראו כי רעתכם רבה אשר עשיתם בעיני יהוה לשאול לכם מלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יב, יח">יח</span>
ויקרא שמואל אל יהוה ויתן יהוה קלת ומטר ביום ההוא ויירא כל העם מאד את יהוה ואת שמואל:<p dir="rtl">
<span dir="rtl" class="inlineHeader" id="b08_Samuel_1, פרק יב, יט">יט</span>
ויאמרו כל העם אל שמואל התפלל בעד עבדיך אל יהוה אלהיך ואל נמות כי יספנו על כל חטאתינו רעה לשאל לנו מלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יב, כ">כ</span>
ויאמר שמואל אל העם אל תיראו אתם עשיתם את כל הרעה הזאת אך אל תסורו מאחרי יהוה ועבדתם את יהוה בכל לבבכם:<p dir="rtl">
<span dir="rtl" class="inlineHeader" id="b08_Samuel_1, פרק יב, כא">כא</span>
ולא תסורו כי אחרי התהו אשר לא יועילו ולא יצילו כי תהו המה:<p dir="rtl">
<span dir="rtl" class="inlineHeader" id="b08_Samuel_1, פרק יב, כב">כב</span>
כי לא יטש יהוה את עמו בעבור שמו הגדול כי הואיל יהוה לעשות אתכם לו לעם:<p dir="rtl">
<span dir="rtl" class="inlineHeader" id="b08_Samuel_1, פרק יב, כג">כג</span>
גם אנכי חלילה לי מחטא ליהוה מחדל להתפלל בעדכם והוריתי אתכם בדרך הטובה והישרה:<p dir="rtl">
<span dir="rtl" class="inlineHeader" id="b08_Samuel_1, פרק יב, כד">כד</span>
אך יראו את יהוה ועבדתם אתו באמת בכל לבבכם כי ראו את אשר הגדל עמכם: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יב, כה">כה</span>
ואם הרע תרעו גם אתם גם מלככם תספו:<p dir="rtl">
<h3 dir="rtl" id="b08_Samuel_1, פרק יג">פרק יג</h3><p dir="rtl">
<span dir="rtl" class="inlineHeader" id="b08_Samuel_1, פרק יג, א">א</span>
בן שנה שאול במלכו ושתי שנים מלך על ישראל:<p dir="rtl">
<span dir="rtl" class="inlineHeader" id="b08_Samuel_1, פרק יג, ב">ב</span>
ויבחר לו שאול שלשת אלפים מישראל ויהיו עם שאול אלפים במכמש ובהר בית אל ואלף היו עם יונתן בגבעת בנימין ויתר העם שלח איש לאהליו:<p dir="rtl">
<span dir="rtl" class="inlineHeader" id="b08_Samuel_1, פרק יג, ג">ג</span>
ויך יונתן את נציב פלשתים אשר בגבע וישמעו פלשתים ושאול תקע בשופר בכל הארץ לאמר ישמעו העברים:<p dir="rtl">
<span dir="rtl" class="inlineHeader" id="b08_Samuel_1, פרק יג, ד">ד</span>
וכל ישראל שמעו לאמר הכה שאול את נציב פלשתים וגם נבאש ישראל בפלשתים ויצעקו העם אחרי שאול הגלגל:<p dir="rtl">
<span dir="rtl" class="inlineHeader" id="b08_Samuel_1, פרק יג, ה">ה</span>
ופלשתים נאספו להלחם עם ישראל שלשים אלף רכב וששת אלפים פרשים ועם כחול אשר על שפת הים לרב ויעלו ויחנו במכמש קדמת בית און:<p dir="rtl">
<span dir="rtl" class="inlineHeader" id="b08_Samuel_1, פרק יג, ו">ו</span>
ואיש ישראל ראו כי צר לו כי נגש העם ויתחבאו העם במערות ובחוחים ובסלעים ובצרחים ובברות:<p dir="rtl">
<span dir="rtl" class="inlineHeader" id="b08_Samuel_1, פרק יג, ז">ז</span>
ועברים עברו את הירדן ארץ גד וגלעד ושאול עודנו בגלגל וכל העם חרדו אחריו:<p dir="rtl">
<span dir="rtl" class="inlineHeader" id="b08_Samuel_1, פרק יג, ח">ח</span>
וייחל שבעת ימים למועד אשר שמואל ולא בא שמואל הגלגל ויפץ העם מעליו:<p dir="rtl">
<span dir="rtl" class="inlineHeader" id="b08_Samuel_1, פרק יג, ט">ט</span>
ויאמר שאול הגשו אלי העלה והשלמים ויעל העלה:<p dir="rtl">
<span dir="rtl" class="inlineHeader" id="b08_Samuel_1, פרק יג, י">י</span>
ויהי ככלתו להעלות העלה והנה שמואל בא ויצא שאול לקראתו לברכו:<p dir="rtl">
<span dir="rtl" class="inlineHeader" id="b08_Samuel_1, פרק יג, יא">יא</span>
ויאמר שמואל מה עשית ויאמר שאול כי ראיתי כי נפץ העם מעלי ואתה לא באת למועד הימים ופלשתים נאספים מכמש:<p dir="rtl">
<span dir="rtl" class="inlineHeader" id="b08_Samuel_1, פרק יג, יב">יב</span>
ואמר עתה ירדו פלשתים אלי הגלגל ופני יהוה לא חליתי ואתאפק ואעלה העלה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יג, יג">יג</span>
ויאמר שמואל אל שאול נסכלת לא שמרת את מצות יהוה אלהיך אשר צוך כי עתה הכין יהוה את ממלכתך אל ישראל עד עולם:<p dir="rtl">
<span dir="rtl" class="inlineHeader" id="b08_Samuel_1, פרק יג, יד">יד</span>
ועתה ממלכתך לא תקום בקש יהוה לו איש כלבבו ויצוהו יהוה לנגיד על עמו כי לא שמרת את אשר צוך יהוה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יג, טו">טו</span>
ויקם שמואל ויעל מן הגלגל גבעת בנימן ויפקד שאול את העם הנמצאים עמו כשש מאות איש:<p dir="rtl">
<span dir="rtl" class="inlineHeader" id="b08_Samuel_1, פרק יג, טז">טז</span>
ושאול ויונתן בנו והעם הנמצא עמם ישבים בגבע בנימן ופלשתים חנו במכמש:<p dir="rtl">
<span dir="rtl" class="inlineHeader" id="b08_Samuel_1, פרק יג, יז">יז</span>
ויצא המשחית ממחנה פלשתים שלשה ראשים הראש אחד יפנה אל דרך עפרה אל ארץ שועל:<p dir="rtl">
<span dir="rtl" class="inlineHeader" id="b08_Samuel_1, פרק יג, יח">יח</span>
והראש אחד יפנה דרך בית חרון והראש אחד יפנה דרך הגבול הנשקף על גי הצבעים המדברה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יג, יט">יט</span>
וחרש לא ימצא בכל ארץ ישראל כי אמר פלשתים פן יעשו העברים חרב או חנית:<p dir="rtl">
<span dir="rtl" class="inlineHeader" id="b08_Samuel_1, פרק יג, כ">כ</span>
וירדו כל ישראל הפלשתים ללטוש איש את מחרשתו ואת אתו ואת קרדמו ואת מחרשתו:<p dir="rtl">
<span dir="rtl" class="inlineHeader" id="b08_Samuel_1, פרק יג, כא">כא</span>
והיתה הפצירה פים למחרשת ולאתים ולשלש קלשון ולהקרדמים ולהציב הדרבן:<p dir="rtl">
<span dir="rtl" class="inlineHeader" id="b08_Samuel_1, פרק יג, כב">כב</span>
והיה ביום מלחמת ולא נמצא חרב וחנית ביד כל העם אשר את שאול ואת יונתן ותמצא לשאול וליונתן בנו:<p dir="rtl">
<span dir="rtl" class="inlineHeader" id="b08_Samuel_1, פרק יג, כג">כג</span>
ויצא מצב פלשתים אל מעבר מכמש: <B>(ס)</B><p dir="rtl">
<h3 dir="rtl" id="b08_Samuel_1, פרק יד">פרק יד</h3><p dir="rtl">
<span dir="rtl" class="inlineHeader" id="b08_Samuel_1, פרק יד, א">א</span>
ויהי היום ויאמר יונתן בן שאול אל הנער נשא כליו לכה ונעברה אל מצב פלשתים אשר מעבר הלז ולאביו לא הגיד:<p dir="rtl">
<span dir="rtl" class="inlineHeader" id="b08_Samuel_1, פרק יד, ב">ב</span>
ושאול יושב בקצה הגבעה תחת הרמון אשר במגרון והעם אשר עמו כשש מאות איש:<p dir="rtl">
<span dir="rtl" class="inlineHeader" id="b08_Samuel_1, פרק יד, ג">ג</span>
ואחיה בן אחטוב אחי איכבוד בן פינחס בן עלי כהן יהוה בשלו נשא אפוד והעם לא ידע כי הלך יונתן:<p dir="rtl">
<span dir="rtl" class="inlineHeader" id="b08_Samuel_1, פרק יד, ד">ד</span>
ובין המעברות אשר בקש יונתן לעבר על מצב פלשתים שן הסלע מהעבר מזה ושן הסלע מהעבר מזה ושם האחד בוצץ ושם האחד סנה:<p dir="rtl">
<span dir="rtl" class="inlineHeader" id="b08_Samuel_1, פרק יד, ה">ה</span>
השן האחד מצוק מצפון מול מכמש והאחד מנגב מול גבע: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, ו">ו</span>
ויאמר יהונתן אל הנער נשא כליו לכה ונעברה אל מצב הערלים האלה אולי יעשה יהוה לנו כי אין ליהוה מעצור להושיע ברב או במעט:<p dir="rtl">
<span dir="rtl" class="inlineHeader" id="b08_Samuel_1, פרק יד, ז">ז</span>
ויאמר לו נשא כליו עשה כל אשר בלבבך נטה לך הנני עמך כלבבך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, ח">ח</span>
ויאמר יהונתן הנה אנחנו עברים אל האנשים ונגלינו אליהם:<p dir="rtl">
<span dir="rtl" class="inlineHeader" id="b08_Samuel_1, פרק יד, ט">ט</span>
אם כה יאמרו אלינו דמו עד הגיענו אליכם ועמדנו תחתינו ולא נעלה אליהם:<p dir="rtl">
<span dir="rtl" class="inlineHeader" id="b08_Samuel_1, פרק יד, י">י</span>
ואם כה יאמרו עלו עלינו ועלינו כי נתנם יהוה בידנו וזה לנו האות:<p dir="rtl">
<span dir="rtl" class="inlineHeader" id="b08_Samuel_1, פרק יד, יא">יא</span>
ויגלו שניהם אל מצב פלשתים ויאמרו פלשתים הנה עברים יצאים מן החרים אשר התחבאו שם:<p dir="rtl">
<span dir="rtl" class="inlineHeader" id="b08_Samuel_1, פרק יד, יב">יב</span>
 ויענו אנשי המצבה את יונתן ואת נשא כליו ויאמרו עלו אלינו ונודיעה אתכם דבר <B>(פ)</B> ויאמר יונתן אל נשא כליו עלה אחרי כי נתנם יהוה ביד ישראל:<p dir="rtl">
<span dir="rtl" class="inlineHeader" id="b08_Samuel_1, פרק יד, יג">יג</span>
ויעל יונתן על ידיו ועל רגליו ונשא כליו אחריו ויפלו לפני יונתן ונשא כליו ממותת אחריו:<p dir="rtl">
<span dir="rtl" class="inlineHeader" id="b08_Samuel_1, פרק יד, יד">יד</span>
ותהי המכה הראשנה אשר הכה יונתן ונשא כליו כעשרים איש כבחצי מענה צמד שדה:<p dir="rtl">
<span dir="rtl" class="inlineHeader" id="b08_Samuel_1, פרק יד, טו">טו</span>
ותהי חרדה במחנה בשדה ובכל העם המצב והמשחית חרדו גם המה ותרגז הארץ ותהי לחרדת אלהים:<p dir="rtl">
<span dir="rtl" class="inlineHeader" id="b08_Samuel_1, פרק יד, טז">טז</span>
ויראו הצפים לשאול בגבעת בנימן והנה ההמון נמוג וילך והלם: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יד, יז">יז</span>
ויאמר שאול לעם אשר אתו פקדו נא וראו מי הלך מעמנו ויפקדו והנה אין יונתן ונשא כליו:<p dir="rtl">
<span dir="rtl" class="inlineHeader" id="b08_Samuel_1, פרק יד, יח">יח</span>
ויאמר שאול לאחיה הגישה ארון האלהים כי היה ארון האלהים ביום ההוא ובני ישראל:<p dir="rtl">
<span dir="rtl" class="inlineHeader" id="b08_Samuel_1, פרק יד, יט">יט</span>
 ויהי עד דבר שאול אל הכהן וההמון אשר במחנה פלשתים וילך הלוך ורב <B>(פ)</B> ויאמר שאול אל הכהן אסף ידך:<p dir="rtl">
<span dir="rtl" class="inlineHeader" id="b08_Samuel_1, פרק יד, כ">כ</span>
ויזעק שאול וכל העם אשר אתו ויבאו עד המלחמה והנה היתה חרב איש ברעהו מהומה גדולה מאד:<p dir="rtl">
<span dir="rtl" class="inlineHeader" id="b08_Samuel_1, פרק יד, כא">כא</span>
והעברים היו לפלשתים כאתמול שלשום אשר עלו עמם במחנה סביב וגם המה להיות עם ישראל אשר עם שאול ויונתן:<p dir="rtl">
<span dir="rtl" class="inlineHeader" id="b08_Samuel_1, פרק יד, כב">כב</span>
וכל איש ישראל המתחבאים בהר אפרים שמעו כי נסו פלשתים וידבקו גם המה אחריהם במלחמה:<p dir="rtl">
<span dir="rtl" class="inlineHeader" id="b08_Samuel_1, פרק יד, כג">כג</span>
ויושע יהוה ביום ההוא את ישראל והמלחמה עברה את בית און:<p dir="rtl">
<span dir="rtl" class="inlineHeader" id="b08_Samuel_1, פרק יד, כד">כד</span>
ואיש ישראל נגש ביום ההוא ויאל שאול את העם לאמר ארור האיש אשר יאכל לחם עד הערב ונקמתי מאיבי ולא טעם כל העם לחם: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, כה">כה</span>
וכל הארץ באו ביער ויהי דבש על פני השדה:<p dir="rtl">
<span dir="rtl" class="inlineHeader" id="b08_Samuel_1, פרק יד, כו">כו</span>
ויבא העם אל היער והנה הלך דבש ואין משיג ידו אל פיו כי ירא העם את השבעה:<p dir="rtl">
<span dir="rtl" class="inlineHeader" id="b08_Samuel_1, פרק יד, כז">כז</span>
ויונתן לא שמע בהשביע אביו את העם וישלח את קצה המטה אשר בידו ויטבל אותה ביערת הדבש וישב ידו אל פיו ותראנה עיניו:<p dir="rtl">
<span dir="rtl" class="inlineHeader" id="b08_Samuel_1, פרק יד, כח">כח</span>
ויען איש מהעם ויאמר השבע השביע אביך את העם לאמר ארור האיש אשר יאכל לחם היום ויעף העם:<p dir="rtl">
<span dir="rtl" class="inlineHeader" id="b08_Samuel_1, פרק יד, כט">כט</span>
ויאמר יונתן עכר אבי את הארץ ראו נא כי ארו עיני כי טעמתי מעט דבש הזה:<p dir="rtl">
<span dir="rtl" class="inlineHeader" id="b08_Samuel_1, פרק יד, ל">ל</span>
אף כי לוא אכל אכל היום העם משלל איביו אשר מצא כי עתה לא רבתה מכה בפלשתים:<p dir="rtl">
<span dir="rtl" class="inlineHeader" id="b08_Samuel_1, פרק יד, לא">לא</span>
ויכו ביום ההוא בפלשתים ממכמש אילנה ויעף העם מאד:<p dir="rtl">
<span dir="rtl" class="inlineHeader" id="b08_Samuel_1, פרק יד, לב">לב</span>
ויעש העם אל שלל ויקחו צאן ובקר ובני בקר וישחטו ארצה ויאכל העם על הדם:<p dir="rtl">
<span dir="rtl" class="inlineHeader" id="b08_Samuel_1, פרק יד, לג">לג</span>
ויגידו לשאול לאמר הנה העם חטאים ליהוה לאכל על הדם ויאמר בגדתם גלו אלי היום אבן גדולה:<p dir="rtl">
<span dir="rtl" class="inlineHeader" id="b08_Samuel_1, פרק יד, לד">לד</span>
ויאמר שאול פצו בעם ואמרתם להם הגישו אלי איש שורו ואיש שיהו ושחטתם בזה ואכלתם ולא תחטאו ליהוה לאכל אל הדם ויגשו כל העם איש שורו בידו הלילה וישחטו שם:<p dir="rtl">
<span dir="rtl" class="inlineHeader" id="b08_Samuel_1, פרק יד, לה">לה</span>
ויבן שאול מזבח ליהוה אתו החל לבנות מזבח ליהוה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יד, לו">לו</span>
 ויאמר שאול נרדה אחרי פלשתים לילה ונבזה בהם עד אור הבקר ולא נשאר בהם איש ויאמרו כל הטוב בעיניך עשה <B>(ס)</B> ויאמר הכהן נקרבה הלם אל האלהים:<p dir="rtl">
<span dir="rtl" class="inlineHeader" id="b08_Samuel_1, פרק יד, לז">לז</span>
וישאל שאול באלהים הארד אחרי פלשתים התתנם ביד ישראל ולא ענהו ביום ההוא:<p dir="rtl">
<span dir="rtl" class="inlineHeader" id="b08_Samuel_1, פרק יד, לח">לח</span>
ויאמר שאול גשו הלם כל פנות העם ודעו וראו במה היתה החטאת הזאת היום:<p dir="rtl">
<span dir="rtl" class="inlineHeader" id="b08_Samuel_1, פרק יד, לט">לט</span>
כי חי יהוה המושיע את ישראל כי אם ישנו ביונתן בני כי מות ימות ואין ענהו מכל העם:<p dir="rtl">
<span dir="rtl" class="inlineHeader" id="b08_Samuel_1, פרק יד, מ">מ</span>
ויאמר אל כל ישראל אתם תהיו לעבר אחד ואני ויונתן בני נהיה לעבר אחד ויאמרו העם אל שאול הטוב בעיניך עשה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, מא">מא</span>
ויאמר שאול אל יהוה אלהי ישראל הבה תמים וילכד יונתן ושאול והעם יצאו:<p dir="rtl">
<span dir="rtl" class="inlineHeader" id="b08_Samuel_1, פרק יד, מב">מב</span>
ויאמר שאול הפילו ביני ובין יונתן בני וילכד יונתן:<p dir="rtl">
<span dir="rtl" class="inlineHeader" id="b08_Samuel_1, פרק יד, מג">מג</span>
ויאמר שאול אל יונתן הגידה לי מה עשיתה ויגד לו יונתן ויאמר טעם טעמתי בקצה המטה אשר בידי מעט דבש הנני אמות:<p dir="rtl">
<span dir="rtl" class="inlineHeader" id="b08_Samuel_1, פרק יד, מד">מד</span>
ויאמר שאול כה יעשה אלהים וכה יוסף כי מות תמות יונתן:<p dir="rtl">
<span dir="rtl" class="inlineHeader" id="b08_Samuel_1, פרק יד, מה">מה</span>
ויאמר העם אל שאול היונתן ימות אשר עשה הישועה הגדולה הזאת בישראל חלילה חי יהוה אם יפל משערת ראשו ארצה כי עם אלהים עשה היום הזה ויפדו העם את יונתן ולא מת: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, מו">מו</span>
ויעל שאול מאחרי פלשתים ופלשתים הלכו למקומם:<p dir="rtl">
<span dir="rtl" class="inlineHeader" id="b08_Samuel_1, פרק יד, מז">מז</span>
ושאול לכד המלוכה על ישראל וילחם סביב בכל איביו במואב ובבני עמון ובאדום ובמלכי צובה ובפלשתים ובכל אשר יפנה ירשיע:<p dir="rtl">
<span dir="rtl" class="inlineHeader" id="b08_Samuel_1, פרק יד, מח">מח</span>
ויעש חיל ויך את עמלק ויצל את ישראל מיד שסהו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, מט">מט</span>
ויהיו בני שאול יונתן וישוי ומלכי שוע ושם שתי בנתיו שם הבכירה מרב ושם הקטנה מיכל:<p dir="rtl">
<span dir="rtl" class="inlineHeader" id="b08_Samuel_1, פרק יד, נ">נ</span>
ושם אשת שאול אחינעם בת אחימעץ ושם שר צבאו אבינר בן נר דוד שאול:<p dir="rtl">
<span dir="rtl" class="inlineHeader" id="b08_Samuel_1, פרק יד, נא">נא</span>
וקיש אבי שאול ונר אבי אבנר בן אביאל: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יד, נב">נב</span>
ותהי המלחמה חזקה על פלשתים כל ימי שאול וראה שאול כל איש גבור וכל בן חיל ויאספהו אליו: <B>(ס)</B><p dir="rtl">
<h3 dir="rtl" id="b08_Samuel_1, פרק טו">פרק טו</h3><p dir="rtl">
<span dir="rtl" class="inlineHeader" id="b08_Samuel_1, פרק טו, א">א</span>
ויאמר שמואל אל שאול אתי שלח יהוה למשחך למלך על עמו על ישראל ועתה שמע לקול דברי יהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, ב">ב</span>
כה אמר יהוה צבאות פקדתי את אשר עשה עמלק לישראל אשר שם לו בדרך בעלתו ממצרים:<p dir="rtl">
<span dir="rtl" class="inlineHeader" id="b08_Samuel_1, פרק טו, ג">ג</span>
עתה לך והכיתה את עמלק והחרמתם את כל אשר לו ולא תחמל עליו והמתה מאיש עד אשה מעלל ועד יונק משור ועד שה מגמל ועד חמור: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, ד">ד</span>
וישמע שאול את העם ויפקדם בטלאים מאתים אלף רגלי ועשרת אלפים את איש יהודה:<p dir="rtl">
<span dir="rtl" class="inlineHeader" id="b08_Samuel_1, פרק טו, ה">ה</span>
ויבא שאול עד עיר עמלק וירב בנחל:<p dir="rtl">
<span dir="rtl" class="inlineHeader" id="b08_Samuel_1, פרק טו, ו">ו</span>
ויאמר שאול אל הקיני לכו סרו רדו מתוך עמלקי פן אספך עמו ואתה עשיתה חסד עם כל בני ישראל בעלותם ממצרים ויסר קיני מתוך עמלק:<p dir="rtl">
<span dir="rtl" class="inlineHeader" id="b08_Samuel_1, פרק טו, ז">ז</span>
ויך שאול את עמלק מחוילה בואך שור אשר על פני מצרים:<p dir="rtl">
<span dir="rtl" class="inlineHeader" id="b08_Samuel_1, פרק טו, ח">ח</span>
ויתפש את אגג מלך עמלק חי ואת כל העם החרים לפי חרב:<p dir="rtl">
<span dir="rtl" class="inlineHeader" id="b08_Samuel_1, פרק טו, ט">ט</span>
ויחמל שאול והעם על אגג ועל מיטב הצאן והבקר והמשנים ועל הכרים ועל כל הטוב ולא אבו החרימם וכל המלאכה נמבזה ונמס אתה החרימו: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק טו, י">י</span>
ויהי דבר יהוה אל שמואל לאמר:<p dir="rtl">
<span dir="rtl" class="inlineHeader" id="b08_Samuel_1, פרק טו, יא">יא</span>
נחמתי כי המלכתי את שאול למלך כי שב מאחרי ואת דברי לא הקים ויחר לשמואל ויזעק אל יהוה כל הלילה:<p dir="rtl">
<span dir="rtl" class="inlineHeader" id="b08_Samuel_1, פרק טו, יב">יב</span>
וישכם שמואל לקראת שאול בבקר ויגד לשמואל לאמר בא שאול הכרמלה והנה מציב לו יד ויסב ויעבר וירד הגלגל:<p dir="rtl">
<span dir="rtl" class="inlineHeader" id="b08_Samuel_1, פרק טו, יג">יג</span>
ויבא שמואל אל שאול ויאמר לו שאול ברוך אתה ליהוה הקימתי את דבר יהוה:<p dir="rtl">
<span dir="rtl" class="inlineHeader" id="b08_Samuel_1, פרק טו, יד">יד</span>
ויאמר שמואל ומה קול הצאן הזה באזני וקול הבקר אשר אנכי שמע:<p dir="rtl">
<span dir="rtl" class="inlineHeader" id="b08_Samuel_1, פרק טו, טו">טו</span>
ויאמר שאול מעמלקי הביאום אשר חמל העם על מיטב הצאן והבקר למען זבח ליהוה אלהיך ואת היותר החרמנו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, טז">טז</span>
ויאמר שמואל אל שאול הרף ואגידה לך את אשר דבר יהוה אלי הלילה ויאמרו לו דבר: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, יז">יז</span>
ויאמר שמואל הלוא אם קטן אתה בעיניך ראש שבטי ישראל אתה וימשחך יהוה למלך על ישראל:<p dir="rtl">
<span dir="rtl" class="inlineHeader" id="b08_Samuel_1, פרק טו, יח">יח</span>
וישלחך יהוה בדרך ויאמר לך והחרמתה את החטאים את עמלק ונלחמת בו עד כלותם אתם:<p dir="rtl">
<span dir="rtl" class="inlineHeader" id="b08_Samuel_1, פרק טו, יט">יט</span>
ולמה לא שמעת בקול יהוה ותעט אל השלל ותעש הרע בעיני יהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, כ">כ</span>
ויאמר שאול אל שמואל אשר שמעתי בקול יהוה ואלך בדרך אשר שלחני יהוה ואביא את אגג מלך עמלק ואת עמלק החרמתי:<p dir="rtl">
<span dir="rtl" class="inlineHeader" id="b08_Samuel_1, פרק טו, כא">כא</span>
ויקח העם מהשלל צאן ובקר ראשית החרם לזבח ליהוה אלהיך בגלגל:<p dir="rtl">
<span dir="rtl" class="inlineHeader" id="b08_Samuel_1, פרק טו, כב">כב</span>
ויאמר שמואל החפץ ליהוה בעלות וזבחים כשמע בקול יהוה הנה שמע מזבח טוב להקשיב מחלב אילים:<p dir="rtl">
<span dir="rtl" class="inlineHeader" id="b08_Samuel_1, פרק טו, כג">כג</span>
כי חטאת קסם מרי ואון ותרפים הפצר יען מאסת את דבר יהוה וימאסך ממלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, כד">כד</span>
ויאמר שאול אל שמואל חטאתי כי עברתי את פי יהוה ואת דבריך כי יראתי את העם ואשמע בקולם:<p dir="rtl">
<span dir="rtl" class="inlineHeader" id="b08_Samuel_1, פרק טו, כה">כה</span>
ועתה שא נא את חטאתי ושוב עמי ואשתחוה ליהוה:<p dir="rtl">
<span dir="rtl" class="inlineHeader" id="b08_Samuel_1, פרק טו, כו">כו</span>
ויאמר שמואל אל שאול לא אשוב עמך כי מאסתה את דבר יהוה וימאסך יהוה מהיות מלך על ישראל: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, כז">כז</span>
ויסב שמואל ללכת ויחזק בכנף מעילו ויקרע:<p dir="rtl">
<span dir="rtl" class="inlineHeader" id="b08_Samuel_1, פרק טו, כח">כח</span>
ויאמר אליו שמואל קרע יהוה את ממלכות ישראל מעליך היום ונתנה לרעך הטוב ממך:<p dir="rtl">
<span dir="rtl" class="inlineHeader" id="b08_Samuel_1, פרק טו, כט">כט</span>
וגם נצח ישראל לא ישקר ולא ינחם כי לא אדם הוא להנחם:<p dir="rtl">
<span dir="rtl" class="inlineHeader" id="b08_Samuel_1, פרק טו, ל">ל</span>
ויאמר חטאתי עתה כבדני נא נגד זקני עמי ונגד ישראל ושוב עמי והשתחויתי ליהוה אלהיך:<p dir="rtl">
<span dir="rtl" class="inlineHeader" id="b08_Samuel_1, פרק טו, לא">לא</span>
וישב שמואל אחרי שאול וישתחו שאול ליהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, לב">לב</span>
ויאמר שמואל הגישו אלי את אגג מלך עמלק וילך אליו אגג מעדנת ויאמר אגג אכן סר מר המות:<p dir="rtl">
<span dir="rtl" class="inlineHeader" id="b08_Samuel_1, פרק טו, לג">לג</span>
ויאמר שמואל כאשר שכלה נשים חרבך כן תשכל מנשים אמך וישסף שמואל את אגג לפני יהוה בגלגל: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טו, לד">לד</span>
וילך שמואל הרמתה ושאול עלה אל ביתו גבעת שאול:<p dir="rtl">
<span dir="rtl" class="inlineHeader" id="b08_Samuel_1, פרק טו, לה">לה</span>
ולא יסף שמואל לראות את שאול עד יום מותו כי התאבל שמואל אל שאול ויהוה נחם כי המליך את שאול על ישראל: <B>(ס)</B><p dir="rtl">
<h3 dir="rtl" id="b08_Samuel_1, פרק טז">פרק טז</h3><p dir="rtl">
<span dir="rtl" class="inlineHeader" id="b08_Samuel_1, פרק טז, א">א</span>
ויאמר יהוה אל שמואל עד מתי אתה מתאבל אל שאול ואני מאסתיו ממלך על ישראל מלא קרנך שמן ולך אשלחך אל ישי בית הלחמי כי ראיתי בבניו לי מלך:<p dir="rtl">
<span dir="rtl" class="inlineHeader" id="b08_Samuel_1, פרק טז, ב">ב</span>
 ויאמר שמואל איך אלך ושמע שאול והרגני <B>(ס)</B> ויאמר יהוה עגלת בקר תקח בידך ואמרת לזבח ליהוה באתי:<p dir="rtl">
<span dir="rtl" class="inlineHeader" id="b08_Samuel_1, פרק טז, ג">ג</span>
וקראת לישי בזבח ואנכי אודיעך את אשר תעשה ומשחת לי את אשר אמר אליך:<p dir="rtl">
<span dir="rtl" class="inlineHeader" id="b08_Samuel_1, פרק טז, ד">ד</span>
ויעש שמואל את אשר דבר יהוה ויבא בית לחם ויחרדו זקני העיר לקראתו ויאמר שלם בואך:<p dir="rtl">
<span dir="rtl" class="inlineHeader" id="b08_Samuel_1, פרק טז, ה">ה</span>
ויאמר שלום לזבח ליהוה באתי התקדשו ובאתם אתי בזבח ויקדש את ישי ואת בניו ויקרא להם לזבח:<p dir="rtl">
<span dir="rtl" class="inlineHeader" id="b08_Samuel_1, פרק טז, ו">ו</span>
ויהי בבואם וירא את אליאב ויאמר אך נגד יהוה משיחו:<p dir="rtl">
<span dir="rtl" class="inlineHeader" id="b08_Samuel_1, פרק טז, ז">ז</span>
ויאמר יהוה אל שמואל אל תבט אל מראהו ואל גבה קומתו כי מאסתיהו כי לא אשר יראה האדם כי האדם יראה לעינים ויהוה יראה ללבב:<p dir="rtl">
<span dir="rtl" class="inlineHeader" id="b08_Samuel_1, פרק טז, ח">ח</span>
ויקרא ישי אל אבינדב ויעברהו לפני שמואל ויאמר גם בזה לא בחר יהוה:<p dir="rtl">
<span dir="rtl" class="inlineHeader" id="b08_Samuel_1, פרק טז, ט">ט</span>
ויעבר ישי שמה ויאמר גם בזה לא בחר יהוה:<p dir="rtl">
<span dir="rtl" class="inlineHeader" id="b08_Samuel_1, פרק טז, י">י</span>
ויעבר ישי שבעת בניו לפני שמואל ויאמר שמואל אל ישי לא בחר יהוה באלה:<p dir="rtl">
<span dir="rtl" class="inlineHeader" id="b08_Samuel_1, פרק טז, יא">יא</span>
ויאמר שמואל אל ישי התמו הנערים ויאמר עוד שאר הקטן והנה רעה בצאן ויאמר שמואל אל ישי שלחה וקחנו כי לא נסב עד באו פה:<p dir="rtl">
<span dir="rtl" class="inlineHeader" id="b08_Samuel_1, פרק טז, יב">יב</span>
 וישלח ויביאהו והוא אדמוני עם יפה עינים וטוב ראי <B>(פ)</B> ויאמר יהוה קום משחהו כי זה הוא:<p dir="rtl">
<span dir="rtl" class="inlineHeader" id="b08_Samuel_1, פרק טז, יג">יג</span>
ויקח שמואל את קרן השמן וימשח אתו בקרב אחיו ותצלח רוח יהוה אל דוד מהיום ההוא ומעלה ויקם שמואל וילך הרמתה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק טז, יד">יד</span>
ורוח יהוה סרה מעם שאול ובעתתו רוח רעה מאת יהוה:<p dir="rtl">
<span dir="rtl" class="inlineHeader" id="b08_Samuel_1, פרק טז, טו">טו</span>
ויאמרו עבדי שאול אליו הנה נא רוח אלהים רעה מבעתך:<p dir="rtl">
<span dir="rtl" class="inlineHeader" id="b08_Samuel_1, פרק טז, טז">טז</span>
יאמר נא אדננו עבדיך לפניך יבקשו איש ידע מנגן בכנור והיה בהיות עליך רוח אלהים רעה ונגן בידו וטוב לך: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק טז, יז">יז</span>
ויאמר שאול אל עבדיו ראו נא לי איש מיטיב לנגן והביאותם אלי:<p dir="rtl">
<span dir="rtl" class="inlineHeader" id="b08_Samuel_1, פרק טז, יח">יח</span>
ויען אחד מהנערים ויאמר הנה ראיתי בן לישי בית הלחמי ידע נגן וגבור חיל ואיש מלחמה ונבון דבר ואיש תאר ויהוה עמו:<p dir="rtl">
<span dir="rtl" class="inlineHeader" id="b08_Samuel_1, פרק טז, יט">יט</span>
וישלח שאול מלאכים אל ישי ויאמר שלחה אלי את דוד בנך אשר בצאן:<p dir="rtl">
<span dir="rtl" class="inlineHeader" id="b08_Samuel_1, פרק טז, כ">כ</span>
ויקח ישי חמור לחם ונאד יין וגדי עזים אחד וישלח ביד דוד בנו אל שאול:<p dir="rtl">
<span dir="rtl" class="inlineHeader" id="b08_Samuel_1, פרק טז, כא">כא</span>
ויבא דוד אל שאול ויעמד לפניו ויאהבהו מאד ויהי לו נשא כלים:<p dir="rtl">
<span dir="rtl" class="inlineHeader" id="b08_Samuel_1, פרק טז, כב">כב</span>
וישלח שאול אל ישי לאמר יעמד נא דוד לפני כי מצא חן בעיני:<p dir="rtl">
<span dir="rtl" class="inlineHeader" id="b08_Samuel_1, פרק טז, כג">כג</span>
והיה בהיות רוח אלהים אל שאול ולקח דוד את הכנור ונגן בידו ורוח לשאול וטוב לו וסרה מעליו רוח הרעה: <B>(פ)</B><p dir="rtl">
<h3 dir="rtl" id="b08_Samuel_1, פרק יז">פרק יז</h3><p dir="rtl">
<span dir="rtl" class="inlineHeader" id="b08_Samuel_1, פרק יז, א">א</span>
ויאספו פלשתים את מחניהם למלחמה ויאספו שכה אשר ליהודה ויחנו בין שוכה ובין עזקה באפס דמים:<p dir="rtl">
<span dir="rtl" class="inlineHeader" id="b08_Samuel_1, פרק יז, ב">ב</span>
ושאול ואיש ישראל נאספו ויחנו בעמק האלה ויערכו מלחמה לקראת פלשתים:<p dir="rtl">
<span dir="rtl" class="inlineHeader" id="b08_Samuel_1, פרק יז, ג">ג</span>
ופלשתים עמדים אל ההר מזה וישראל עמדים אל ההר מזה והגיא ביניהם:<p dir="rtl">
<span dir="rtl" class="inlineHeader" id="b08_Samuel_1, פרק יז, ד">ד</span>
ויצא איש הבנים ממחנות פלשתים גלית שמו מגת גבהו שש אמות וזרת:<p dir="rtl">
<span dir="rtl" class="inlineHeader" id="b08_Samuel_1, פרק יז, ה">ה</span>
וכובע נחשת על ראשו ושריון קשקשים הוא לבוש ומשקל השריון חמשת אלפים שקלים נחשת:<p dir="rtl">
<span dir="rtl" class="inlineHeader" id="b08_Samuel_1, פרק יז, ו">ו</span>
ומצחת נחשת על רגליו וכידון נחשת בין כתפיו:<p dir="rtl">
<span dir="rtl" class="inlineHeader" id="b08_Samuel_1, פרק יז, ז">ז</span>
וחץ חניתו כמנור ארגים ולהבת חניתו שש מאות שקלים ברזל ונשא הצנה הלך לפניו:<p dir="rtl">
<span dir="rtl" class="inlineHeader" id="b08_Samuel_1, פרק יז, ח">ח</span>
ויעמד ויקרא אל מערכת ישראל ויאמר להם למה תצאו לערך מלחמה הלוא אנכי הפלשתי ואתם עבדים לשאול ברו לכם איש וירד אלי:<p dir="rtl">
<span dir="rtl" class="inlineHeader" id="b08_Samuel_1, פרק יז, ט">ט</span>
אם יוכל להלחם אתי והכני והיינו לכם לעבדים ואם אני אוכל לו והכיתיו והייתם לנו לעבדים ועבדתם אתנו:<p dir="rtl">
<span dir="rtl" class="inlineHeader" id="b08_Samuel_1, פרק יז, י">י</span>
ויאמר הפלשתי אני חרפתי את מערכות ישראל היום הזה תנו לי איש ונלחמה יחד:<p dir="rtl">
<span dir="rtl" class="inlineHeader" id="b08_Samuel_1, פרק יז, יא">יא</span>
וישמע שאול וכל ישראל את דברי הפלשתי האלה ויחתו ויראו מאד: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יז, יב">יב</span>
ודוד בן איש אפרתי הזה מבית לחם יהודה ושמו ישי ולו שמנה בנים והאיש בימי שאול זקן בא באנשים:<p dir="rtl">
<span dir="rtl" class="inlineHeader" id="b08_Samuel_1, פרק יז, יג">יג</span>
וילכו שלשת בני ישי הגדלים הלכו אחרי שאול למלחמה ושם שלשת בניו אשר הלכו במלחמה אליאב הבכור ומשנהו אבינדב והשלשי שמה:<p dir="rtl">
<span dir="rtl" class="inlineHeader" id="b08_Samuel_1, פרק יז, יד">יד</span>
ודוד הוא הקטן ושלשה הגדלים הלכו אחרי שאול: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, טו">טו</span>
ודוד הלך ושב מעל שאול לרעות את צאן אביו בית לחם:<p dir="rtl">
<span dir="rtl" class="inlineHeader" id="b08_Samuel_1, פרק יז, טז">טז</span>
ויגש הפלשתי השכם והערב ויתיצב ארבעים יום: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יז, יז">יז</span>
ויאמר ישי לדוד בנו קח נא לאחיך איפת הקליא הזה ועשרה לחם הזה והרץ המחנה לאחיך:<p dir="rtl">
<span dir="rtl" class="inlineHeader" id="b08_Samuel_1, פרק יז, יח">יח</span>
ואת עשרת חרצי החלב האלה תביא לשר האלף ואת אחיך תפקד לשלום ואת ערבתם תקח:<p dir="rtl">
<span dir="rtl" class="inlineHeader" id="b08_Samuel_1, פרק יז, יט">יט</span>
ושאול והמה וכל איש ישראל בעמק האלה נלחמים עם פלשתים:<p dir="rtl">
<span dir="rtl" class="inlineHeader" id="b08_Samuel_1, פרק יז, כ">כ</span>
וישכם דוד בבקר ויטש את הצאן על שמר וישא וילך כאשר צוהו ישי ויבא המעגלה והחיל היצא אל המערכה והרעו במלחמה:<p dir="rtl">
<span dir="rtl" class="inlineHeader" id="b08_Samuel_1, פרק יז, כא">כא</span>
ותערך ישראל ופלשתים מערכה לקראת מערכה:<p dir="rtl">
<span dir="rtl" class="inlineHeader" id="b08_Samuel_1, פרק יז, כב">כב</span>
ויטש דוד את הכלים מעליו על יד שומר הכלים וירץ המערכה ויבא וישאל לאחיו לשלום:<p dir="rtl">
<span dir="rtl" class="inlineHeader" id="b08_Samuel_1, פרק יז, כג">כג</span>
והוא מדבר עמם והנה איש הבנים עולה גלית הפלשתי שמו מגת ממערות פלשתים וידבר כדברים האלה וישמע דוד:<p dir="rtl">
<span dir="rtl" class="inlineHeader" id="b08_Samuel_1, פרק יז, כד">כד</span>
וכל איש ישראל בראותם את האיש וינסו מפניו וייראו מאד:<p dir="rtl">
<span dir="rtl" class="inlineHeader" id="b08_Samuel_1, פרק יז, כה">כה</span>
ויאמר איש ישראל הראיתם האיש העלה הזה כי לחרף את ישראל עלה והיה האיש אשר יכנו יעשרנו המלך עשר גדול ואת בתו יתן לו ואת בית אביו יעשה חפשי בישראל:<p dir="rtl">
<span dir="rtl" class="inlineHeader" id="b08_Samuel_1, פרק יז, כו">כו</span>
ויאמר דוד אל האנשים העמדים עמו לאמר מה יעשה לאיש אשר יכה את הפלשתי הלז והסיר חרפה מעל ישראל כי מי הפלשתי הערל הזה כי חרף מערכות אלהים חיים:<p dir="rtl">
<span dir="rtl" class="inlineHeader" id="b08_Samuel_1, פרק יז, כז">כז</span>
ויאמר לו העם כדבר הזה לאמר כה יעשה לאיש אשר יכנו:<p dir="rtl">
<span dir="rtl" class="inlineHeader" id="b08_Samuel_1, פרק יז, כח">כח</span>
וישמע אליאב אחיו הגדול בדברו אל האנשים ויחר אף אליאב בדוד ויאמר למה זה ירדת ועל מי נטשת מעט הצאן ההנה במדבר אני ידעתי את זדנך ואת רע לבבך כי למען ראות המלחמה ירדת:<p dir="rtl">
<span dir="rtl" class="inlineHeader" id="b08_Samuel_1, פרק יז, כט">כט</span>
ויאמר דוד מה עשיתי עתה הלוא דבר הוא:<p dir="rtl">
<span dir="rtl" class="inlineHeader" id="b08_Samuel_1, פרק יז, ל">ל</span>
ויסב מאצלו אל מול אחר ויאמר כדבר הזה וישבהו העם דבר כדבר הראשון:<p dir="rtl">
<span dir="rtl" class="inlineHeader" id="b08_Samuel_1, פרק יז, לא">לא</span>
וישמעו הדברים אשר דבר דוד ויגדו לפני שאול ויקחהו:<p dir="rtl">
<span dir="rtl" class="inlineHeader" id="b08_Samuel_1, פרק יז, לב">לב</span>
ויאמר דוד אל שאול אל יפל לב אדם עליו עבדך ילך ונלחם עם הפלשתי הזה:<p dir="rtl">
<span dir="rtl" class="inlineHeader" id="b08_Samuel_1, פרק יז, לג">לג</span>
ויאמר שאול אל דוד לא תוכל ללכת אל הפלשתי הזה להלחם עמו כי נער אתה והוא איש מלחמה מנעריו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, לד">לד</span>
ויאמר דוד אל שאול רעה היה עבדך לאביו בצאן ובא הארי ואת הדוב ונשא שה מהעדר:<p dir="rtl">
<span dir="rtl" class="inlineHeader" id="b08_Samuel_1, פרק יז, לה">לה</span>
ויצאתי אחריו והכתיו והצלתי מפיו ויקם עלי והחזקתי בזקנו והכתיו והמיתיו:<p dir="rtl">
<span dir="rtl" class="inlineHeader" id="b08_Samuel_1, פרק יז, לו">לו</span>
גם את הארי גם הדוב הכה עבדך והיה הפלשתי הערל הזה כאחד מהם כי חרף מערכת אלהים חיים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, לז">לז</span>
 ויאמר דוד יהוה אשר הצלני מיד הארי ומיד הדב הוא יצילני מיד הפלשתי הזה <B>(ס)</B> ויאמר שאול אל דוד לך ויהוה יהיה עמך:<p dir="rtl">
<span dir="rtl" class="inlineHeader" id="b08_Samuel_1, פרק יז, לח">לח</span>
וילבש שאול את דוד מדיו ונתן קובע נחשת על ראשו וילבש אתו שריון:<p dir="rtl">
<span dir="rtl" class="inlineHeader" id="b08_Samuel_1, פרק יז, לט">לט</span>
ויחגר דוד את חרבו מעל למדיו ויאל ללכת כי לא נסה ויאמר דוד אל שאול לא אוכל ללכת באלה כי לא נסיתי ויסרם דוד מעליו:<p dir="rtl">
<span dir="rtl" class="inlineHeader" id="b08_Samuel_1, פרק יז, מ">מ</span>
ויקח מקלו בידו ויבחר לו חמשה חלקי אבנים מן הנחל וישם אתם בכלי הרעים אשר לו ובילקוט וקלעו בידו ויגש אל הפלשתי:<p dir="rtl">
<span dir="rtl" class="inlineHeader" id="b08_Samuel_1, פרק יז, מא">מא</span>
וילך הפלשתי הלך וקרב אל דוד והאיש נשא הצנה לפניו:<p dir="rtl">
<span dir="rtl" class="inlineHeader" id="b08_Samuel_1, פרק יז, מב">מב</span>
ויבט הפלשתי ויראה את דוד ויבזהו כי היה נער ואדמני עם יפה מראה:<p dir="rtl">
<span dir="rtl" class="inlineHeader" id="b08_Samuel_1, פרק יז, מג">מג</span>
ויאמר הפלשתי אל דוד הכלב אנכי כי אתה בא אלי במקלות ויקלל הפלשתי את דוד באלהיו:<p dir="rtl">
<span dir="rtl" class="inlineHeader" id="b08_Samuel_1, פרק יז, מד">מד</span>
ויאמר הפלשתי אל דוד לכה אלי ואתנה את בשרך לעוף השמים ולבהמת השדה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, מה">מה</span>
ויאמר דוד אל הפלשתי אתה בא אלי בחרב ובחנית ובכידון ואנכי בא אליך בשם יהוה צבאות אלהי מערכות ישראל אשר חרפת:<p dir="rtl">
<span dir="rtl" class="inlineHeader" id="b08_Samuel_1, פרק יז, מו">מו</span>
היום הזה יסגרך יהוה בידי והכיתך והסרתי את ראשך מעליך ונתתי פגר מחנה פלשתים היום הזה לעוף השמים ולחית הארץ וידעו כל הארץ כי יש אלהים לישראל:<p dir="rtl">
<span dir="rtl" class="inlineHeader" id="b08_Samuel_1, פרק יז, מז">מז</span>
וידעו כל הקהל הזה כי לא בחרב ובחנית יהושיע יהוה כי ליהוה המלחמה ונתן אתכם בידנו:<p dir="rtl">
<span dir="rtl" class="inlineHeader" id="b08_Samuel_1, פרק יז, מח">מח</span>
והיה כי קם הפלשתי וילך ויקרב לקראת דוד וימהר דוד וירץ המערכה לקראת הפלשתי:<p dir="rtl">
<span dir="rtl" class="inlineHeader" id="b08_Samuel_1, פרק יז, מט">מט</span>
וישלח דוד את ידו אל הכלי ויקח משם אבן ויקלע ויך את הפלשתי אל מצחו ותטבע האבן במצחו ויפל על פניו ארצה:<p dir="rtl">
<span dir="rtl" class="inlineHeader" id="b08_Samuel_1, פרק יז, נ">נ</span>
ויחזק דוד מן הפלשתי בקלע ובאבן ויך את הפלשתי וימיתהו וחרב אין ביד דוד:<p dir="rtl">
<span dir="rtl" class="inlineHeader" id="b08_Samuel_1, פרק יז, נא">נא</span>
וירץ דוד ויעמד אל הפלשתי ויקח את חרבו וישלפה מתערה וימתתהו ויכרת בה את ראשו ויראו הפלשתים כי מת גבורם וינסו:<p dir="rtl">
<span dir="rtl" class="inlineHeader" id="b08_Samuel_1, פרק יז, נב">נב</span>
ויקמו אנשי ישראל ויהודה וירעו וירדפו את הפלשתים עד בואך גיא ועד שערי עקרון ויפלו חללי פלשתים בדרך שערים ועד גת ועד עקרון:<p dir="rtl">
<span dir="rtl" class="inlineHeader" id="b08_Samuel_1, פרק יז, נג">נג</span>
וישבו בני ישראל מדלק אחרי פלשתים וישסו את מחניהם:<p dir="rtl">
<span dir="rtl" class="inlineHeader" id="b08_Samuel_1, פרק יז, נד">נד</span>
ויקח דוד את ראש הפלשתי ויבאהו ירושלם ואת כליו שם באהלו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, נה">נה</span>
וכראות שאול את דוד יצא לקראת הפלשתי אמר אל אבנר שר הצבא בן מי זה הנער אבנר ויאמר אבנר חי נפשך המלך אם ידעתי:<p dir="rtl">
<span dir="rtl" class="inlineHeader" id="b08_Samuel_1, פרק יז, נו">נו</span>
ויאמר המלך שאל אתה בן מי זה העלם: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יז, נז">נז</span>
וכשוב דוד מהכות את הפלשתי ויקח אתו אבנר ויבאהו לפני שאול וראש הפלשתי בידו:<p dir="rtl">
<span dir="rtl" class="inlineHeader" id="b08_Samuel_1, פרק יז, נח">נח</span>
ויאמר אליו שאול בן מי אתה הנער ויאמר דוד בן עבדך ישי בית הלחמי:<p dir="rtl">
<h3 dir="rtl" id="b08_Samuel_1, פרק יח">פרק יח</h3><p dir="rtl">
<span dir="rtl" class="inlineHeader" id="b08_Samuel_1, פרק יח, א">א</span>
ויהי ככלתו לדבר אל שאול ונפש יהונתן נקשרה בנפש דוד ויאהבו יהונתן כנפשו:<p dir="rtl">
<span dir="rtl" class="inlineHeader" id="b08_Samuel_1, פרק יח, ב">ב</span>
ויקחהו שאול ביום ההוא ולא נתנו לשוב בית אביו:<p dir="rtl">
<span dir="rtl" class="inlineHeader" id="b08_Samuel_1, פרק יח, ג">ג</span>
ויכרת יהונתן ודוד ברית באהבתו אתו כנפשו:<p dir="rtl">
<span dir="rtl" class="inlineHeader" id="b08_Samuel_1, פרק יח, ד">ד</span>
ויתפשט יהונתן את המעיל אשר עליו ויתנהו לדוד ומדיו ועד חרבו ועד קשתו ועד חגרו:<p dir="rtl">
<span dir="rtl" class="inlineHeader" id="b08_Samuel_1, פרק יח, ה">ה</span>
ויצא דוד בכל אשר ישלחנו שאול ישכיל וישמהו שאול על אנשי המלחמה וייטב בעיני כל העם וגם בעיני עבדי שאול: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יח, ו">ו</span>
ויהי בבואם בשוב דוד מהכות את הפלשתי ותצאנה הנשים מכל ערי ישראל לשור והמחלות לקראת שאול המלך בתפים בשמחה ובשלשים:<p dir="rtl">
<span dir="rtl" class="inlineHeader" id="b08_Samuel_1, פרק יח, ז">ז</span>
ותענינה הנשים המשחקות ותאמרן הכה שאול באלפו ודוד ברבבתיו:<p dir="rtl">
<span dir="rtl" class="inlineHeader" id="b08_Samuel_1, פרק יח, ח">ח</span>
ויחר לשאול מאד וירע בעיניו הדבר הזה ויאמר נתנו לדוד רבבות ולי נתנו האלפים ועוד לו אך המלוכה:<p dir="rtl">
<span dir="rtl" class="inlineHeader" id="b08_Samuel_1, פרק יח, ט">ט</span>
ויהי שאול עון את דוד מהיום ההוא והלאה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יח, י">י</span>
ויהי ממחרת ותצלח רוח אלהים רעה אל שאול ויתנבא בתוך הבית ודוד מנגן בידו כיום ביום והחנית ביד שאול:<p dir="rtl">
<span dir="rtl" class="inlineHeader" id="b08_Samuel_1, פרק יח, יא">יא</span>
ויטל שאול את החנית ויאמר אכה בדוד ובקיר ויסב דוד מפניו פעמים:<p dir="rtl">
<span dir="rtl" class="inlineHeader" id="b08_Samuel_1, פרק יח, יב">יב</span>
וירא שאול מלפני דוד כי היה יהוה עמו ומעם שאול סר:<p dir="rtl">
<span dir="rtl" class="inlineHeader" id="b08_Samuel_1, פרק יח, יג">יג</span>
ויסרהו שאול מעמו וישמהו לו שר אלף ויצא ויבא לפני העם: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יח, יד">יד</span>
ויהי דוד לכל דרכו משכיל ויהוה עמו:<p dir="rtl">
<span dir="rtl" class="inlineHeader" id="b08_Samuel_1, פרק יח, טו">טו</span>
וירא שאול אשר הוא משכיל מאד ויגר מפניו:<p dir="rtl">
<span dir="rtl" class="inlineHeader" id="b08_Samuel_1, פרק יח, טז">טז</span>
וכל ישראל ויהודה אהב את דוד כי הוא יוצא ובא לפניהם: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יח, יז">יז</span>
ויאמר שאול אל דוד הנה בתי הגדולה מרב אתה אתן לך לאשה אך היה לי לבן חיל והלחם מלחמות יהוה ושאול אמר אל תהי ידי בו ותהי בו יד פלשתים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יח, יח">יח</span>
ויאמר דוד אל שאול מי אנכי ומי חיי משפחת אבי בישראל כי אהיה חתן למלך:<p dir="rtl">
<span dir="rtl" class="inlineHeader" id="b08_Samuel_1, פרק יח, יט">יט</span>
ויהי בעת תת את מרב בת שאול לדוד והיא נתנה לעדריאל המחלתי לאשה:<p dir="rtl">
<span dir="rtl" class="inlineHeader" id="b08_Samuel_1, פרק יח, כ">כ</span>
ותאהב מיכל בת שאול את דוד ויגדו לשאול וישר הדבר בעיניו:<p dir="rtl">
<span dir="rtl" class="inlineHeader" id="b08_Samuel_1, פרק יח, כא">כא</span>
ויאמר שאול אתננה לו ותהי לו למוקש ותהי בו יד פלשתים ויאמר שאול אל דוד בשתים תתחתן בי היום:<p dir="rtl">
<span dir="rtl" class="inlineHeader" id="b08_Samuel_1, פרק יח, כב">כב</span>
ויצו שאול את עבדו דברו אל דוד בלט לאמר הנה חפץ בך המלך וכל עבדיו אהבוך ועתה התחתן במלך:<p dir="rtl">
<span dir="rtl" class="inlineHeader" id="b08_Samuel_1, פרק יח, כג">כג</span>
וידברו עבדי שאול באזני דוד את הדברים האלה ויאמר דוד הנקלה בעיניכם התחתן במלך ואנכי איש רש ונקלה:<p dir="rtl">
<span dir="rtl" class="inlineHeader" id="b08_Samuel_1, פרק יח, כד">כד</span>
ויגדו עבדי שאול לו לאמר כדברים האלה דבר דוד: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יח, כה">כה</span>
ויאמר שאול כה תאמרו לדוד אין חפץ למלך במהר כי במאה ערלות פלשתים להנקם באיבי המלך ושאול חשב להפיל את דוד ביד פלשתים:<p dir="rtl">
<span dir="rtl" class="inlineHeader" id="b08_Samuel_1, פרק יח, כו">כו</span>
ויגדו עבדיו לדוד את הדברים האלה וישר הדבר בעיני דוד להתחתן במלך ולא מלאו הימים:<p dir="rtl">
<span dir="rtl" class="inlineHeader" id="b08_Samuel_1, פרק יח, כז">כז</span>
ויקם דוד וילך הוא ואנשיו ויך בפלשתים מאתים איש ויבא דוד את ערלתיהם וימלאום למלך להתחתן במלך ויתן לו שאול את מיכל בתו לאשה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יח, כח">כח</span>
וירא שאול וידע כי יהוה עם דוד ומיכל בת שאול אהבתהו:<p dir="rtl">
<span dir="rtl" class="inlineHeader" id="b08_Samuel_1, פרק יח, כט">כט</span>
ויאסף שאול לרא מפני דוד עוד ויהי שאול איב את דוד כל הימים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יח, ל">ל</span>
ויצאו שרי פלשתים ויהי מדי צאתם שכל דוד מכל עבדי שאול וייקר שמו מאד: <B>(ס)</B><p dir="rtl">
<h3 dir="rtl" id="b08_Samuel_1, פרק יט">פרק יט</h3><p dir="rtl">
<span dir="rtl" class="inlineHeader" id="b08_Samuel_1, פרק יט, א">א</span>
וידבר שאול אל יונתן בנו ואל כל עבדיו להמית את דוד ויהונתן בן שאול חפץ בדוד מאד:<p dir="rtl">
<span dir="rtl" class="inlineHeader" id="b08_Samuel_1, פרק יט, ב">ב</span>
ויגד יהונתן לדוד לאמר מבקש שאול אבי להמיתך ועתה השמר נא בבקר וישבת בסתר ונחבאת:<p dir="rtl">
<span dir="rtl" class="inlineHeader" id="b08_Samuel_1, פרק יט, ג">ג</span>
ואני אצא ועמדתי ליד אבי בשדה אשר אתה שם ואני אדבר בך אל אבי וראיתי מה והגדתי לך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יט, ד">ד</span>
וידבר יהונתן בדוד טוב אל שאול אביו ויאמר אליו אל יחטא המלך בעבדו בדוד כי לוא חטא לך וכי מעשיו טוב לך מאד:<p dir="rtl">
<span dir="rtl" class="inlineHeader" id="b08_Samuel_1, פרק יט, ה">ה</span>
וישם את נפשו בכפו ויך את הפלשתי ויעש יהוה תשועה גדולה לכל ישראל ראית ותשמח ולמה תחטא בדם נקי להמית את דוד חנם:<p dir="rtl">
<span dir="rtl" class="inlineHeader" id="b08_Samuel_1, פרק יט, ו">ו</span>
וישמע שאול בקול יהונתן וישבע שאול חי יהוה אם יומת:<p dir="rtl">
<span dir="rtl" class="inlineHeader" id="b08_Samuel_1, פרק יט, ז">ז</span>
ויקרא יהונתן לדוד ויגד לו יהונתן את כל הדברים האלה ויבא יהונתן את דוד אל שאול ויהי לפניו כאתמול שלשום: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יט, ח">ח</span>
ותוסף המלחמה להיות ויצא דוד וילחם בפלשתים ויך בהם מכה גדולה וינסו מפניו:<p dir="rtl">
<span dir="rtl" class="inlineHeader" id="b08_Samuel_1, פרק יט, ט">ט</span>
ותהי רוח יהוה רעה אל שאול והוא בביתו יושב וחניתו בידו ודוד מנגן ביד:<p dir="rtl">
<span dir="rtl" class="inlineHeader" id="b08_Samuel_1, פרק יט, י">י</span>
ויבקש שאול להכות בחנית בדוד ובקיר ויפטר מפני שאול ויך את החנית בקיר ודוד נס וימלט בלילה הוא: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יט, יא">יא</span>
וישלח שאול מלאכים אל בית דוד לשמרו ולהמיתו בבקר ותגד לדוד מיכל אשתו לאמר אם אינך ממלט את נפשך הלילה מחר אתה מומת:<p dir="rtl">
<span dir="rtl" class="inlineHeader" id="b08_Samuel_1, פרק יט, יב">יב</span>
ותרד מיכל את דוד בעד החלון וילך ויברח וימלט:<p dir="rtl">
<span dir="rtl" class="inlineHeader" id="b08_Samuel_1, פרק יט, יג">יג</span>
ותקח מיכל את התרפים ותשם אל המטה ואת כביר העזים שמה מראשתיו ותכס בבגד: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק יט, יד">יד</span>
וישלח שאול מלאכים לקחת את דוד ותאמר חלה הוא: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק יט, טו">טו</span>
וישלח שאול את המלאכים לראות את דוד לאמר העלו אתו במטה אלי להמתו:<p dir="rtl">
<span dir="rtl" class="inlineHeader" id="b08_Samuel_1, פרק יט, טז">טז</span>
ויבאו המלאכים והנה התרפים אל המטה וכביר העזים מראשתיו:<p dir="rtl">
<span dir="rtl" class="inlineHeader" id="b08_Samuel_1, פרק יט, יז">יז</span>
ויאמר שאול אל מיכל למה ככה רמיתני ותשלחי את איבי וימלט ותאמר מיכל אל שאול הוא אמר אלי שלחני למה אמיתך:<p dir="rtl">
<span dir="rtl" class="inlineHeader" id="b08_Samuel_1, פרק יט, יח">יח</span>
ודוד ברח וימלט ויבא אל שמואל הרמתה ויגד לו את כל אשר עשה לו שאול וילך הוא ושמואל וישבו בנוית<p dir="rtl">
<span dir="rtl" class="inlineHeader" id="b08_Samuel_1, פרק יט, יט">יט</span>
ויגד לשאול לאמר הנה דוד בנוית ברמה:<p dir="rtl">
<span dir="rtl" class="inlineHeader" id="b08_Samuel_1, פרק יט, כ">כ</span>
וישלח שאול מלאכים לקחת את דוד וירא את להקת הנביאים נבאים ושמואל עמד נצב עליהם ותהי על מלאכי שאול רוח אלהים ויתנבאו גם המה:<p dir="rtl">
<span dir="rtl" class="inlineHeader" id="b08_Samuel_1, פרק יט, כא">כא</span>
ויגדו לשאול וישלח מלאכים אחרים ויתנבאו גם המה ויסף שאול וישלח מלאכים שלשים ויתנבאו גם המה:<p dir="rtl">
<span dir="rtl" class="inlineHeader" id="b08_Samuel_1, פרק יט, כב">כב</span>
וילך גם הוא הרמתה ויבא עד בור הגדול אשר בשכו וישאל ויאמר איפה שמואל ודוד ויאמר הנה בנוית ברמה:<p dir="rtl">
<span dir="rtl" class="inlineHeader" id="b08_Samuel_1, פרק יט, כג">כג</span>
וילך שם אל נוית ברמה ותהי עליו גם הוא רוח אלהים וילך הלוך ויתנבא עד באו בנוית ברמה:<p dir="rtl">
<span dir="rtl" class="inlineHeader" id="b08_Samuel_1, פרק יט, כד">כד</span>
ויפשט גם הוא בגדיו ויתנבא גם הוא לפני שמואל ויפל ערם כל היום ההוא וכל הלילה על כן יאמרו הגם שאול בנביאם: <B>(פ)</B><p dir="rtl">
<h3 dir="rtl" id="b08_Samuel_1, פרק כ">פרק כ</h3><p dir="rtl">
<span dir="rtl" class="inlineHeader" id="b08_Samuel_1, פרק כ, א">א</span>
ויברח דוד מנוות ברמה ויבא ויאמר לפני יהונתן מה עשיתי מה עוני ומה חטאתי לפני אביך כי מבקש את נפשי:<p dir="rtl">
<span dir="rtl" class="inlineHeader" id="b08_Samuel_1, פרק כ, ב">ב</span>
ויאמר לו חלילה לא תמות הנה לו עשה אבי דבר גדול או דבר קטן ולא יגלה את אזני ומדוע יסתיר אבי ממני את הדבר הזה אין זאת:<p dir="rtl">
<span dir="rtl" class="inlineHeader" id="b08_Samuel_1, פרק כ, ג">ג</span>
וישבע עוד דוד ויאמר ידע ידע אביך כי מצאתי חן בעיניך ויאמר אל ידע זאת יהונתן פן יעצב ואולם חי יהוה וחי נפשך כי כפשע ביני ובין המות:<p dir="rtl">
<span dir="rtl" class="inlineHeader" id="b08_Samuel_1, פרק כ, ד">ד</span>
ויאמר יהונתן אל דוד מה תאמר נפשך ואעשה לך: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כ, ה">ה</span>
ויאמר דוד אל יהונתן הנה חדש מחר ואנכי ישב אשב עם המלך לאכול ושלחתני ונסתרתי בשדה עד הערב השלשית:<p dir="rtl">
<span dir="rtl" class="inlineHeader" id="b08_Samuel_1, פרק כ, ו">ו</span>
אם פקד יפקדני אביך ואמרת נשאל נשאל ממני דוד לרוץ בית לחם עירו כי זבח הימים שם לכל המשפחה:<p dir="rtl">
<span dir="rtl" class="inlineHeader" id="b08_Samuel_1, פרק כ, ז">ז</span>
אם כה יאמר טוב שלום לעבדך ואם חרה יחרה לו דע כי כלתה הרעה מעמו:<p dir="rtl">
<span dir="rtl" class="inlineHeader" id="b08_Samuel_1, פרק כ, ח">ח</span>
ועשית חסד על עבדך כי בברית יהוה הבאת את עבדך עמך ואם יש בי עון המיתני אתה ועד אביך למה זה תביאני: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כ, ט">ט</span>
ויאמר יהונתן חלילה לך כי אם ידע אדע כי כלתה הרעה מעם אבי לבוא עליך ולא אתה אגיד לך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, י">י</span>
ויאמר דוד אל יהונתן מי יגיד לי או מה יענך אביך קשה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, יא">יא</span>
ויאמר יהונתן אל דוד לכה ונצא השדה ויצאו שניהם השדה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, יב">יב</span>
ויאמר יהונתן אל דוד יהוה אלהי ישראל כי אחקר את אבי כעת מחר השלשית והנה טוב אל דוד ולא אז אשלח אליך וגליתי את אזנך:<p dir="rtl">
<span dir="rtl" class="inlineHeader" id="b08_Samuel_1, פרק כ, יג">יג</span>
כה יעשה יהוה ליהונתן וכה יסיף כי ייטב אל אבי את הרעה עליך וגליתי את אזנך ושלחתיך והלכת לשלום ויהי יהוה עמך כאשר היה עם אבי:<p dir="rtl">
<span dir="rtl" class="inlineHeader" id="b08_Samuel_1, פרק כ, יד">יד</span>
ולא אם עודני חי ולא תעשה עמדי חסד יהוה ולא אמות:<p dir="rtl">
<span dir="rtl" class="inlineHeader" id="b08_Samuel_1, פרק כ, טו">טו</span>
ולא תכרת את חסדך מעם ביתי עד עולם ולא בהכרת יהוה את איבי דוד איש מעל פני האדמה:<p dir="rtl">
<span dir="rtl" class="inlineHeader" id="b08_Samuel_1, פרק כ, טז">טז</span>
ויכרת יהונתן עם בית דוד ובקש יהוה מיד איבי דוד:<p dir="rtl">
<span dir="rtl" class="inlineHeader" id="b08_Samuel_1, פרק כ, יז">יז</span>
ויוסף יהונתן להשביע את דוד באהבתו אתו כי אהבת נפשו אהבו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, יח">יח</span>
ויאמר לו יהונתן מחר חדש ונפקדת כי יפקד מושבך:<p dir="rtl">
<span dir="rtl" class="inlineHeader" id="b08_Samuel_1, פרק כ, יט">יט</span>
ושלשת תרד מאד ובאת אל המקום אשר נסתרת שם ביום המעשה וישבת אצל האבן האזל:<p dir="rtl">
<span dir="rtl" class="inlineHeader" id="b08_Samuel_1, פרק כ, כ">כ</span>
ואני שלשת החצים צדה אורה לשלח לי למטרה:<p dir="rtl">
<span dir="rtl" class="inlineHeader" id="b08_Samuel_1, פרק כ, כא">כא</span>
והנה אשלח את הנער לך מצא את החצים אם אמר אמר לנער הנה החצים ממך והנה קחנו ובאה כי שלום לך ואין דבר חי יהוה:<p dir="rtl">
<span dir="rtl" class="inlineHeader" id="b08_Samuel_1, פרק כ, כב">כב</span>
ואם כה אמר לעלם הנה החצים ממך והלאה לך כי שלחך יהוה:<p dir="rtl">
<span dir="rtl" class="inlineHeader" id="b08_Samuel_1, פרק כ, כג">כג</span>
והדבר אשר דברנו אני ואתה הנה יהוה ביני ובינך עד עולם: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, כד">כד</span>
ויסתר דוד בשדה ויהי החדש וישב המלך על הלחם לאכול:<p dir="rtl">
<span dir="rtl" class="inlineHeader" id="b08_Samuel_1, פרק כ, כה">כה</span>
וישב המלך על מושבו כפעם בפעם אל מושב הקיר ויקם יהונתן וישב אבנר מצד שאול ויפקד מקום דוד:<p dir="rtl">
<span dir="rtl" class="inlineHeader" id="b08_Samuel_1, פרק כ, כו">כו</span>
ולא דבר שאול מאומה ביום ההוא כי אמר מקרה הוא בלתי טהור הוא כי לא טהור: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, כז">כז</span>
 ויהי ממחרת החדש השני ויפקד מקום דוד <B>(ס)</B> ויאמר שאול אל יהונתן בנו מדוע לא בא בן ישי גם תמול גם היום אל הלחם:<p dir="rtl">
<span dir="rtl" class="inlineHeader" id="b08_Samuel_1, פרק כ, כח">כח</span>
ויען יהונתן את שאול נשאל נשאל דוד מעמדי עד בית לחם:<p dir="rtl">
<span dir="rtl" class="inlineHeader" id="b08_Samuel_1, פרק כ, כט">כט</span>
ויאמר שלחני נא כי זבח משפחה לנו בעיר והוא צוה לי אחי ועתה אם מצאתי חן בעיניך אמלטה נא ואראה את אחי על כן לא בא אל שלחן המלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, ל">ל</span>
ויחר אף שאול ביהונתן ויאמר לו בן נעות המרדות הלוא ידעתי כי בחר אתה לבן ישי לבשתך ולבשת ערות אמך:<p dir="rtl">
<span dir="rtl" class="inlineHeader" id="b08_Samuel_1, פרק כ, לא">לא</span>
כי כל הימים אשר בן ישי חי על האדמה לא תכון אתה ומלכותך ועתה שלח וקח אתו אלי כי בן מות הוא: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, לב">לב</span>
ויען יהונתן את שאול אביו ויאמר אליו למה יומת מה עשה:<p dir="rtl">
<span dir="rtl" class="inlineHeader" id="b08_Samuel_1, פרק כ, לג">לג</span>
ויטל שאול את החנית עליו להכתו וידע יהונתן כי כלה היא מעם אביו להמית את דוד: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, לד">לד</span>
ויקם יהונתן מעם השלחן בחרי אף ולא אכל ביום החדש השני לחם כי נעצב אל דוד כי הכלמו אביו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כ, לה">לה</span>
ויהי בבקר ויצא יהונתן השדה למועד דוד ונער קטן עמו:<p dir="rtl">
<span dir="rtl" class="inlineHeader" id="b08_Samuel_1, פרק כ, לו">לו</span>
ויאמר לנערו רץ מצא נא את החצים אשר אנכי מורה הנער רץ והוא ירה החצי להעברו:<p dir="rtl">
<span dir="rtl" class="inlineHeader" id="b08_Samuel_1, פרק כ, לז">לז</span>
ויבא הנער עד מקום החצי אשר ירה יהונתן ויקרא יהונתן אחרי הנער ויאמר הלוא החצי ממך והלאה:<p dir="rtl">
<span dir="rtl" class="inlineHeader" id="b08_Samuel_1, פרק כ, לח">לח</span>
ויקרא יהונתן אחרי הנער מהרה חושה אל תעמד וילקט נער יהונתן את החצי ויבא אל אדניו:<p dir="rtl">
<span dir="rtl" class="inlineHeader" id="b08_Samuel_1, פרק כ, לט">לט</span>
והנער לא ידע מאומה אך יהונתן ודוד ידעו את הדבר:<p dir="rtl">
<span dir="rtl" class="inlineHeader" id="b08_Samuel_1, פרק כ, מ">מ</span>
ויתן יהונתן את כליו אל הנער אשר לו ויאמר לו לך הביא העיר:<p dir="rtl">
<span dir="rtl" class="inlineHeader" id="b08_Samuel_1, פרק כ, מא">מא</span>
הנער בא ודוד קם מאצל הנגב ויפל לאפיו ארצה וישתחו שלש פעמים וישקו איש את רעהו ויבכו איש את רעהו עד דוד הגדיל:<p dir="rtl">
<span dir="rtl" class="inlineHeader" id="b08_Samuel_1, פרק כ, מב">מב</span>
ויאמר יהונתן לדוד לך לשלום אשר נשבענו שנינו אנחנו בשם יהוה לאמר יהוה יהיה ביני ובינך ובין זרעי ובין זרעך עד עולם: <B>(פ)</B><p dir="rtl">
<h3 dir="rtl" id="b08_Samuel_1, פרק כא">פרק כא</h3><p dir="rtl">
<span dir="rtl" class="inlineHeader" id="b08_Samuel_1, פרק כא, א">א</span>
ויקם וילך ויהונתן בא העיר:<p dir="rtl">
<span dir="rtl" class="inlineHeader" id="b08_Samuel_1, פרק כא, ב">ב</span>
ויבא דוד נבה אל אחימלך הכהן ויחרד אחימלך לקראת דוד ויאמר לו מדוע אתה לבדך ואיש אין אתך:<p dir="rtl">
<span dir="rtl" class="inlineHeader" id="b08_Samuel_1, פרק כא, ג">ג</span>
ויאמר דוד לאחימלך הכהן המלך צוני דבר ויאמר אלי איש אל ידע מאומה את הדבר אשר אנכי שלחך ואשר צויתך ואת הנערים יודעתי אל מקום פלני אלמוני:<p dir="rtl">
<span dir="rtl" class="inlineHeader" id="b08_Samuel_1, פרק כא, ד">ד</span>
ועתה מה יש תחת ידך חמשה לחם תנה בידי או הנמצא:<p dir="rtl">
<span dir="rtl" class="inlineHeader" id="b08_Samuel_1, פרק כא, ה">ה</span>
ויען הכהן את דוד ויאמר אין לחם חל אל תחת ידי כי אם לחם קדש יש אם נשמרו הנערים אך מאשה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כא, ו">ו</span>
ויען דוד את הכהן ויאמר לו כי אם אשה עצרה לנו כתמול שלשם בצאתי ויהיו כלי הנערים קדש והוא דרך חל ואף כי היום יקדש בכלי:<p dir="rtl">
<span dir="rtl" class="inlineHeader" id="b08_Samuel_1, פרק כא, ז">ז</span>
ויתן לו הכהן קדש כי לא היה שם לחם כי אם לחם הפנים המוסרים מלפני יהוה לשום לחם חם ביום הלקחו:<p dir="rtl">
<span dir="rtl" class="inlineHeader" id="b08_Samuel_1, פרק כא, ח">ח</span>
ושם איש מעבדי שאול ביום ההוא נעצר לפני יהוה ושמו דאג האדמי אביר הרעים אשר לשאול:<p dir="rtl">
<span dir="rtl" class="inlineHeader" id="b08_Samuel_1, פרק כא, ט">ט</span>
ויאמר דוד לאחימלך ואין יש פה תחת ידך חנית או חרב כי גם חרבי וגם כלי לא לקחתי בידי כי היה דבר המלך נחוץ: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כא, י">י</span>
ויאמר הכהן חרב גלית הפלשתי אשר הכית בעמק האלה הנה היא לוטה בשמלה אחרי האפוד אם אתה תקח לך קח כי אין אחרת זולתה בזה ויאמר דוד אין כמוה תננה לי:<p dir="rtl">
<span dir="rtl" class="inlineHeader" id="b08_Samuel_1, פרק כא, יא">יא</span>
ויקם דוד ויברח ביום ההוא מפני שאול ויבא אל אכיש מלך גת:<p dir="rtl">
<span dir="rtl" class="inlineHeader" id="b08_Samuel_1, פרק כא, יב">יב</span>
ויאמרו עבדי אכיש אליו הלוא זה דוד מלך הארץ הלוא לזה יענו במחלות לאמר הכה שאול באלפו ודוד ברבבתו<p dir="rtl">
<span dir="rtl" class="inlineHeader" id="b08_Samuel_1, פרק כא, יג">יג</span>
וישם דוד את הדברים האלה בלבבו וירא מאד מפני אכיש מלך גת:<p dir="rtl">
<span dir="rtl" class="inlineHeader" id="b08_Samuel_1, פרק כא, יד">יד</span>
וישנו את טעמו בעיניהם ויתהלל בידם ויתו על דלתות השער ויורד רירו אל זקנו:<p dir="rtl">
<span dir="rtl" class="inlineHeader" id="b08_Samuel_1, פרק כא, טו">טו</span>
ויאמר אכיש אל עבדיו הנה תראו איש משתגע למה תביאו אתו אלי:<p dir="rtl">
<span dir="rtl" class="inlineHeader" id="b08_Samuel_1, פרק כא, טז">טז</span>
חסר משגעים אני כי הבאתם את זה להשתגע עלי הזה יבוא אל ביתי: <B>(ס)</B><p dir="rtl">
<h3 dir="rtl" id="b08_Samuel_1, פרק כב">פרק כב</h3><p dir="rtl">
<span dir="rtl" class="inlineHeader" id="b08_Samuel_1, פרק כב, א">א</span>
וילך דוד משם וימלט אל מערת עדלם וישמעו אחיו וכל בית אביו וירדו אליו שמה:<p dir="rtl">
<span dir="rtl" class="inlineHeader" id="b08_Samuel_1, פרק כב, ב">ב</span>
ויתקבצו אליו כל איש מצוק וכל איש אשר לו נשא וכל איש מר נפש ויהי עליהם לשר ויהיו עמו כארבע מאות איש:<p dir="rtl">
<span dir="rtl" class="inlineHeader" id="b08_Samuel_1, פרק כב, ג">ג</span>
וילך דוד משם מצפה מואב ויאמר אל מלך מואב יצא נא אבי ואמי אתכם עד אשר אדע מה יעשה לי אלהים:<p dir="rtl">
<span dir="rtl" class="inlineHeader" id="b08_Samuel_1, פרק כב, ד">ד</span>
וינחם את פני מלך מואב וישבו עמו כל ימי היות דוד במצודה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, ה">ה</span>
ויאמר גד הנביא אל דוד לא תשב במצודה לך ובאת לך ארץ יהודה וילך דוד ויבא יער חרת: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, ו">ו</span>
וישמע שאול כי נודע דוד ואנשים אשר אתו ושאול יושב בגבעה תחת האשל ברמה וחניתו בידו וכל עבדיו נצבים עליו:<p dir="rtl">
<span dir="rtl" class="inlineHeader" id="b08_Samuel_1, פרק כב, ז">ז</span>
ויאמר שאול לעבדיו הנצבים עליו שמעו נא בני ימיני גם לכלכם יתן בן ישי שדות וכרמים לכלכם ישים שרי אלפים ושרי מאות:<p dir="rtl">
<span dir="rtl" class="inlineHeader" id="b08_Samuel_1, פרק כב, ח">ח</span>
כי קשרתם כלכם עלי ואין גלה את אזני בכרת בני עם בן ישי ואין חלה מכם עלי וגלה את אזני כי הקים בני את עבדי עלי לארב כיום הזה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, ט">ט</span>
ויען דאג האדמי והוא נצב על עבדי שאול ויאמר ראיתי את בן ישי בא נבה אל אחימלך בן אחטוב:<p dir="rtl">
<span dir="rtl" class="inlineHeader" id="b08_Samuel_1, פרק כב, י">י</span>
וישאל לו ביהוה וצידה נתן לו ואת חרב גלית הפלשתי נתן לו:<p dir="rtl">
<span dir="rtl" class="inlineHeader" id="b08_Samuel_1, פרק כב, יא">יא</span>
וישלח המלך לקרא את אחימלך בן אחיטוב הכהן ואת כל בית אביו הכהנים אשר בנב ויבאו כלם אל המלך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, יב">יב</span>
ויאמר שאול שמע נא בן אחיטוב ויאמר הנני אדני:<p dir="rtl">
<span dir="rtl" class="inlineHeader" id="b08_Samuel_1, פרק כב, יג">יג</span>
ויאמר אלו שאול למה קשרתם עלי אתה ובן ישי בתתך לו לחם וחרב ושאול לו באלהים לקום אלי לארב כיום הזה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, יד">יד</span>
ויען אחימלך את המלך ויאמר ומי בכל עבדיך כדוד נאמן וחתן המלך וסר אל משמעתך ונכבד בביתך:<p dir="rtl">
<span dir="rtl" class="inlineHeader" id="b08_Samuel_1, פרק כב, טו">טו</span>
היום החלתי לשאול לו באלהים חלילה לי אל ישם המלך בעבדו דבר בכל בית אבי כי לא ידע עבדך בכל זאת דבר קטן או גדול:<p dir="rtl">
<span dir="rtl" class="inlineHeader" id="b08_Samuel_1, פרק כב, טז">טז</span>
ויאמר המלך מות תמות אחימלך אתה וכל בית אביך:<p dir="rtl">
<span dir="rtl" class="inlineHeader" id="b08_Samuel_1, פרק כב, יז">יז</span>
ויאמר המלך לרצים הנצבים עליו סבו והמיתו כהני יהוה כי גם ידם עם דוד וכי ידעו כי ברח הוא ולא גלו את אזנו ולא אבו עבדי המלך לשלח את ידם לפגע בכהני יהוה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כב, יח">יח</span>
ויאמר המלך לדויג סב אתה ופגע בכהנים ויסב דויג האדמי ויפגע הוא בכהנים וימת ביום ההוא שמנים וחמשה איש נשא אפוד בד:<p dir="rtl">
<span dir="rtl" class="inlineHeader" id="b08_Samuel_1, פרק כב, יט">יט</span>
ואת נב עיר הכהנים הכה לפי חרב מאיש ועד אשה מעולל ועד יונק ושור וחמור ושה לפי חרב:<p dir="rtl">
<span dir="rtl" class="inlineHeader" id="b08_Samuel_1, פרק כב, כ">כ</span>
וימלט בן אחד לאחימלך בן אחטוב ושמו אביתר ויברח אחרי דוד:<p dir="rtl">
<span dir="rtl" class="inlineHeader" id="b08_Samuel_1, פרק כב, כא">כא</span>
ויגד אביתר לדוד כי הרג שאול את כהני יהוה:<p dir="rtl">
<span dir="rtl" class="inlineHeader" id="b08_Samuel_1, פרק כב, כב">כב</span>
ויאמר דוד לאביתר ידעתי ביום ההוא כי שם דויג האדמי כי הגד יגיד לשאול אנכי סבתי בכל נפש בית אביך:<p dir="rtl">
<span dir="rtl" class="inlineHeader" id="b08_Samuel_1, פרק כב, כג">כג</span>
שבה אתי אל תירא כי אשר יבקש את נפשי יבקש את נפשך כי משמרת אתה עמדי:<p dir="rtl">
<h3 dir="rtl" id="b08_Samuel_1, פרק כג">פרק כג</h3><p dir="rtl">
<span dir="rtl" class="inlineHeader" id="b08_Samuel_1, פרק כג, א">א</span>
ויגדו לדוד לאמר הנה פלשתים נלחמים בקעילה והמה שסים את הגרנות:<p dir="rtl">
<span dir="rtl" class="inlineHeader" id="b08_Samuel_1, פרק כג, ב">ב</span>
 וישאל דוד ביהוה לאמר האלך והכיתי בפלשתים האלה <B>(ס)</B> ויאמר יהוה אל דוד לך והכית בפלשתים והושעת את קעילה:<p dir="rtl">
<span dir="rtl" class="inlineHeader" id="b08_Samuel_1, פרק כג, ג">ג</span>
ויאמרו אנשי דוד אליו הנה אנחנו פה ביהודה יראים ואף כי נלך קעלה אל מערכות פלשתים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, ד">ד</span>
 ויוסף עוד דוד לשאל ביהוה <B>(ס)</B> ויענהו יהוה ויאמר קום רד קעילה כי אני נתן את פלשתים בידך:<p dir="rtl">
<span dir="rtl" class="inlineHeader" id="b08_Samuel_1, פרק כג, ה">ה</span>
וילך דוד ואנשו קעילה וילחם בפלשתים וינהג את מקניהם ויך בהם מכה גדולה וישע דוד את ישבי קעילה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, ו">ו</span>
ויהי בברח אביתר בן אחימלך אל דוד קעילה אפוד ירד בידו:<p dir="rtl">
<span dir="rtl" class="inlineHeader" id="b08_Samuel_1, פרק כג, ז">ז</span>
ויגד לשאול כי בא דוד קעילה ויאמר שאול נכר אתו אלהים בידי כי נסגר לבוא בעיר דלתים ובריח:<p dir="rtl">
<span dir="rtl" class="inlineHeader" id="b08_Samuel_1, פרק כג, ח">ח</span>
וישמע שאול את כל העם למלחמה לרדת קעילה לצור אל דוד ואל אנשיו:<p dir="rtl">
<span dir="rtl" class="inlineHeader" id="b08_Samuel_1, פרק כג, ט">ט</span>
וידע דוד כי עליו שאול מחריש הרעה ויאמר אל אביתר הכהן הגישה האפוד: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, י">י</span>
ויאמר דוד יהוה אלהי ישראל שמע שמע עבדך כי מבקש שאול לבוא אל קעילה לשחת לעיר בעבורי:<p dir="rtl">
<span dir="rtl" class="inlineHeader" id="b08_Samuel_1, פרק כג, יא">יא</span>
 היסגרני בעלי קעילה בידו הירד שאול כאשר שמע עבדך יהוה אלהי ישראל הגד נא לעבדך <B>(ס)</B> ויאמר יהוה ירד:<p dir="rtl">
<span dir="rtl" class="inlineHeader" id="b08_Samuel_1, פרק כג, יב">יב</span>
ויאמר דוד היסגרו בעלי קעילה אתי ואת אנשי ביד שאול ויאמר יהוה יסגירו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, יג">יג</span>
ויקם דוד ואנשיו כשש מאות איש ויצאו מקעלה ויתהלכו באשר יתהלכו ולשאול הגד כי נמלט דוד מקעילה ויחדל לצאת:<p dir="rtl">
<span dir="rtl" class="inlineHeader" id="b08_Samuel_1, פרק כג, יד">יד</span>
וישב דוד במדבר במצדות וישב בהר במדבר זיף ויבקשהו שאול כל הימים ולא נתנו אלהים בידו:<p dir="rtl">
<span dir="rtl" class="inlineHeader" id="b08_Samuel_1, פרק כג, טו">טו</span>
וירא דוד כי יצא שאול לבקש את נפשו ודוד במדבר זיף בחרשה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, טז">טז</span>
ויקם יהונתן בן שאול וילך אל דוד חרשה ויחזק את ידו באלהים:<p dir="rtl">
<span dir="rtl" class="inlineHeader" id="b08_Samuel_1, פרק כג, יז">יז</span>
ויאמר אליו אל תירא כי לא תמצאך יד שאול אבי ואתה תמלך על ישראל ואנכי אהיה לך למשנה וגם שאול אבי ידע כן:<p dir="rtl">
<span dir="rtl" class="inlineHeader" id="b08_Samuel_1, פרק כג, יח">יח</span>
ויכרתו שניהם ברית לפני יהוה וישב דוד בחרשה ויהונתן הלך לביתו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כג, יט">יט</span>
ויעלו זפים אל שאול הגבעתה לאמר הלוא דוד מסתתר עמנו במצדות בחרשה בגבעת החכילה אשר מימין הישימון:<p dir="rtl">
<span dir="rtl" class="inlineHeader" id="b08_Samuel_1, פרק כג, כ">כ</span>
ועתה לכל אות נפשך המלך לרדת רד ולנו הסגירו ביד המלך:<p dir="rtl">
<span dir="rtl" class="inlineHeader" id="b08_Samuel_1, פרק כג, כא">כא</span>
ויאמר שאול ברוכים אתם ליהוה כי חמלתם עלי:<p dir="rtl">
<span dir="rtl" class="inlineHeader" id="b08_Samuel_1, פרק כג, כב">כב</span>
לכו נא הכינו עוד ודעו וראו את מקומו אשר תהיה רגלו מי ראהו שם כי אמר אלי ערום יערם הוא:<p dir="rtl">
<span dir="rtl" class="inlineHeader" id="b08_Samuel_1, פרק כג, כג">כג</span>
וראו ודעו מכל המחבאים אשר יתחבא שם ושבתם אלי אל נכון והלכתי אתכם והיה אם ישנו בארץ וחפשתי אתו בכל אלפי יהודה:<p dir="rtl">
<span dir="rtl" class="inlineHeader" id="b08_Samuel_1, פרק כג, כד">כד</span>
ויקומו וילכו זיפה לפני שאול ודוד ואנשיו במדבר מעון בערבה אל ימין הישימון:<p dir="rtl">
<span dir="rtl" class="inlineHeader" id="b08_Samuel_1, פרק כג, כה">כה</span>
וילך שאול ואנשיו לבקש ויגדו לדוד וירד הסלע וישב במדבר מעון וישמע שאול וירדף אחרי דוד מדבר מעון:<p dir="rtl">
<span dir="rtl" class="inlineHeader" id="b08_Samuel_1, פרק כג, כו">כו</span>
וילך שאול מצד ההר מזה ודוד ואנשיו מצד ההר מזה ויהי דוד נחפז ללכת מפני שאול ושאול ואנשיו עטרים אל דוד ואל אנשיו לתפשם:<p dir="rtl">
<span dir="rtl" class="inlineHeader" id="b08_Samuel_1, פרק כג, כז">כז</span>
ומלאך בא אל שאול לאמר מהרה ולכה כי פשטו פלשתים על הארץ:<p dir="rtl">
<span dir="rtl" class="inlineHeader" id="b08_Samuel_1, פרק כג, כח">כח</span>
וישב שאול מרדף אחרי דוד וילך לקראת פלשתים על כן קראו למקום ההוא סלע המחלקות:<p dir="rtl">
<h3 dir="rtl" id="b08_Samuel_1, פרק כד">פרק כד</h3><p dir="rtl">
<span dir="rtl" class="inlineHeader" id="b08_Samuel_1, פרק כד, א">א</span>
ויעל דוד משם וישב במצדות עין גדי: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כד, ב">ב</span>
ויהי כאשר שב שאול מאחרי פלשתים ויגדו לו לאמר הנה דוד במדבר עין גדי:<p dir="rtl">
<span dir="rtl" class="inlineHeader" id="b08_Samuel_1, פרק כד, ג">ג</span>
ויקח שאול שלשת אלפים איש בחור מכל ישראל וילך לבקש את דוד ואנשיו על פני צורי היעלים:<p dir="rtl">
<span dir="rtl" class="inlineHeader" id="b08_Samuel_1, פרק כד, ד">ד</span>
ויבא אל גדרות הצאן על הדרך ושם מערה ויבא שאול להסך את רגליו ודוד ואנשיו בירכתי המערה ישבים:<p dir="rtl">
<span dir="rtl" class="inlineHeader" id="b08_Samuel_1, פרק כד, ה">ה</span>
ויאמרו אנשי דוד אליו הנה היום אשר אמר יהוה אליך הנה אנכי נתן את איביך בידך ועשית לו כאשר יטב בעיניך ויקם דוד ויכרת את כנף המעיל אשר לשאול בלט: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כד, ו">ו</span>
ויהי אחרי כן ויך לב דוד אתו על אשר כרת את כנף אשר לשאול:<p dir="rtl">
<span dir="rtl" class="inlineHeader" id="b08_Samuel_1, פרק כד, ז">ז</span>
ויאמר לאנשיו חלילה לי מיהוה אם אעשה את הדבר הזה לאדני למשיח יהוה לשלח ידי בו כי משיח יהוה הוא: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כד, ח">ח</span>
וישסע דוד את אנשיו בדברים ולא נתנם לקום אל שאול ושאול קם מהמערה וילך בדרך: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כד, ט">ט</span>
ויקם דוד אחרי כן ויצא מן המערה ויקרא אחרי שאול לאמר אדני המלך ויבט שאול אחריו ויקד דוד אפים ארצה וישתחו:<p dir="rtl">
<span dir="rtl" class="inlineHeader" id="b08_Samuel_1, פרק כד, י">י</span>
ויאמר דוד לשאול למה תשמע את דברי אדם לאמר הנה דוד מבקש רעתך:<p dir="rtl">
<span dir="rtl" class="inlineHeader" id="b08_Samuel_1, פרק כד, יא">יא</span>
הנה היום הזה ראו עיניך את אשר נתנך יהוה היום בידי במערה ואמר להרגך ותחס עליך ואמר לא אשלח ידי באדני כי משיח יהוה הוא:<p dir="rtl">
<span dir="rtl" class="inlineHeader" id="b08_Samuel_1, פרק כד, יב">יב</span>
ואבי ראה גם ראה את כנף מעילך בידי כי בכרתי את כנף מעילך ולא הרגתיך דע וראה כי אין בידי רעה ופשע ולא חטאתי לך ואתה צדה את נפשי לקחתה:<p dir="rtl">
<span dir="rtl" class="inlineHeader" id="b08_Samuel_1, פרק כד, יג">יג</span>
ישפט יהוה ביני ובינך ונקמני יהוה ממך וידי לא תהיה בך:<p dir="rtl">
<span dir="rtl" class="inlineHeader" id="b08_Samuel_1, פרק כד, יד">יד</span>
כאשר יאמר משל הקדמני מרשעים יצא רשע וידי לא תהיה בך:<p dir="rtl">
<span dir="rtl" class="inlineHeader" id="b08_Samuel_1, פרק כד, טו">טו</span>
אחרי מי יצא מלך ישראל אחרי מי אתה רדף אחרי כלב מת אחרי פרעש אחד: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כד, טז">טז</span>
והיה יהוה לדין ושפט ביני ובינך וירא וירב את ריבי וישפטני מידך:<p dir="rtl">
<span dir="rtl" class="inlineHeader" id="b08_Samuel_1, פרק כד, יז">יז</span>
ויהי ככלות דוד לדבר את הדברים האלה אל שאול ויאמר שאול הקלך זה בני דוד וישא שאול קלו ויבך:<p dir="rtl">
<span dir="rtl" class="inlineHeader" id="b08_Samuel_1, פרק כד, יח">יח</span>
ויאמר אל דוד צדיק אתה ממני כי אתה גמלתני הטובה ואני גמלתיך הרעה:<p dir="rtl">
<span dir="rtl" class="inlineHeader" id="b08_Samuel_1, פרק כד, יט">יט</span>
ואת הגדת היום את אשר עשיתה אתי טובה את אשר סגרני יהוה בידך ולא הרגתני:<p dir="rtl">
<span dir="rtl" class="inlineHeader" id="b08_Samuel_1, פרק כד, כ">כ</span>
וכי ימצא איש את איבו ושלחו בדרך טובה ויהוה ישלמך טובה תחת היום הזה אשר עשיתה לי:<p dir="rtl">
<span dir="rtl" class="inlineHeader" id="b08_Samuel_1, פרק כד, כא">כא</span>
ועתה הנה ידעתי כי מלך תמלוך וקמה בידך ממלכת ישראל:<p dir="rtl">
<span dir="rtl" class="inlineHeader" id="b08_Samuel_1, פרק כד, כב">כב</span>
ועתה השבעה לי ביהוה אם תכרית את זרעי אחרי ואם תשמיד את שמי מבית אבי: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כד, כג">כג</span>
וישבע דוד לשאול וילך שאול אל ביתו ודוד ואנשיו עלו על המצודה:<p dir="rtl">
<h3 dir="rtl" id="b08_Samuel_1, פרק כה">פרק כה</h3><p dir="rtl">
<span dir="rtl" class="inlineHeader" id="b08_Samuel_1, פרק כה, א">א</span>
וימת שמואל ויקבצו כל ישראל ויספדו לו ויקברהו בביתו ברמה ויקם דוד וירד אל מדבר פארן: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כה, ב">ב</span>
ואיש במעון ומעשהו בכרמל והאיש גדול מאד ולו צאן שלשת אלפים ואלף עזים ויהי בגזז את צאנו בכרמל:<p dir="rtl">
<span dir="rtl" class="inlineHeader" id="b08_Samuel_1, פרק כה, ג">ג</span>
ושם האיש נבל ושם אשתו אבגיל והאשה טובת שכל ויפת תאר והאיש קשה ורע מעללים והוא כלבו<p dir="rtl">
<span dir="rtl" class="inlineHeader" id="b08_Samuel_1, פרק כה, ד">ד</span>
וישמע דוד במדבר כי גזז נבל את צאנו:<p dir="rtl">
<span dir="rtl" class="inlineHeader" id="b08_Samuel_1, פרק כה, ה">ה</span>
וישלח דוד עשרה נערים ויאמר דוד לנערים עלו כרמלה ובאתם אל נבל ושאלתם לו בשמי לשלום:<p dir="rtl">
<span dir="rtl" class="inlineHeader" id="b08_Samuel_1, פרק כה, ו">ו</span>
ואמרתם כה לחי ואתה שלום וביתך שלום וכל אשר לך שלום:<p dir="rtl">
<span dir="rtl" class="inlineHeader" id="b08_Samuel_1, פרק כה, ז">ז</span>
ועתה שמעתי כי גזזים לך עתה הרעים אשר לך היו עמנו לא הכלמנום ולא נפקד להם מאומה כל ימי היותם בכרמל:<p dir="rtl">
<span dir="rtl" class="inlineHeader" id="b08_Samuel_1, פרק כה, ח">ח</span>
שאל את נעריך ויגידו לך וימצאו הנערים חן בעיניך כי על יום טוב בנו תנה נא את אשר תמצא ידך לעבדיך ולבנך לדוד:<p dir="rtl">
<span dir="rtl" class="inlineHeader" id="b08_Samuel_1, פרק כה, ט">ט</span>
ויבאו נערי דוד וידברו אל נבל ככל הדברים האלה בשם דוד וינוחו:<p dir="rtl">
<span dir="rtl" class="inlineHeader" id="b08_Samuel_1, פרק כה, י">י</span>
ויען נבל את עבדי דוד ויאמר מי דוד ומי בן ישי היום רבו עבדים המתפרצים איש מפני אדניו:<p dir="rtl">
<span dir="rtl" class="inlineHeader" id="b08_Samuel_1, פרק כה, יא">יא</span>
ולקחתי את לחמי ואת מימי ואת טבחתי אשר טבחתי לגזזי ונתתי לאנשים אשר לא ידעתי אי מזה המה:<p dir="rtl">
<span dir="rtl" class="inlineHeader" id="b08_Samuel_1, פרק כה, יב">יב</span>
ויהפכו נערי דוד לדרכם וישבו ויבאו ויגדו לו ככל הדברים האלה:<p dir="rtl">
<span dir="rtl" class="inlineHeader" id="b08_Samuel_1, פרק כה, יג">יג</span>
ויאמר דוד לאנשיו חגרו איש את חרבו ויחגרו איש את חרבו ויחגר גם דוד את חרבו ויעלו אחרי דוד כארבע מאות איש ומאתים ישבו על הכלים:<p dir="rtl">
<span dir="rtl" class="inlineHeader" id="b08_Samuel_1, פרק כה, יד">יד</span>
ולאביגיל אשת נבל הגיד נער אחד מהנערים לאמר הנה שלח דוד מלאכים מהמדבר לברך את אדנינו ויעט בהם:<p dir="rtl">
<span dir="rtl" class="inlineHeader" id="b08_Samuel_1, פרק כה, טו">טו</span>
והאנשים טבים לנו מאד ולא הכלמנו ולא פקדנו מאומה כל ימי התהלכנו אתם בהיותנו בשדה:<p dir="rtl">
<span dir="rtl" class="inlineHeader" id="b08_Samuel_1, פרק כה, טז">טז</span>
חומה היו עלינו גם לילה גם יומם כל ימי היותנו עמם רעים הצאן:<p dir="rtl">
<span dir="rtl" class="inlineHeader" id="b08_Samuel_1, פרק כה, יז">יז</span>
ועתה דעי וראי מה תעשי כי כלתה הרעה אל אדנינו ועל כל ביתו והוא בן בליעל מדבר אליו:<p dir="rtl">
<span dir="rtl" class="inlineHeader" id="b08_Samuel_1, פרק כה, יח">יח</span>
ותמהר אבוגיל ותקח מאתים לחם ושנים נבלי יין וחמש צאן עשוות וחמש סאים קלי ומאה צמקים ומאתים דבלים ותשם על החמרים:<p dir="rtl">
<span dir="rtl" class="inlineHeader" id="b08_Samuel_1, פרק כה, יט">יט</span>
ותאמר לנעריה עברו לפני הנני אחריכם באה ולאישה נבל לא הגידה:<p dir="rtl">
<span dir="rtl" class="inlineHeader" id="b08_Samuel_1, פרק כה, כ">כ</span>
והיה היא רכבת על החמור וירדת בסתר ההר והנה דוד ואנשיו ירדים לקראתה ותפגש אתם:<p dir="rtl">
<span dir="rtl" class="inlineHeader" id="b08_Samuel_1, פרק כה, כא">כא</span>
ודוד אמר אך לשקר שמרתי את כל אשר לזה במדבר ולא נפקד מכל אשר לו מאומה וישב לי רעה תחת טובה:<p dir="rtl">
<span dir="rtl" class="inlineHeader" id="b08_Samuel_1, פרק כה, כב">כב</span>
כה יעשה אלהים לאיבי דוד וכה יסיף אם אשאיר מכל אשר לו עד הבקר משתין בקיר:<p dir="rtl">
<span dir="rtl" class="inlineHeader" id="b08_Samuel_1, פרק כה, כג">כג</span>
ותרא אביגיל את דוד ותמהר ותרד מעל החמור ותפל לאפי דוד על פניה ותשתחו ארץ:<p dir="rtl">
<span dir="rtl" class="inlineHeader" id="b08_Samuel_1, פרק כה, כד">כד</span>
ותפל על רגליו ותאמר בי אני אדני העון ותדבר נא אמתך באזניך ושמע את דברי אמתך:<p dir="rtl">
<span dir="rtl" class="inlineHeader" id="b08_Samuel_1, פרק כה, כה">כה</span>
אל נא ישים אדני את לבו אל איש הבליעל הזה על נבל כי כשמו כן הוא נבל שמו ונבלה עמו ואני אמתך לא ראיתי את נערי אדני אשר שלחת:<p dir="rtl">
<span dir="rtl" class="inlineHeader" id="b08_Samuel_1, פרק כה, כו">כו</span>
ועתה אדני חי יהוה וחי נפשך אשר מנעך יהוה מבוא בדמים והושע ידך לך ועתה יהיו כנבל איביך והמבקשים אל אדני רעה:<p dir="rtl">
<span dir="rtl" class="inlineHeader" id="b08_Samuel_1, פרק כה, כז">כז</span>
ועתה הברכה הזאת אשר הביא שפחתך לאדני ונתנה לנערים המתהלכים ברגלי אדני:<p dir="rtl">
<span dir="rtl" class="inlineHeader" id="b08_Samuel_1, פרק כה, כח">כח</span>
שא נא לפשע אמתך כי עשה יעשה יהוה לאדני בית נאמן כי מלחמות יהוה אדני נלחם ורעה לא תמצא בך מימיך:<p dir="rtl">
<span dir="rtl" class="inlineHeader" id="b08_Samuel_1, פרק כה, כט">כט</span>
ויקם אדם לרדפך ולבקש את נפשך והיתה נפש אדני צרורה בצרור החיים את יהוה אלהיך ואת נפש איביך יקלענה בתוך כף הקלע:<p dir="rtl">
<span dir="rtl" class="inlineHeader" id="b08_Samuel_1, פרק כה, ל">ל</span>
והיה כי יעשה יהוה לאדני ככל אשר דבר את הטובה עליך וצוך לנגיד על ישראל:<p dir="rtl">
<span dir="rtl" class="inlineHeader" id="b08_Samuel_1, פרק כה, לא">לא</span>
ולא תהיה זאת לך לפוקה ולמכשול לב לאדני ולשפך דם חנם ולהושיע אדני לו והיטב יהוה לאדני וזכרת את אמתך:<p dir="rtl">
<span dir="rtl" class="inlineHeader" id="b08_Samuel_1, פרק כה, לב">לב</span>
ויאמר דוד לאביגל ברוך יהוה אלהי ישראל אשר שלחך היום הזה לקראתי:<p dir="rtl">
<span dir="rtl" class="inlineHeader" id="b08_Samuel_1, פרק כה, לג">לג</span>
וברוך טעמך וברוכה את אשר כלתני היום הזה מבוא בדמים והשע ידי לי:<p dir="rtl">
<span dir="rtl" class="inlineHeader" id="b08_Samuel_1, פרק כה, לד">לד</span>
ואולם חי יהוה אלהי ישראל אשר מנעני מהרע אתך כי לולי מהרת ותבאתי לקראתי כי אם נותר לנבל עד אור הבקר משתין בקיר:<p dir="rtl">
<span dir="rtl" class="inlineHeader" id="b08_Samuel_1, פרק כה, לה">לה</span>
ויקח דוד מידה את אשר הביאה לו ולה אמר עלי לשלום לביתך ראי שמעתי בקולך ואשא פניך:<p dir="rtl">
<span dir="rtl" class="inlineHeader" id="b08_Samuel_1, פרק כה, לו">לו</span>
ותבא אביגיל אל נבל והנה לו משתה בביתו כמשתה המלך ולב נבל טוב עליו והוא שכר עד מאד ולא הגידה לו דבר קטן וגדול עד אור הבקר:<p dir="rtl">
<span dir="rtl" class="inlineHeader" id="b08_Samuel_1, פרק כה, לז">לז</span>
ויהי בבקר בצאת היין מנבל ותגד לו אשתו את הדברים האלה וימת לבו בקרבו והוא היה לאבן:<p dir="rtl">
<span dir="rtl" class="inlineHeader" id="b08_Samuel_1, פרק כה, לח">לח</span>
ויהי כעשרת הימים ויגף יהוה את נבל וימת:<p dir="rtl">
<span dir="rtl" class="inlineHeader" id="b08_Samuel_1, פרק כה, לט">לט</span>
וישמע דוד כי מת נבל ויאמר ברוך יהוה אשר רב את ריב חרפתי מיד נבל ואת עבדו חשך מרעה ואת רעת נבל השיב יהוה בראשו וישלח דוד וידבר באביגיל לקחתה לו לאשה:<p dir="rtl">
<span dir="rtl" class="inlineHeader" id="b08_Samuel_1, פרק כה, מ">מ</span>
ויבאו עבדי דוד אל אביגיל הכרמלה וידברו אליה לאמר דוד שלחנו אליך לקחתך לו לאשה:<p dir="rtl">
<span dir="rtl" class="inlineHeader" id="b08_Samuel_1, פרק כה, מא">מא</span>
ותקם ותשתחו אפים ארצה ותאמר הנה אמתך לשפחה לרחץ רגלי עבדי אדני:<p dir="rtl">
<span dir="rtl" class="inlineHeader" id="b08_Samuel_1, פרק כה, מב">מב</span>
ותמהר ותקם אביגיל ותרכב על החמור וחמש נערתיה ההלכות לרגלה ותלך אחרי מלאכי דוד ותהי לו לאשה:<p dir="rtl">
<span dir="rtl" class="inlineHeader" id="b08_Samuel_1, פרק כה, מג">מג</span>
ואת אחינעם לקח דוד מיזרעאל ותהיין גם שתיהן לו לנשים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כה, מד">מד</span>
ושאול נתן את מיכל בתו אשת דוד לפלטי בן ליש אשר מגלים:<p dir="rtl">
<h3 dir="rtl" id="b08_Samuel_1, פרק כו">פרק כו</h3><p dir="rtl">
<span dir="rtl" class="inlineHeader" id="b08_Samuel_1, פרק כו, א">א</span>
ויבאו הזפים אל שאול הגבעתה לאמר הלוא דוד מסתתר בגבעת החכילה על פני הישימן:<p dir="rtl">
<span dir="rtl" class="inlineHeader" id="b08_Samuel_1, פרק כו, ב">ב</span>
ויקם שאול וירד אל מדבר זיף ואתו שלשת אלפים איש בחורי ישראל לבקש את דוד במדבר זיף:<p dir="rtl">
<span dir="rtl" class="inlineHeader" id="b08_Samuel_1, פרק כו, ג">ג</span>
ויחן שאול בגבעת החכילה אשר על פני הישימן על הדרך ודוד ישב במדבר וירא כי בא שאול אחריו המדברה:<p dir="rtl">
<span dir="rtl" class="inlineHeader" id="b08_Samuel_1, פרק כו, ד">ד</span>
וישלח דוד מרגלים וידע כי בא שאול אל נכון:<p dir="rtl">
<span dir="rtl" class="inlineHeader" id="b08_Samuel_1, פרק כו, ה">ה</span>
ויקם דוד ויבא אל המקום אשר חנה שם שאול וירא דוד את המקום אשר שכב שם שאול ואבנר בן נר שר צבאו ושאול שכב במעגל והעם חנים סביבתו<p dir="rtl">
<span dir="rtl" class="inlineHeader" id="b08_Samuel_1, פרק כו, ו">ו</span>
ויען דוד ויאמר אל אחימלך החתי ואל אבישי בן צרויה אחי יואב לאמר מי ירד אתי אל שאול אל המחנה ויאמר אבישי אני ארד עמך:<p dir="rtl">
<span dir="rtl" class="inlineHeader" id="b08_Samuel_1, פרק כו, ז">ז</span>
ויבא דוד ואבישי אל העם לילה והנה שאול שכב ישן במעגל וחניתו מעוכה בארץ מראשתו ואבנר והעם שכבים סביבתו <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כו, ח">ח</span>
ויאמר אבישי אל דוד סגר אלהים היום את אויבך בידך ועתה אכנו נא בחנית ובארץ פעם אחת ולא אשנה לו:<p dir="rtl">
<span dir="rtl" class="inlineHeader" id="b08_Samuel_1, פרק כו, ט">ט</span>
ויאמר דוד אל אבישי אל תשחיתהו כי מי שלח ידו במשיח יהוה ונקה:<p dir="rtl">
<span dir="rtl" class="inlineHeader" id="b08_Samuel_1, פרק כו, י">י</span>
ויאמר דוד חי יהוה כי אם יהוה יגפנו או יומו יבוא ומת או במלחמה ירד ונספה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כו, יא">יא</span>
חלילה לי מיהוה משלח ידי במשיח יהוה ועתה קח נא את החנית אשר מראשתו ואת צפחת המים ונלכה לנו:<p dir="rtl">
<span dir="rtl" class="inlineHeader" id="b08_Samuel_1, פרק כו, יב">יב</span>
ויקח דוד את החנית ואת צפחת המים מראשתי שאול וילכו להם ואין ראה ואין יודע ואין מקיץ כי כלם ישנים כי תרדמת יהוה נפלה עליהם:<p dir="rtl">
<span dir="rtl" class="inlineHeader" id="b08_Samuel_1, פרק כו, יג">יג</span>
ויעבר דוד העבר ויעמד על ראש ההר מרחק רב המקום ביניהם:<p dir="rtl">
<span dir="rtl" class="inlineHeader" id="b08_Samuel_1, פרק כו, יד">יד</span>
ויקרא דוד אל העם ואל אבנר בן נר לאמר הלוא תענה אבנר ויען אבנר ויאמר מי אתה קראת אל המלך: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כו, טו">טו</span>
ויאמר דוד אל אבנר הלוא איש אתה ומי כמוך בישראל ולמה לא שמרת אל אדניך המלך כי בא אחד העם להשחית את המלך אדניך:<p dir="rtl">
<span dir="rtl" class="inlineHeader" id="b08_Samuel_1, פרק כו, טז">טז</span>
לא טוב הדבר הזה אשר עשית חי יהוה כי בני מות אתם אשר לא שמרתם על אדניכם על משיח יהוה ועתה ראה אי חנית המלך ואת צפחת המים אשר מראשתו<p dir="rtl">
<span dir="rtl" class="inlineHeader" id="b08_Samuel_1, פרק כו, יז">יז</span>
ויכר שאול את קול דוד ויאמר הקולך זה בני דוד ויאמר דוד קולי אדני המלך:<p dir="rtl">
<span dir="rtl" class="inlineHeader" id="b08_Samuel_1, פרק כו, יח">יח</span>
ויאמר למה זה אדני רדף אחרי עבדו כי מה עשיתי ומה בידי רעה:<p dir="rtl">
<span dir="rtl" class="inlineHeader" id="b08_Samuel_1, פרק כו, יט">יט</span>
ועתה ישמע נא אדני המלך את דברי עבדו אם יהוה הסיתך בי ירח מנחה ואם בני האדם ארורים הם לפני יהוה כי גרשוני היום מהסתפח בנחלת יהוה לאמר לך עבד אלהים אחרים:<p dir="rtl">
<span dir="rtl" class="inlineHeader" id="b08_Samuel_1, פרק כו, כ">כ</span>
ועתה אל יפל דמי ארצה מנגד פני יהוה כי יצא מלך ישראל לבקש את פרעש אחד כאשר ירדף הקרא בהרים:<p dir="rtl">
<span dir="rtl" class="inlineHeader" id="b08_Samuel_1, פרק כו, כא">כא</span>
ויאמר שאול חטאתי שוב בני דוד כי לא ארע לך עוד תחת אשר יקרה נפשי בעיניך היום הזה הנה הסכלתי ואשגה הרבה מאד:<p dir="rtl">
<span dir="rtl" class="inlineHeader" id="b08_Samuel_1, פרק כו, כב">כב</span>
ויען דוד ויאמר הנה החנית המלך ויעבר אחד מהנערים ויקחה:<p dir="rtl">
<span dir="rtl" class="inlineHeader" id="b08_Samuel_1, פרק כו, כג">כג</span>
ויהוה ישיב לאיש את צדקתו ואת אמנתו אשר נתנך יהוה היום ביד ולא אביתי לשלח ידי במשיח יהוה:<p dir="rtl">
<span dir="rtl" class="inlineHeader" id="b08_Samuel_1, פרק כו, כד">כד</span>
והנה כאשר גדלה נפשך היום הזה בעיני כן תגדל נפשי בעיני יהוה ויצלני מכל צרה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כו, כה">כה</span>
ויאמר שאול אל דוד ברוך אתה בני דוד גם עשה תעשה וגם יכל תוכל וילך דוד לדרכו ושאול שב למקומו: <B>(פ)</B><p dir="rtl">
<h3 dir="rtl" id="b08_Samuel_1, פרק כז">פרק כז</h3><p dir="rtl">
<span dir="rtl" class="inlineHeader" id="b08_Samuel_1, פרק כז, א">א</span>
ויאמר דוד אל לבו עתה אספה יום אחד ביד שאול אין לי טוב כי המלט אמלט אל ארץ פלשתים ונואש ממני שאול לבקשני עוד בכל גבול ישראל ונמלטתי מידו:<p dir="rtl">
<span dir="rtl" class="inlineHeader" id="b08_Samuel_1, פרק כז, ב">ב</span>
ויקם דוד ויעבר הוא ושש מאות איש אשר עמו אל אכיש בן מעוך מלך גת:<p dir="rtl">
<span dir="rtl" class="inlineHeader" id="b08_Samuel_1, פרק כז, ג">ג</span>
וישב דוד עם אכיש בגת הוא ואנשיו איש וביתו דוד ושתי נשיו אחינעם היזרעאלית ואביגיל אשת נבל הכרמלית:<p dir="rtl">
<span dir="rtl" class="inlineHeader" id="b08_Samuel_1, פרק כז, ד">ד</span>
ויגד לשאול כי ברח דוד גת ולא יוסף עוד לבקשו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כז, ה">ה</span>
ויאמר דוד אל אכיש אם נא מצאתי חן בעיניך יתנו לי מקום באחת ערי השדה ואשבה שם ולמה ישב עבדך בעיר הממלכה עמך:<p dir="rtl">
<span dir="rtl" class="inlineHeader" id="b08_Samuel_1, פרק כז, ו">ו</span>
ויתן לו אכיש ביום ההוא את צקלג לכן היתה צקלג למלכי יהודה עד היום הזה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כז, ז">ז</span>
ויהי מספר הימים אשר ישב דוד בשדה פלשתים ימים וארבעה חדשים:<p dir="rtl">
<span dir="rtl" class="inlineHeader" id="b08_Samuel_1, פרק כז, ח">ח</span>
ויעל דוד ואנשיו ויפשטו אל הגשורי והגרזי והעמלקי כי הנה ישבות הארץ אשר מעולם בואך שורה ועד ארץ מצרים:<p dir="rtl">
<span dir="rtl" class="inlineHeader" id="b08_Samuel_1, פרק כז, ט">ט</span>
והכה דוד את הארץ ולא יחיה איש ואשה ולקח צאן ובקר וחמרים וגמלים ובגדים וישב ויבא אל אכיש:<p dir="rtl">
<span dir="rtl" class="inlineHeader" id="b08_Samuel_1, פרק כז, י">י</span>
ויאמר אכיש אל פשטתם היום ויאמר דוד על נגב יהודה ועל נגב הירחמאלי ואל נגב הקיני:<p dir="rtl">
<span dir="rtl" class="inlineHeader" id="b08_Samuel_1, פרק כז, יא">יא</span>
ואיש ואשה לא יחיה דוד להביא גת לאמר פן יגדו עלינו לאמר כה עשה דוד וכה משפטו כל הימים אשר ישב בשדה פלשתים:<p dir="rtl">
<span dir="rtl" class="inlineHeader" id="b08_Samuel_1, פרק כז, יב">יב</span>
ויאמן אכיש בדוד לאמר הבאש הבאיש בעמו בישראל והיה לי לעבד עולם: <B>(פ)</B><p dir="rtl">
<h3 dir="rtl" id="b08_Samuel_1, פרק כח">פרק כח</h3><p dir="rtl">
<span dir="rtl" class="inlineHeader" id="b08_Samuel_1, פרק כח, א">א</span>
ויהי בימים ההם ויקבצו פלשתים את מחניהם לצבא להלחם בישראל ויאמר אכיש אל דוד ידע תדע כי אתי תצא במחנה אתה ואנשיך:<p dir="rtl">
<span dir="rtl" class="inlineHeader" id="b08_Samuel_1, פרק כח, ב">ב</span>
ויאמר דוד אל אכיש לכן אתה תדע את אשר יעשה עבדך ויאמר אכיש אל דוד לכן שמר לראשי אשימך כל הימים: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כח, ג">ג</span>
ושמואל מת ויספדו לו כל ישראל ויקברהו ברמה ובעירו ושאול הסיר האבות ואת הידענים מהארץ:<p dir="rtl">
<span dir="rtl" class="inlineHeader" id="b08_Samuel_1, פרק כח, ד">ד</span>
ויקבצו פלשתים ויבאו ויחנו בשונם ויקבץ שאול את כל ישראל ויחנו בגלבע:<p dir="rtl">
<span dir="rtl" class="inlineHeader" id="b08_Samuel_1, פרק כח, ה">ה</span>
וירא שאול את מחנה פלשתים וירא ויחרד לבו מאד:<p dir="rtl">
<span dir="rtl" class="inlineHeader" id="b08_Samuel_1, פרק כח, ו">ו</span>
וישאל שאול ביהוה ולא ענהו יהוה גם בחלמות גם באורים גם בנביאם:<p dir="rtl">
<span dir="rtl" class="inlineHeader" id="b08_Samuel_1, פרק כח, ז">ז</span>
ויאמר שאול לעבדיו בקשו לי אשת בעלת אוב ואלכה אליה ואדרשה בה ויאמרו עבדיו אליו הנה אשת בעלת אוב בעין דור:<p dir="rtl">
<span dir="rtl" class="inlineHeader" id="b08_Samuel_1, פרק כח, ח">ח</span>
ויתחפש שאול וילבש בגדים אחרים וילך הוא ושני אנשים עמו ויבאו אל האשה לילה ויאמר קסומי נא לי באוב והעלי לי את אשר אמר אליך:<p dir="rtl">
<span dir="rtl" class="inlineHeader" id="b08_Samuel_1, פרק כח, ט">ט</span>
ותאמר האשה אליו הנה אתה ידעת את אשר עשה שאול אשר הכרית את האבות ואת הידעני מן הארץ ולמה אתה מתנקש בנפשי להמיתני:<p dir="rtl">
<span dir="rtl" class="inlineHeader" id="b08_Samuel_1, פרק כח, י">י</span>
וישבע לה שאול ביהוה לאמר חי יהוה אם יקרך עון בדבר הזה:<p dir="rtl">
<span dir="rtl" class="inlineHeader" id="b08_Samuel_1, פרק כח, יא">יא</span>
ותאמר האשה את מי אעלה לך ויאמר את שמואל העלי לי:<p dir="rtl">
<span dir="rtl" class="inlineHeader" id="b08_Samuel_1, פרק כח, יב">יב</span>
ותרא האשה את שמואל ותזעק בקול גדול ותאמר האשה אל שאול לאמר למה רמיתני ואתה שאול:<p dir="rtl">
<span dir="rtl" class="inlineHeader" id="b08_Samuel_1, פרק כח, יג">יג</span>
ויאמר לה המלך אל תיראי כי מה ראית ותאמר האשה אל שאול אלהים ראיתי עלים מן הארץ:<p dir="rtl">
<span dir="rtl" class="inlineHeader" id="b08_Samuel_1, פרק כח, יד">יד</span>
ויאמר לה מה תארו ותאמר איש זקן עלה והוא עטה מעיל וידע שאול כי שמואל הוא ויקד אפים ארצה וישתחו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כח, טו">טו</span>
ויאמר שמואל אל שאול למה הרגזתני להעלות אתי ויאמר שאול צר לי מאד ופלשתים נלחמים בי ואלהים סר מעלי ולא ענני עוד גם ביד הנביאם גם בחלמות ואקראה לך להודיעני מה אעשה: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כח, טז">טז</span>
ויאמר שמואל ולמה תשאלני ויהוה סר מעליך ויהי ערך:<p dir="rtl">
<span dir="rtl" class="inlineHeader" id="b08_Samuel_1, פרק כח, יז">יז</span>
ויעש יהוה לו כאשר דבר בידי ויקרע יהוה את הממלכה מידך ויתנה לרעך לדוד:<p dir="rtl">
<span dir="rtl" class="inlineHeader" id="b08_Samuel_1, פרק כח, יח">יח</span>
כאשר לא שמעת בקול יהוה ולא עשית חרון אפו בעמלק על כן הדבר הזה עשה לך יהוה היום הזה:<p dir="rtl">
<span dir="rtl" class="inlineHeader" id="b08_Samuel_1, פרק כח, יט">יט</span>
ויתן יהוה גם את ישראל עמך ביד פלשתים ומחר אתה ובניך עמי גם את מחנה ישראל יתן יהוה ביד פלשתים:<p dir="rtl">
<span dir="rtl" class="inlineHeader" id="b08_Samuel_1, פרק כח, כ">כ</span>
וימהר שאול ויפל מלא קומתו ארצה וירא מאד מדברי שמואל גם כח לא היה בו כי לא אכל לחם כל היום וכל הלילה:<p dir="rtl">
<span dir="rtl" class="inlineHeader" id="b08_Samuel_1, פרק כח, כא">כא</span>
ותבוא האשה אל שאול ותרא כי נבהל מאד ותאמר אליו הנה שמעה שפחתך בקולך ואשים נפשי בכפי ואשמע את דבריך אשר דברת אלי:<p dir="rtl">
<span dir="rtl" class="inlineHeader" id="b08_Samuel_1, פרק כח, כב">כב</span>
ועתה שמע נא גם אתה בקול שפחתך ואשמה לפניך פת לחם ואכול ויהי בך כח כי תלך בדרך:<p dir="rtl">
<span dir="rtl" class="inlineHeader" id="b08_Samuel_1, פרק כח, כג">כג</span>
וימאן ויאמר לא אכל ויפרצו בו עבדיו וגם האשה וישמע לקלם ויקם מהארץ וישב אל המטה:<p dir="rtl">
<span dir="rtl" class="inlineHeader" id="b08_Samuel_1, פרק כח, כד">כד</span>
ולאשה עגל מרבק בבית ותמהר ותזבחהו ותקח קמח ותלש ותפהו מצות:<p dir="rtl">
<span dir="rtl" class="inlineHeader" id="b08_Samuel_1, פרק כח, כה">כה</span>
ותגש לפני שאול ולפני עבדיו ויאכלו ויקמו וילכו בלילה ההוא: <B>(פ)</B><p dir="rtl">
<h3 dir="rtl" id="b08_Samuel_1, פרק כט">פרק כט</h3><p dir="rtl">
<span dir="rtl" class="inlineHeader" id="b08_Samuel_1, פרק כט, א">א</span>
ויקבצו פלשתים את כל מחניהם אפקה וישראל חנים בעין אשר ביזרעאל:<p dir="rtl">
<span dir="rtl" class="inlineHeader" id="b08_Samuel_1, פרק כט, ב">ב</span>
וסרני פלשתים עברים למאות ולאלפים ודוד ואנשיו עברים באחרנה עם אכיש:<p dir="rtl">
<span dir="rtl" class="inlineHeader" id="b08_Samuel_1, פרק כט, ג">ג</span>
ויאמרו שרי פלשתים מה העברים האלה ויאמר אכיש אל שרי פלשתים הלוא זה דוד עבד שאול מלך ישראל אשר היה אתי זה ימים או זה שנים ולא מצאתי בו מאומה מיום נפלו עד היום הזה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק כט, ד">ד</span>
ויקצפו עליו שרי פלשתים ויאמרו לו שרי פלשתים השב את האיש וישב אל מקומו אשר הפקדתו שם ולא ירד עמנו במלחמה ולא יהיה לנו לשטן במלחמה ובמה יתרצה זה אל אדניו הלוא בראשי האנשים ההם:<p dir="rtl">
<span dir="rtl" class="inlineHeader" id="b08_Samuel_1, פרק כט, ה">ה</span>
הלוא זה דוד אשר יענו לו במחלות לאמר הכה שאול באלפיו ודוד ברבבתו <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כט, ו">ו</span>
ויקרא אכיש אל דוד ויאמר אליו חי יהוה כי ישר אתה וטוב בעיני צאתך ובאך אתי במחנה כי לא מצאתי בך רעה מיום באך אלי עד היום הזה ובעיני הסרנים לא טוב אתה:<p dir="rtl">
<span dir="rtl" class="inlineHeader" id="b08_Samuel_1, פרק כט, ז">ז</span>
ועתה שוב ולך בשלום ולא תעשה רע בעיני סרני פלשתים: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק כט, ח">ח</span>
ויאמר דוד אל אכיש כי מה עשיתי ומה מצאת בעבדך מיום אשר הייתי לפניך עד היום הזה כי לא אבוא ונלחמתי באיבי אדני המלך:<p dir="rtl">
<span dir="rtl" class="inlineHeader" id="b08_Samuel_1, פרק כט, ט">ט</span>
ויען אכיש ויאמר אל דוד ידעתי כי טוב אתה בעיני כמלאך אלהים אך שרי פלשתים אמרו לא יעלה עמנו במלחמה:<p dir="rtl">
<span dir="rtl" class="inlineHeader" id="b08_Samuel_1, פרק כט, י">י</span>
ועתה השכם בבקר ועבדי אדניך אשר באו אתך והשכמתם בבקר ואור לכם ולכו:<p dir="rtl">
<span dir="rtl" class="inlineHeader" id="b08_Samuel_1, פרק כט, יא">יא</span>
וישכם דוד הוא ואנשיו ללכת בבקר לשוב אל ארץ פלשתים ופלשתים עלו יזרעאל: <B>(ס)</B><p dir="rtl">
<h3 dir="rtl" id="b08_Samuel_1, פרק ל">פרק ל</h3><p dir="rtl">
<span dir="rtl" class="inlineHeader" id="b08_Samuel_1, פרק ל, א">א</span>
ויהי בבא דוד ואנשיו צקלג ביום השלישי ועמלקי פשטו אל נגב ואל צקלג ויכו את צקלג וישרפו אתה באש:<p dir="rtl">
<span dir="rtl" class="inlineHeader" id="b08_Samuel_1, פרק ל, ב">ב</span>
וישבו את הנשים אשר בה מקטן ועד גדול לא המיתו איש וינהגו וילכו לדרכם:<p dir="rtl">
<span dir="rtl" class="inlineHeader" id="b08_Samuel_1, פרק ל, ג">ג</span>
ויבא דוד ואנשיו אל העיר והנה שרופה באש ונשיהם ובניהם ובנתיהם נשבו:<p dir="rtl">
<span dir="rtl" class="inlineHeader" id="b08_Samuel_1, פרק ל, ד">ד</span>
וישא דוד והעם אשר אתו את קולם ויבכו עד אשר אין בהם כח לבכות:<p dir="rtl">
<span dir="rtl" class="inlineHeader" id="b08_Samuel_1, פרק ל, ה">ה</span>
ושתי נשי דוד נשבו אחינעם היזרעלית ואביגיל אשת נבל הכרמלי:<p dir="rtl">
<span dir="rtl" class="inlineHeader" id="b08_Samuel_1, פרק ל, ו">ו</span>
ותצר לדוד מאד כי אמרו העם לסקלו כי מרה נפש כל העם איש על בנו ועל בנתיו ויתחזק דוד ביהוה אלהיו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ל, ז">ז</span>
ויאמר דוד אל אביתר הכהן בן אחימלך הגישה נא לי האפד ויגש אביתר את האפד אל דוד:<p dir="rtl">
<span dir="rtl" class="inlineHeader" id="b08_Samuel_1, פרק ל, ח">ח</span>
וישאל דוד ביהוה לאמר ארדף אחרי הגדוד הזה האשגנו ויאמר לו רדף כי השג תשיג והצל תציל:<p dir="rtl">
<span dir="rtl" class="inlineHeader" id="b08_Samuel_1, פרק ל, ט">ט</span>
וילך דוד הוא ושש מאות איש אשר אתו ויבאו עד נחל הבשור והנותרים עמדו:<p dir="rtl">
<span dir="rtl" class="inlineHeader" id="b08_Samuel_1, פרק ל, י">י</span>
וירדף דוד הוא וארבע מאות איש ויעמדו מאתים איש אשר פגרו מעבר את נחל הבשור:<p dir="rtl">
<span dir="rtl" class="inlineHeader" id="b08_Samuel_1, פרק ל, יא">יא</span>
וימצאו איש מצרי בשדה ויקחו אתו אל דוד ויתנו לו לחם ויאכל וישקהו מים:<p dir="rtl">
<span dir="rtl" class="inlineHeader" id="b08_Samuel_1, פרק ל, יב">יב</span>
ויתנו לו פלח דבלה ושני צמקים ויאכל ותשב רוחו אליו כי לא אכל לחם ולא שתה מים שלשה ימים ושלשה לילות: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ל, יג">יג</span>
ויאמר לו דוד למי אתה ואי מזה אתה ויאמר נער מצרי אנכי עבד לאיש עמלקי ויעזבני אדני כי חליתי היום שלשה:<p dir="rtl">
<span dir="rtl" class="inlineHeader" id="b08_Samuel_1, פרק ל, יד">יד</span>
אנחנו פשטנו נגב הכרתי ועל אשר ליהודה ועל נגב כלב ואת צקלג שרפנו באש:<p dir="rtl">
<span dir="rtl" class="inlineHeader" id="b08_Samuel_1, פרק ל, טו">טו</span>
ויאמר אליו דוד התורדני אל הגדוד הזה ויאמר השבעה לי באלהים אם תמיתני ואם תסגרני ביד אדני ואורדך אל הגדוד הזה:<p dir="rtl">
<span dir="rtl" class="inlineHeader" id="b08_Samuel_1, פרק ל, טז">טז</span>
וירדהו והנה נטשים על פני כל הארץ אכלים ושתים וחגגים בכל השלל הגדול אשר לקחו מארץ פלשתים ומארץ יהודה:<p dir="rtl">
<span dir="rtl" class="inlineHeader" id="b08_Samuel_1, פרק ל, יז">יז</span>
ויכם דוד מהנשף ועד הערב למחרתם ולא נמלט מהם איש כי אם ארבע מאות איש נער אשר רכבו על הגמלים וינסו:<p dir="rtl">
<span dir="rtl" class="inlineHeader" id="b08_Samuel_1, פרק ל, יח">יח</span>
ויצל דוד את כל אשר לקחו עמלק ואת שתי נשיו הציל דוד:<p dir="rtl">
<span dir="rtl" class="inlineHeader" id="b08_Samuel_1, פרק ל, יט">יט</span>
ולא נעדר להם מן הקטן ועד הגדול ועד בנים ובנות ומשלל ועד כל אשר לקחו להם הכל השיב דוד:<p dir="rtl">
<span dir="rtl" class="inlineHeader" id="b08_Samuel_1, פרק ל, כ">כ</span>
ויקח דוד את כל הצאן והבקר נהגו לפני המקנה ההוא ויאמרו זה שלל דוד:<p dir="rtl">
<span dir="rtl" class="inlineHeader" id="b08_Samuel_1, פרק ל, כא">כא</span>
ויבא דוד אל מאתים האנשים אשר פגרו מלכת אחרי דוד וישיבם בנחל הבשור ויצאו לקראת דוד ולקראת העם אשר אתו ויגש דוד את העם וישאל להם לשלום: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ל, כב">כב</span>
ויען כל איש רע ובליעל מהאנשים אשר הלכו עם דוד ויאמרו יען אשר לא הלכו עמי לא נתן להם מהשלל אשר הצלנו כי אם איש את אשתו ואת בניו וינהגו וילכו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ל, כג">כג</span>
ויאמר דוד לא תעשו כן אחי את אשר נתן יהוה לנו וישמר אתנו ויתן את הגדוד הבא עלינו בידנו:<p dir="rtl">
<span dir="rtl" class="inlineHeader" id="b08_Samuel_1, פרק ל, כד">כד</span>
ומי ישמע לכם לדבר הזה כי כחלק הירד במלחמה וכחלק הישב על הכלים יחדו יחלקו: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק ל, כה">כה</span>
ויהי מהיום ההוא ומעלה וישמה לחק ולמשפט לישראל עד היום הזה: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ל, כו">כו</span>
ויבא דוד אל צקלג וישלח מהשלל לזקני יהודה לרעהו לאמר הנה לכם ברכה משלל איבי יהוה:<p dir="rtl">
<span dir="rtl" class="inlineHeader" id="b08_Samuel_1, פרק ל, כז">כז</span>
לאשר בבית אל ולאשר ברמות נגב ולאשר ביתר:<p dir="rtl">
<span dir="rtl" class="inlineHeader" id="b08_Samuel_1, פרק ל, כח">כח</span>
ולאשר בערער ולאשר בשפמות ולאשר באשתמע: <B>(פ)</B><p dir="rtl">
<span dir="rtl" class="inlineHeader" id="b08_Samuel_1, פרק ל, כט">כט</span>
ולאשר ברכל ולאשר בערי הירחמאלי ולאשר בערי הקיני:<p dir="rtl">
<span dir="rtl" class="inlineHeader" id="b08_Samuel_1, פרק ל, ל">ל</span>
ולאשר בחרמה ולאשר בבור עשן ולאשר בעתך:<p dir="rtl">
<span dir="rtl" class="inlineHeader" id="b08_Samuel_1, פרק ל, לא">לא</span>
ולאשר בחברון ולכל המקמות אשר התהלך שם דוד הוא ואנשיו: <B>(פ)</B><p dir="rtl">
<h3 dir="rtl" id="b08_Samuel_1, פרק לא">פרק לא</h3><p dir="rtl">
<span dir="rtl" class="inlineHeader" id="b08_Samuel_1, פרק לא, א">א</span>
ופלשתים נלחמים בישראל וינסו אנשי ישראל מפני פלשתים ויפלו חללים בהר הגלבע:<p dir="rtl">
<span dir="rtl" class="inlineHeader" id="b08_Samuel_1, פרק לא, ב">ב</span>
וידבקו פלשתים את שאול ואת בניו ויכו פלשתים את יהונתן ואת אבינדב ואת מלכי שוע בני שאול:<p dir="rtl">
<span dir="rtl" class="inlineHeader" id="b08_Samuel_1, פרק לא, ג">ג</span>
ותכבד המלחמה אל שאול וימצאהו המורים אנשים בקשת ויחל מאד מהמורים:<p dir="rtl">
<span dir="rtl" class="inlineHeader" id="b08_Samuel_1, פרק לא, ד">ד</span>
ויאמר שאול לנשא כליו שלף חרבך ודקרני בה פן יבואו הערלים האלה ודקרני והתעללו בי ולא אבה נשא כליו כי ירא מאד ויקח שאול את החרב ויפל עליה:<p dir="rtl">
<span dir="rtl" class="inlineHeader" id="b08_Samuel_1, פרק לא, ה">ה</span>
וירא נשא כליו כי מת שאול ויפל גם הוא על חרבו וימת עמו:<p dir="rtl">
<span dir="rtl" class="inlineHeader" id="b08_Samuel_1, פרק לא, ו">ו</span>
וימת שאול ושלשת בניו ונשא כליו גם כל אנשיו ביום ההוא יחדו:<p dir="rtl">
<span dir="rtl" class="inlineHeader" id="b08_Samuel_1, פרק לא, ז">ז</span>
ויראו אנשי ישראל אשר בעבר העמק ואשר בעבר הירדן כי נסו אנשי ישראל וכי מתו שאול ובניו ויעזבו את הערים וינסו ויבאו פלשתים וישבו בהן: <B>(ס)</B><p dir="rtl">
<span dir="rtl" class="inlineHeader" id="b08_Samuel_1, פרק לא, ח">ח</span>
ויהי ממחרת ויבאו פלשתים לפשט את החללים וימצאו את שאול ואת שלשת בניו נפלים בהר הגלבע:<p dir="rtl">
<span dir="rtl" class="inlineHeader" id="b08_Samuel_1, פרק לא, ט">ט</span>
ויכרתו את ראשו ויפשיטו את כליו וישלחו בארץ פלשתים סביב לבשר בית עצביהם ואת העם:<p dir="rtl">
<span dir="rtl" class="inlineHeader" id="b08_Samuel_1, פרק לא, י">י</span>
וישמו את כליו בית עשתרות ואת גויתו תקעו בחומת בית שן:<p dir="rtl">
<span dir="rtl" class="inlineHeader" id="b08_Samuel_1, פרק לא, יא">יא</span>
וישמעו אליו ישבי יביש גלעד את אשר עשו פלשתים לשאול:<p dir="rtl">
<span dir="rtl" class="inlineHeader" id="b08_Samuel_1, פרק לא, יב">יב</span>
ויקומו כל איש חיל וילכו כל הלילה ויקחו את גוית שאול ואת גוית בניו מחומת בית שן ויבאו יבשה וישרפו אתם שם:<p dir="rtl">
<span dir="rtl" class="inlineHeader" id="b08_Samuel_1, פרק לא, יג">יג</span>
ויקחו את עצמתיהם ויקברו תחת האשל ביבשה ויצמו שבעת ימים: <B>(חזק)</B><p dir="rtl">
