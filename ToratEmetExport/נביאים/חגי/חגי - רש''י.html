
<h3 dir="rtl" id="eNA_HAGAY_L1, פרק א">פרק-א</h3><p dir="rtl">
<span dir="rtl" class="inlineHeader" id="eNA_HAGAY_L1, פרק א, א">א</span>
<b>בשנת שתים לדריוש. </b> הוא דריוש מלך פרס שהיה אחר אחשורוש ומצינו במדרש ויקרא רבה שבנה של אסתר היה ובימי כורש הראשון עלו זרובבל ויהושע הכהן מבבל לירושלים ברשיון כורש שנאמר <span class="booklinks" onclick="sendBookLink(this)" onmouseover="setBookLinkTitle(this)">( עזרא ט )</span> מי בכל עמו וגו' ועמדו צרי יהודה ובנימין ושלחו איגרותיה' לכורש לצוות לבטל מלאכת בית המקדש שהתחילו <span class="booklinks" onclick="sendBookLink(this)" onmouseover="setBookLinkTitle(this)">( וצוה ובטלום )</span> מיום ההוא בטלו כמפורש <span class="booklinks" onclick="sendBookLink(this)" onmouseover="setBookLinkTitle(this)">( בעזר' א )</span> באדין בטילת עבידת בית אלהנא וגו' ובטלה שלש שנים שמלך כורש וארבע עשרה של אחשורוש ושנה הראשונה של דריוש בנו ובשנת שתים נאמרה נבואה זו לחגי לזרזם לחזור ולבנות במלאכה ולא יראו כי לא יבטלום העכו''ם שהקב''ה יצליחם:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ב">ב</span>
<b>העם הזה אמרו. </b> לפי שבטלו אויביהם על ידיהם בראשונה סבורים הם שלא אקיים את דברי שאמרתי לפי מלאת לחרבות ירושלים ע' שנה ולא יבא עוד עת ביתי להבנות אמור להם שבא עתה העת אבל עת הראשון לא היה אלא לפקידה למלאות לתחילת מלכות בבל שבעים שנה וכן היתה לסוף שבעים שנה נפקדו לעלות ע''פ כורש אבל בניין הבית נתלה בחורבות ירושלים שבימי צדקיהו שהיה מאוחר י''ח שנה למלכות בבל כדאמר מר ( מגילה יא,  ערכין יב,  ) גלו בי''ח גלו בי''ט ועתה מלאו הי''ח:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ד">ד</span>
<b>העת לכם. </b> ל' תימה לכך נקוד הה''א בפתח:  <b>ספונים. </b> מכוסים בנסרי ארזים כמו <span class="booklinks" onclick="sendBookLink(this)" onmouseover="setBookLinkTitle(this)">( מלכים א ו )</span> ויספון את הבית וספון את הבית בארז וכן ת''י הכדין כשר לכון דאתון יתבין בבתיא די מטללין בנסרי דארזיא ובית מקדש' הדין חרוב:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ה">ה</span>
<b>על דרכיכם. </b> על עסקיכם שאתם רואין שאין במעשה ידיכם ברכה כמו שהוא אומר זרעתם הרבה והבא מעט כל זה בשביל חורבן ביתי הוא:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ו">ו</span>
<b>והבא מעט. </b> בעון בכורים שבטלו:  <b>אכול ואין לשבעה. </b> בעון ביטול מנחות:  <b>שתו ואין לשכרה. </b> שניטל טעם היין לפי שבטלו הנסכים:  <b>לבוש ואין לחום לו. </b> בעון בגדי כהונה שבטלו:  <b>והמשתכר משתכר אל צרור נקוב. </b> כל ריוח שאתם עושים הולך וכלה כנותן מעותיו בקשר בגד נקוב:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ח">ח</span>
<b>ואכבדה. </b> חסר ה''א כנגד חמשה דברים שהיו במקדש ראשון ולא היו במקדש שני ארון אורים ותומים ואש ושכינה ורוח הקודש כדאיתא במסכת יומא:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, ט">ט</span>
<b>פנה אל הרבה. </b> עד הנה הייתם סבורים להביא מן השדה הרבה והבאתם מעט:  <b>ונפחתי בו. </b> אבי' עליו מכת רקבון ותולעת:  <b>ונפחתי. </b> לשון נופח באש פחם <span class="booklinks" onclick="sendBookLink(this)" onmouseover="setBookLinkTitle(this)">( ישעיה נד )</span>:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, י">י</span>
<b>עליכם כלאו שמים. </b> על חוביכון:  <b>כלאו. </b> מנעו:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, יג">יג</span>
<b>במלאכות ה'. </b> בשליחות המקום:  <p dir="rtl">
<span dir="rtl" class="inlineHeader" id="eNA_HAGAY_L1, פרק א, יד">יד</span>
<b>ויבאו ויעשו מלאכה. </b> התחילו מסתתין באבנים ומנסרין עצים בששי בעשרים וארבעה לחודש ובשביעי בעשרים ואחד היה דבר ה' אל חגי:  <p dir="rtl">
<h3 dir="rtl" id="eNA_HAGAY_L1, פרק ב">פרק-ב</h3><p dir="rtl">
<span dir="rtl" class="inlineHeader" id="eNA_HAGAY_L1, פרק ב, ג">ג</span>
<b>מי בכם הנשאר. </b> שהיה מן הגולים ועודנו חי:  <b>אשר ראה וגו'. </b> את הראשון אין זה חשוב בעיניו:  <b>הלא כמוהו כאין. </b> יודע אני כי מי שראה הראשון אין זה בעיניו אלא כאין:  <b>כמוהו כאין. </b> הוא ואין שוים הן כמו <span class="booklinks" onclick="sendBookLink(this)" onmouseover="setBookLinkTitle(this)">( הושע ד )</span> והיה כעם ככהן אף כאן כמוהו כאין הוא ואין שניהם שוים:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, ה">ה</span>
<b>את הדבר אשר כרתי. </b> תורתי אתם שומרים ורוחי שורה על נביאכם אל תיראו:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, ו">ו</span>
<b>עוד אחת מעט היא. </b> משתכלה מלכות פרס זו המושלת עליכם עוד אחת תקום למשול עליכם להצר לכם מן מלכות יון ומעט יהא זמן ממשלתה:  <b>ואני מרעיש. </b> בניסים הנעשים לבני חשמונאי:  <b>את השמים וגו'. </b> ויבינו ששכינתי שורה בבית זה ויביאו תשורת זהב וכסף כאשר כתוב בספר יוסף בן גוריון:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, ח">ח</span>
<b>לי הכסף ולי הזהב. </b> ובידי להביא לאשר חפצתי בו:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, ט">ט</span>
<b>גדול יהיה. </b> רב ושמואל חד אמר בבנין וחד אמר בשנים ששני בית ראשון ארבע מאות ועשר ובית שני ארבע מאות ועשרים:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יא">יא</span>
<b>שאל נא את הכהנים תורה. </b> שמא שכחו בגלות הלכות קודש וטומאה וטהרה:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יב">יב</span>
<b>בשר קודש. </b> בשר טומאת נבילה או שרץ:  <b>ואל הנזיד. </b> תבשיל:  <b>היקדש. </b> היסתאב:  <b>לא יטמא. </b> נחלקו בה רב ושמואל חד אמר אישתביש כהני דבעי מנייהו רביעי בקדש ואמרו לו טהור וחד אמר לא אישתביש כהני חמישי בקודש בעי מינייהו:  <b>ונגע בכנפו. </b> לא נגע בשרץ עצמו אלא בבגד שהוא ראשון:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יג">יג</span>
<b>אם יגע טמא נפש. </b> מת עצמו:  <b>יטמא. </b> שהמת אבי אבות הטומאה וחמישי לטומאת שרץ רביעי הוא לטומאת מת:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יד">יד</span>
<b>כן העם הזה. </b> כמו שאתם טועים בזו כן אתם טועים בכמה הלכות:  <b>ואשר יקריבו שם. </b> אם לא יתנו לבם ללמוד:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, טו">טו</span>
<b>ומעלה. </b> שנים שעברו:  <b>מטרם שום אבן אל אבן. </b> מטרם חזרתם לשוב ולהוסיף על יסוד שיסדתם בימי כורש ובטל עתה שימו לבבכם לעסוק בבניין ובלימוד צרכי כהונה:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, טז">טז</span>
<b>מהיותם בא אל ערמת עשרים. </b> מהיות לכם מארה משולחת במעשיכם כאשר עד הנה שהיו מעמידים כרי הראוי למוד מתוכו כ' סאין ולא היה מוצא אלא עשרה:  <b>בא אל היקב. </b> הוא בור שלפני הגת והיין יורד לתוכו:  <b>לחשוף חמשים פורה. </b> לשאוב ממנו חמשים מדות שמודדין בהם יין בגיתות ושמם פורה:  <b>לחשוף. </b> למלאות כמו לחשוף מים מגבא <span class="booklinks" onclick="sendBookLink(this)" onmouseover="setBookLinkTitle(this)">( ישעיה ל )</span> וכן חשפי שובל <span class="booklinks" onclick="sendBookLink(this)" onmouseover="setBookLinkTitle(this)">( שם טז )</span>:  <b>והיתה עשרים. </b> לא שנשתלחה ביין מארה יותר מן הדגן אלא שאדם טועה באומד מדת היקב לפי שהוא עמוק אבל הכרי עומד לפניו ובמשנת אבות דרבי נתן שנינו טעם למה לא אמר ביין מדה מועטת כמו שאמר בדגן כגון לחשוף עשרים וחמש פורה והיה עשרה למדך שהיין מדה יתיר' לעולם וכשהיין לוקה סימן רע לעולם ולפי שהיין צריך להיות הרבה מנה בו מניין יותר:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יח">יח</span>
<b>אשר יוסד היכל. </b> שהתחילו עתה בשנייה להוסיף על יסוד הראשון שבנו בימי כורש:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, יט">יט</span>
<b>העוד הזרע במגורה. </b> עדיין לא זרעתם בשנה זו והאילנות עדיין לא חנטו פירותיהן ומעתה תזרעו בזמן ברכה כי בבניין הבית יבא ברכה במעשה ידיכם:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, כב">כב</span>
<b>והשמדתי חוזק ממלכות הגוים. </b> מלכות פרס שהיא מושלת עכשיו על כל העולם יפלו ביד מלכות אחרת לסוף ל''ד שנה לבניין הבית כמו שאנו שונין במסכת עכו''ם:  <p dir="rtl">
<span dir="rtl" class="inlineHeader" id="eNA_HAGAY_L1, פרק ב, כג">כג</span>
<b>ושמתיך כחותם. </b> כלפי שנגזר על יכניה אביו חי אני אם יהיה כניהו בן יהויקים חותם על יד ימיני משם אתקנך <span class="booklinks" onclick="sendBookLink(this)" onmouseover="setBookLinkTitle(this)">( ירמיה כב )</span> ואומר שם כתבו את האיש הזה ערירי למדנו שהועילה לו תשובתו ונולד לו זרובבל והושם כחותם:  <p dir="rtl">
