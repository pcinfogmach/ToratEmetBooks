
<h2 dir="rtl" id="b05_Deuteronomy, פרשת דברים">פרשת דברים</h2><p dir="rtl">
<h3 dir="rtl" id="b05_Deuteronomy, פרשת דברים, פרק א">פרק א</h3><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, א">א</span>
אלה הדברים אשר דבר משה אל כל ישראל בעבר הירדן במדבר בערבה מול סוף בין פארן ובין תפל ולבן וחצרת ודי זהב:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ב">ב</span>
אחד עשר יום מחרב דרך הר שעיר עד קדש ברנע:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ג">ג</span>
ויהי בארבעים שנה בעשתי עשר חדש באחד לחדש דבר משה אל בני ישראל ככל אשר צוה יהוה אתו אלהם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ד">ד</span>
אחרי הכתו את סיחן מלך האמרי אשר יושב בחשבון ואת עוג מלך הבשן אשר יושב בעשתרת באדרעי:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ה">ה</span>
בעבר הירדן בארץ מואב הואיל משה באר את התורה הזאת לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ו">ו</span>
יהוה אלהינו דבר אלינו בחרב לאמר רב לכם שבת בהר הזה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ז">ז</span>
פנו וסעו לכם ובאו הר האמרי ואל כל שכניו בערבה בהר ובשפלה ובנגב ובחוף הים ארץ הכנעני והלבנון עד הנהר הגדל נהר פרת:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ח">ח</span>
ראה נתתי לפניכם את הארץ באו ורשו את הארץ אשר נשבע יהוה לאבתיכם לאברהם ליצחק וליעקב לתת להם ולזרעם אחריהם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ט">ט</span>
ואמר אלכם בעת ההוא לאמר לא אוכל לבדי שאת אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, י">י</span>
יהוה אלהיכם הרבה אתכם והנכם היום ככוכבי השמים לרב:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יא">יא</span>
יהוה אלהי אבותכם יסף עליכם ככם אלף פעמים ויברך אתכם כאשר דבר לכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יב">יב</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>איכה אשא לבדי טרחכם ומשאכם וריבכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יג">יג</span>
הבו לכם אנשים חכמים ונבנים וידעים לשבטיכם ואשימם בראשיכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יד">יד</span>
ותענו אתי ותאמרו טוב הדבר אשר דברת לעשות:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, טו">טו</span>
ואקח את ראשי שבטיכם אנשים חכמים וידעים ואתן אותם ראשים עליכם שרי אלפים ושרי מאות ושרי חמשים ושרי עשרת ושטרים לשבטיכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, טז">טז</span>
ואצוה את שפטיכם בעת ההוא לאמר שמע בין אחיכם ושפטתם צדק בין איש ובין אחיו ובין גרו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יז">יז</span>
לא תכירו פנים במשפט כקטן כגדל תשמעון לא תגורו מפני איש כי המשפט לאלהים הוא והדבר אשר יקשה מכם תקרבון אלי ושמעתיו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יח">יח</span>
ואצוה אתכם בעת ההוא את כל הדברים אשר תעשון:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, יט">יט</span>
ונסע מחרב ונלך את כל המדבר הגדול והנורא ההוא אשר ראיתם דרך הר האמרי כאשר צוה יהוה אלהינו אתנו ונבא עד קדש ברנע:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כ">כ</span>
ואמר אלכם באתם עד הר האמרי אשר יהוה אלהינו נתן לנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כא">כא</span>
ראה נתן יהוה אלהיך לפניך את הארץ עלה רש כאשר דבר יהוה אלהי אבתיך לך אל תירא ואל תחת:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כב">כב</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ותקרבון אלי כלכם ותאמרו נשלחה אנשים לפנינו ויחפרו לנו את הארץ וישבו אתנו דבר את הדרך אשר נעלה בה ואת הערים אשר נבא אליהן:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כג">כג</span>
וייטב בעיני הדבר ואקח מכם שנים עשר אנשים איש אחד לשבט:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כד">כד</span>
ויפנו ויעלו ההרה ויבאו עד נחל אשכל וירגלו אתה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כה">כה</span>
ויקחו בידם מפרי הארץ ויורדו אלינו וישבו אתנו דבר ויאמרו טובה הארץ אשר יהוה אלהינו נתן לנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כו">כו</span>
ולא אביתם לעלת ותמרו את פי יהוה אלהיכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כז">כז</span>
ותרגנו באהליכם ותאמרו בשנאת יהוה אתנו הוציאנו מארץ מצרים לתת אתנו ביד האמרי להשמידנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כח">כח</span>
אנה אנחנו עלים אחינו המסו את לבבנו לאמר עם גדול ורם ממנו ערים גדלת ובצורת בשמים וגם בני ענקים ראינו שם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, כט">כט</span>
ואמר אלכם לא תערצון ולא תיראון מהם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, ל">ל</span>
יהוה אלהיכם ההלך לפניכם הוא ילחם לכם ככל אשר עשה אתכם במצרים לעיניכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לא">לא</span>
ובמדבר אשר ראית אשר נשאך יהוה אלהיך כאשר ישא איש את בנו בכל הדרך אשר הלכתם עד באכם עד המקום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לב">לב</span>
ובדבר הזה אינכם מאמינם ביהוה אלהיכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לג">לג</span>
ההלך לפניכם בדרך לתור לכם מקום לחנתכם באש לילה לראתכם בדרך אשר תלכו בה ובענן יומם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לד">לד</span>
וישמע יהוה את קול דבריכם ויקצף וישבע לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לה">לה</span>
אם יראה איש באנשים האלה הדור הרע הזה את הארץ הטובה אשר נשבעתי לתת לאבתיכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לו">לו</span>
זולתי כלב בן יפנה הוא יראנה ולו אתן את הארץ אשר דרך בה ולבניו יען אשר מלא אחרי יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לז">לז</span>
גם בי התאנף יהוה בגללכם לאמר גם אתה לא תבא שם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לח">לח</span>
יהושע בן נון העמד לפניך הוא יבא שמה אתו חזק כי הוא ינחלנה את ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, לט">לט</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>וטפכם אשר אמרתם לבז יהיה ובניכם אשר לא ידעו היום טוב ורע המה יבאו שמה ולהם אתננה והם יירשוה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מ">מ</span>
ואתם פנו לכם וסעו המדברה דרך ים סוף:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מא">מא</span>
ותענו ותאמרו אלי חטאנו ליהוה אנחנו נעלה ונלחמנו ככל אשר צונו יהוה אלהינו ותחגרו איש את כלי מלחמתו ותהינו לעלת ההרה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מב">מב</span>
ויאמר יהוה אלי אמר להם לא תעלו ולא תלחמו כי אינני בקרבכם ולא תנגפו לפני איביכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מג">מג</span>
ואדבר אליכם ולא שמעתם ותמרו את פי יהוה ותזדו ותעלו ההרה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מד">מד</span>
ויצא האמרי הישב בהר ההוא לקראתכם וירדפו אתכם כאשר תעשינה הדברים ויכתו אתכם בשעיר עד חרמה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מה">מה</span>
ותשבו ותבכו לפני יהוה ולא שמע יהוה בקלכם ולא האזין אליכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק א, מו">מו</span>
ותשבו בקדש ימים רבים כימים אשר ישבתם:<p dir="rtl">
<h3 dir="rtl" id="b05_Deuteronomy, פרשת דברים, פרק ב">פרק ב</h3><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, א">א</span>
ונפן ונסע המדברה דרך ים סוף כאשר דבר יהוה אלי ונסב את הר שעיר ימים רבים: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ב">ב</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויאמר יהוה אלי לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ג">ג</span>
רב לכם סב את ההר הזה פנו לכם צפנה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ד">ד</span>
ואת העם צו לאמר אתם עברים בגבול אחיכם בני עשו הישבים בשעיר וייראו מכם ונשמרתם מאד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ה">ה</span>
אל תתגרו בם כי לא אתן לכם מארצם עד מדרך כף רגל כי ירשה לעשו נתתי את הר שעיר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ו">ו</span>
אכל תשברו מאתם בכסף ואכלתם וגם מים תכרו מאתם בכסף ושתיתם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ז">ז</span>
כי יהוה אלהיך ברכך בכל מעשה ידך ידע לכתך את המדבר הגדל הזה זה ארבעים שנה יהוה אלהיך עמך לא חסרת דבר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ח">ח</span>
 ונעבר מאת אחינו בני עשו הישבים בשעיר מדרך הערבה מאילת ומעצין גבר <B>(ס)</B> ונפן ונעבר דרך מדבר מואב:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ט">ט</span>
ויאמר יהוה אלי אל תצר את מואב ואל תתגר בם מלחמה כי לא אתן לך מארצו ירשה כי לבני לוט נתתי את ער ירשה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, י">י</span>
האמים לפנים ישבו בה עם גדול ורב ורם כענקים:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יא">יא</span>
רפאים יחשבו אף הם כענקים והמאבים יקראו להם אמים:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יב">יב</span>
ובשעיר ישבו החרים לפנים ובני עשו יירשום וישמידום מפניהם וישבו תחתם כאשר עשה ישראל לארץ ירשתו אשר נתן יהוה להם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יג">יג</span>
עתה קמו ועברו לכם את נחל זרד ונעבר את נחל זרד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יד">יד</span>
והימים אשר הלכנו מקדש ברנע עד אשר עברנו את נחל זרד שלשים ושמנה שנה עד תם כל הדור אנשי המלחמה מקרב המחנה כאשר נשבע יהוה להם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, טו">טו</span>
וגם יד יהוה היתה בם להמם מקרב המחנה עד תמם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, טז">טז</span>
ויהי כאשר תמו כל אנשי המלחמה למות מקרב העם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יז">יז</span>
וידבר יהוה אלי לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יח">יח</span>
אתה עבר היום את גבול מואב את ער:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, יט">יט</span>
וקרבת מול בני עמון אל תצרם ואל תתגר בם כי לא אתן מארץ בני עמון לך ירשה כי לבני לוט נתתיה ירשה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כ">כ</span>
ארץ רפאים תחשב אף הוא רפאים ישבו בה לפנים והעמנים יקראו להם זמזמים:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כא">כא</span>
עם גדול ורב ורם כענקים וישמידם יהוה מפניהם ויירשם וישבו תחתם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כב">כב</span>
כאשר עשה לבני עשו הישבים בשעיר אשר השמיד את החרי מפניהם ויירשם וישבו תחתם עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כג">כג</span>
והעוים הישבים בחצרים עד עזה כפתרים היצאים מכפתר השמידם וישבו תחתם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כד">כד</span>
קומו סעו ועברו את נחל ארנן ראה נתתי בידך את סיחן מלך חשבון האמרי ואת ארצו החל רש והתגר בו מלחמה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כה">כה</span>
היום הזה אחל תת פחדך ויראתך על פני העמים תחת כל השמים אשר ישמעון שמעך ורגזו וחלו מפניך:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כו">כו</span>
ואשלח מלאכים ממדבר קדמות אל סיחון מלך חשבון דברי שלום לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כז">כז</span>
אעברה בארצך בדרך בדרך אלך לא אסור ימין ושמאול:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כח">כח</span>
אכל בכסף תשברני ואכלתי ומים בכסף תתן לי ושתיתי רק אעברה ברגלי:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, כט">כט</span>
כאשר עשו לי בני עשו הישבים בשעיר והמואבים הישבים בער עד אשר אעבר את הירדן אל הארץ אשר יהוה אלהינו נתן לנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, ל">ל</span>
ולא אבה סיחן מלך חשבון העברנו בו כי הקשה יהוה אלהיך את רוחו ואמץ את לבבו למען תתו בידך כיום הזה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לא">לא</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ויאמר יהוה אלי ראה החלתי תת לפניך את סיחן ואת ארצו החל רש לרשת את ארצו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לב">לב</span>
ויצא סיחן לקראתנו הוא וכל עמו למלחמה יהצה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לג">לג</span>
ויתנהו יהוה אלהינו לפנינו ונך אתו ואת בנו ואת כל עמו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לד">לד</span>
ונלכד את כל עריו בעת ההוא ונחרם את כל עיר מתם והנשים והטף לא השארנו שריד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לה">לה</span>
רק הבהמה בזזנו לנו ושלל הערים אשר לכדנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לו">לו</span>
מערער אשר על שפת נחל ארנן והעיר אשר בנחל ועד הגלעד לא היתה קריה אשר שגבה ממנו את הכל נתן יהוה אלהינו לפנינו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ב, לז">לז</span>
רק אל ארץ בני עמון לא קרבת כל יד נחל יבק וערי ההר וכל אשר צוה יהוה אלהינו:<p dir="rtl">
<h3 dir="rtl" id="b05_Deuteronomy, פרשת דברים, פרק ג">פרק ג</h3><p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, א">א</span>
ונפן ונעל דרך הבשן ויצא עוג מלך הבשן לקראתנו הוא וכל עמו למלחמה אדרעי:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ב">ב</span>
ויאמר יהוה אלי אל תירא אתו כי בידך נתתי אתו ואת כל עמו ואת ארצו ועשית לו כאשר עשית לסיחן מלך האמרי אשר יושב בחשבון:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ג">ג</span>
ויתן יהוה אלהינו בידנו גם את עוג מלך הבשן ואת כל עמו ונכהו עד בלתי השאיר לו שריד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ד">ד</span>
ונלכד את כל עריו בעת ההוא לא היתה קריה אשר לא לקחנו מאתם ששים עיר כל חבל ארגב ממלכת עוג בבשן:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ה">ה</span>
כל אלה ערים בצרת חומה גבהה דלתים ובריח לבד מערי הפרזי הרבה מאד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ו">ו</span>
ונחרם אותם כאשר עשינו לסיחן מלך חשבון החרם כל עיר מתם הנשים והטף:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ז">ז</span>
וכל הבהמה ושלל הערים בזונו לנו:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ח">ח</span>
ונקח בעת ההוא את הארץ מיד שני מלכי האמרי אשר בעבר הירדן מנחל ארנן עד הר חרמון:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, ט">ט</span>
צידנים יקראו לחרמון שרין והאמרי יקראו לו שניר:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, י">י</span>
כל ערי המישר וכל הגלעד וכל הבשן עד סלכה ואדרעי ערי ממלכת עוג בבשן:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יא">יא</span>
כי רק עוג מלך הבשן נשאר מיתר הרפאים הנה ערשו ערש ברזל הלה הוא ברבת בני עמון תשע אמות ארכה וארבע אמות רחבה באמת איש:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יב">יב</span>
ואת הארץ הזאת ירשנו בעת ההוא מערער אשר על נחל ארנן וחצי הר הגלעד ועריו נתתי לראובני ולגדי:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יג">יג</span>
ויתר הגלעד וכל הבשן ממלכת עוג נתתי לחצי שבט המנשה כל חבל הארגב לכל הבשן ההוא יקרא ארץ רפאים:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יד">יד</span>
יאיר בן מנשה לקח את כל חבל ארגב עד גבול הגשורי והמעכתי ויקרא אתם על שמו את הבשן חות יאיר עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, טו">טו</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ולמכיר נתתי את הגלעד:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, טז">טז</span>
ולראובני ולגדי נתתי מן הגלעד ועד נחל ארנן תוך הנחל וגבל ועד יבק הנחל גבול בני עמון:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יז">יז</span>
והערבה והירדן וגבל מכנרת ועד ים הערבה ים המלח תחת אשדת הפסגה מזרחה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יח">יח</span>
ואצו אתכם בעת ההוא לאמר יהוה אלהיכם נתן לכם את הארץ הזאת לרשתה חלוצים תעברו לפני אחיכם בני ישראל כל בני חיל:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, יט">יט</span>
רק נשיכם וטפכם ומקנכם ידעתי כי מקנה רב לכם ישבו בעריכם אשר נתתי לכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, כ">כ</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>עד אשר יניח יהוה לאחיכם ככם וירשו גם הם את הארץ אשר יהוה אלהיכם נתן להם בעבר הירדן ושבתם איש לירשתו אשר נתתי לכם:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, כא">כא</span>
ואת יהושוע צויתי בעת ההוא לאמר עיניך הראת את כל אשר עשה יהוה אלהיכם לשני המלכים האלה כן יעשה יהוה לכל הממלכות אשר אתה עבר שמה:<p dir="rtl">
<span dir="rtl" class="inlineHeader" id="b05_Deuteronomy, פרשת דברים, פרק ג, כב">כב</span>
לא תיראום כי יהוה אלהיכם הוא הנלחם לכם: <B>(ססס)</B><p dir="rtl">
<h2 dir="rtl" id="b05_Deuteronomy, פרשת ואתחנן">פרשת ואתחנן</h2><p dir="rtl">
<h3 dir="rtl" id="b05_Deuteronomy, פרשת ואתחנן, המשך פרק ג">המשך פרק ג</h3><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כג">כג</span>
ואתחנן אל יהוה בעת ההוא לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כד">כד</span>
אדני יהוה אתה החלות להראות את עבדך את גדלך ואת ידך החזקה אשר מי אל בשמים ובארץ אשר יעשה כמעשיך וכגבורתך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כה">כה</span>
אעברה נא ואראה את הארץ הטובה אשר בעבר הירדן ההר הטוב הזה והלבנן:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כו">כו</span>
ויתעבר יהוה בי למענכם ולא שמע אלי ויאמר יהוה אלי רב לך אל תוסף דבר אלי עוד בדבר הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כז">כז</span>
עלה ראש הפסגה ושא עיניך ימה וצפנה ותימנה ומזרחה וראה בעיניך כי לא תעבר את הירדן הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כח">כח</span>
וצו את יהושע וחזקהו ואמצהו כי הוא יעבר לפני העם הזה והוא ינחיל אותם את הארץ אשר תראה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, המשך פרק ג, כט">כט</span>
ונשב בגיא מול בית פעור: <B>(פ)</B><p dir="rtl">
<h3 dir="rtl" id="b05_Deuteronomy, פרשת ואתחנן, פרק ד">פרק ד</h3><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, א">א</span>
ועתה ישראל שמע אל החקים ואל המשפטים אשר אנכי מלמד אתכם לעשות למען תחיו ובאתם וירשתם את הארץ אשר יהוה אלהי אבתיכם נתן לכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ב">ב</span>
לא תספו על הדבר אשר אנכי מצוה אתכם ולא תגרעו ממנו לשמר את מצות יהוה אלהיכם אשר אנכי מצוה אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ג">ג</span>
עיניכם הראות את אשר עשה יהוה בבעל פעור כי כל האיש אשר הלך אחרי בעל פעור השמידו יהוה אלהיך מקרבך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ד">ד</span>
ואתם הדבקים ביהוה אלהיכם חיים כלכם היום:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ה">ה</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ראה למדתי אתכם חקים ומשפטים כאשר צוני יהוה אלהי לעשות כן בקרב הארץ אשר אתם באים שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ו">ו</span>
ושמרתם ועשיתם כי הוא חכמתכם ובינתכם לעיני העמים אשר ישמעון את כל החקים האלה ואמרו רק עם חכם ונבון הגוי הגדול הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ז">ז</span>
כי מי גוי גדול אשר לו אלהים קרבים אליו כיהוה אלהינו בכל קראנו אליו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ח">ח</span>
ומי גוי גדול אשר לו חקים ומשפטים צדיקם ככל התורה הזאת אשר אנכי נתן לפניכם היום:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ט">ט</span>
רק השמר לך ושמר נפשך מאד פן תשכח את הדברים אשר ראו עיניך ופן יסורו מלבבך כל ימי חייך והודעתם לבניך ולבני בניך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, י">י</span>
יום אשר עמדת לפני יהוה אלהיך בחרב באמר יהוה אלי הקהל לי את העם ואשמעם את דברי אשר ילמדון ליראה אתי כל הימים אשר הם חיים על האדמה ואת בניהם ילמדון:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יא">יא</span>
ותקרבון ותעמדון תחת ההר וההר בער באש עד לב השמים חשך ענן וערפל:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יב">יב</span>
וידבר יהוה אליכם מתוך האש קול דברים אתם שמעים ותמונה אינכם ראים זולתי קול:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יג">יג</span>
ויגד לכם את בריתו אשר צוה אתכם לעשות עשרת הדברים ויכתבם על שני לחות אבנים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יד">יד</span>
ואתי צוה יהוה בעת ההוא ללמד אתכם חקים ומשפטים לעשתכם אתם בארץ אשר אתם עברים שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, טו">טו</span>
ונשמרתם מאד לנפשתיכם כי לא ראיתם כל תמונה ביום דבר יהוה אליכם בחרב מתוך האש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, טז">טז</span>
פן תשחתון ועשיתם לכם פסל תמונת כל סמל תבנית זכר או נקבה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יז">יז</span>
תבנית כל בהמה אשר בארץ תבנית כל צפור כנף אשר תעוף בשמים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יח">יח</span>
תבנית כל רמש באדמה תבנית כל דגה אשר במים מתחת לארץ:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, יט">יט</span>
ופן תשא עיניך השמימה וראית את השמש ואת הירח ואת הכוכבים כל צבא השמים ונדחת והשתחוית להם ועבדתם אשר חלק יהוה אלהיך אתם לכל העמים תחת כל השמים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כ">כ</span>
ואתכם לקח יהוה ויוצא אתכם מכור הברזל ממצרים להיות לו לעם נחלה כיום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כא">כא</span>
ויהוה התאנף בי על דבריכם וישבע לבלתי עברי את הירדן ולבלתי בא אל הארץ הטובה אשר יהוה אלהיך נתן לך נחלה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כב">כב</span>
כי אנכי מת בארץ הזאת אינני עבר את הירדן ואתם עברים וירשתם את הארץ הטובה הזאת:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כג">כג</span>
השמרו לכם פן תשכחו את ברית יהוה אלהיכם אשר כרת עמכם ועשיתם לכם פסל תמונת כל אשר צוך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כד">כד</span>
כי יהוה אלהיך אש אכלה הוא אל קנא: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כה">כה</span>
כי תוליד בנים ובני בנים ונושנתם בארץ והשחתם ועשיתם פסל תמונת כל ועשיתם הרע בעיני יהוה אלהיך להכעיסו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כו">כו</span>
העידתי בכם היום את השמים ואת הארץ כי אבד תאבדון מהר מעל הארץ אשר אתם עברים את הירדן שמה לרשתה לא תאריכן ימים עליה כי השמד תשמדון:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כז">כז</span>
והפיץ יהוה אתכם בעמים ונשארתם מתי מספר בגוים אשר ינהג יהוה אתכם שמה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כח">כח</span>
ועבדתם שם אלהים מעשה ידי אדם עץ ואבן אשר לא יראון ולא ישמעון ולא יאכלון ולא יריחן:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, כט">כט</span>
ובקשתם משם את יהוה אלהיך ומצאת כי תדרשנו בכל לבבך ובכל נפשך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, ל">ל</span>
בצר לך ומצאוך כל הדברים האלה באחרית הימים ושבת עד יהוה אלהיך ושמעת בקלו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לא">לא</span>
כי אל רחום יהוה אלהיך לא ירפך ולא ישחיתך ולא ישכח את ברית אבתיך אשר נשבע להם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לב">לב</span>
כי שאל נא לימים ראשנים אשר היו לפניך למן היום אשר ברא אלהים אדם על הארץ ולמקצה השמים ועד קצה השמים הנהיה כדבר הגדול הזה או הנשמע כמהו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לג">לג</span>
השמע עם קול אלהים מדבר מתוך האש כאשר שמעת אתה ויחי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לד">לד</span>
או הנסה אלהים לבוא לקחת לו גוי מקרב גוי במסת באתת ובמופתים ובמלחמה וביד חזקה ובזרוע נטויה ובמוראים גדלים ככל אשר עשה לכם יהוה אלהיכם במצרים לעיניך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לה">לה</span>
אתה הראת לדעת כי יהוה הוא האלהים אין עוד מלבדו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לו">לו</span>
מן השמים השמיעך את קלו ליסרך ועל הארץ הראך את אשו הגדולה ודבריו שמעת מתוך האש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לז">לז</span>
ותחת כי אהב את אבתיך ויבחר בזרעו אחריו ויוצאך בפניו בכחו הגדל ממצרים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לח">לח</span>
להוריש גוים גדלים ועצמים ממך מפניך להביאך לתת לך את ארצם נחלה כיום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, לט">לט</span>
וידעת היום והשבת אל לבבך כי יהוה הוא האלהים בשמים ממעל ועל הארץ מתחת אין עוד:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מ">מ</span>
ושמרת את חקיו ואת מצותיו אשר אנכי מצוך היום אשר ייטב לך ולבניך אחריך ולמען תאריך ימים על האדמה אשר יהוה אלהיך נתן לך כל הימים: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מא">מא</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>אז יבדיל משה שלש ערים בעבר הירדן מזרחה שמש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מב">מב</span>
לנס שמה רוצח אשר ירצח את רעהו בבלי דעת והוא לא שנא לו מתמל שלשם ונס אל אחת מן הערים האל וחי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מג">מג</span>
את בצר במדבר בארץ המישר לראובני ואת ראמת בגלעד לגדי ואת גולן בבשן למנשי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מד">מד</span>
וזאת התורה אשר שם משה לפני בני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מה">מה</span>
אלה העדת והחקים והמשפטים אשר דבר משה אל בני ישראל בצאתם ממצרים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מו">מו</span>
בעבר הירדן בגיא מול בית פעור בארץ סיחן מלך האמרי אשר יושב בחשבון אשר הכה משה ובני ישראל בצאתם ממצרים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מז">מז</span>
ויירשו את ארצו ואת ארץ עוג מלך הבשן שני מלכי האמרי אשר בעבר הירדן מזרח שמש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מח">מח</span>
מערער אשר על שפת נחל ארנן ועד הר שיאן הוא חרמון:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ד, מט">מט</span>
וכל הערבה עבר הירדן מזרחה ועד ים הערבה תחת אשדת הפסגה:<p dir="rtl">
<h3 dir="rtl" id="b05_Deuteronomy, פרשת ואתחנן, פרק ה">פרק ה</h3><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויקרא משה אל כל ישראל ויאמר אלהם שמע ישראל את החקים ואת המשפטים אשר אנכי דבר באזניכם היום ולמדתם אתם ושמרתם לעשתם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ב">ב</span>
יהוה אלהינו כרת עמנו ברית בחרב:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ג">ג</span>
לא את אבתינו כרת יהוה את הברית הזאת כי אתנו אנחנו אלה פה היום כלנו חיים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ד">ד</span>
פנים בפנים דבר יהוה עמכם בהר מתוך האש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ה">ה</span>
אנכי עמד בין יהוה וביניכם בעת ההוא להגיד לכם את דבר יהוה כי יראתם מפני האש ולא עליתם בהר לאמר: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ו">ו</span>
אנכי יהוה אלהיך אשר הוצאתיך מארץ מצרים מבית עבדים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ז">ז</span>
לא יהיה לך אלהים אחרים על פני:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ח">ח</span>
לא תעשה לך פסל כל תמונה אשר בשמים ממעל ואשר בארץ מתחת ואשר במים מתחת לארץ:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ט">ט</span>
לא תשתחוה להם ולא תעבדם כי אנכי יהוה אלהיך אל קנא פקד עון אבות על בנים ועל שלשים ועל רבעים לשנאי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, י">י</span>
ועשה חסד לאלפים לאהבי ולשמרי מצותו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יא">יא</span>
לא תשא את שם יהוה אלהיך לשוא כי לא ינקה יהוה את אשר ישא את שמו לשוא: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יב">יב</span>
שמור את יום השבת לקדשו כאשר צוך יהוה אלהיך<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יג">יג</span>
ששת ימים תעבד ועשית כל מלאכתך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יד">יד</span>
ויום השביעי שבת ליהוה אלהיך לא תעשה כל מלאכה אתה ובנך ובתך ועבדך ואמתך ושורך וחמרך וכל בהמתך וגרך אשר בשעריך למען ינוח עבדך ואמתך כמוך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, טו">טו</span>
וזכרת כי עבד היית בארץ מצרים ויצאך יהוה אלהיך משם ביד חזקה ובזרע נטויה על כן צוך יהוה אלהיך לעשות את יום השבת: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, טז">טז</span>
 כבד את אביך ואת אמך כאשר צוך יהוה אלהיך למען יאריכן ימיך ולמען ייטב לך על האדמה אשר יהוה אלהיך נתן לך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יז">יז</span>
 לא תרצח: <B>(ס)</B> ולא תנאף: <B>(ס)</B> ולא תגנב: <B>(ס)</B> ולא תענה ברעך עד שוא: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יח">יח</span>
 ולא תחמד אשת רעך <B>(ס)</B> ולא תתאוה בית רעך שדהו ועבדו ואמתו שורו וחמרו וכל אשר לרעך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, יט">יט</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>את הדברים האלה דבר יהוה אל כל קהלכם בהר מתוך האש הענן והערפל קול גדול ולא יסף ויכתבם על שני לחת אבנים ויתנם אלי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כ">כ</span>
ויהי כשמעכם את הקול מתוך החשך וההר בער באש ותקרבון אלי כל ראשי שבטיכם וזקניכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כא">כא</span>
ותאמרו הן הראנו יהוה אלהינו את כבדו ואת גדלו ואת קלו שמענו מתוך האש היום הזה ראינו כי ידבר אלהים את האדם וחי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כב">כב</span>
ועתה למה נמות כי תאכלנו האש הגדלה הזאת אם יספים אנחנו לשמע את קול יהוה אלהינו עוד ומתנו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כג">כג</span>
כי מי כל בשר אשר שמע קול אלהים חיים מדבר מתוך האש כמנו ויחי:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כד">כד</span>
קרב אתה ושמע את כל אשר יאמר יהוה אלהינו ואת תדבר אלינו את כל אשר ידבר יהוה אלהינו אליך ושמענו ועשינו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כה">כה</span>
וישמע יהוה את קול דבריכם בדברכם אלי ויאמר יהוה אלי שמעתי את קול דברי העם הזה אשר דברו אליך היטיבו כל אשר דברו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כו">כו</span>
מי יתן והיה לבבם זה להם ליראה אתי ולשמר את כל מצותי כל הימים למען ייטב להם ולבניהם לעלם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כז">כז</span>
לך אמר להם שובו לכם לאהליכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כח">כח</span>
ואתה פה עמד עמדי ואדברה אליך את כל המצוה והחקים והמשפטים אשר תלמדם ועשו בארץ אשר אנכי נתן להם לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, כט">כט</span>
ושמרתם לעשות כאשר צוה יהוה אלהיכם אתכם לא תסרו ימין ושמאל:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ה, ל">ל</span>
בכל הדרך אשר צוה יהוה אלהיכם אתכם תלכו למען תחיון וטוב לכם והארכתם ימים בארץ אשר תירשון:<p dir="rtl">
<h3 dir="rtl" id="b05_Deuteronomy, פרשת ואתחנן, פרק ו">פרק ו</h3><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, א">א</span>
וזאת המצוה החקים והמשפטים אשר צוה יהוה אלהיכם ללמד אתכם לעשות בארץ אשר אתם עברים שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ב">ב</span>
למען תירא את יהוה אלהיך לשמר את כל חקתיו ומצותיו אשר אנכי מצוך אתה ובנך ובן בנך כל ימי חייך ולמען יארכן ימיך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ג">ג</span>
ושמעת ישראל ושמרת לעשות אשר ייטב לך ואשר תרבון מאד כאשר דבר יהוה אלהי אבתיך לך ארץ זבת חלב ודבש: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ד">ד</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>שמע ישראל יהוה אלהינו יהוה אחד:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ה">ה</span>
ואהבת את יהוה אלהיך בכל לבבך ובכל נפשך ובכל מאדך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ו">ו</span>
והיו הדברים האלה אשר אנכי מצוך היום על לבבך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ז">ז</span>
ושננתם לבניך ודברת בם בשבתך בביתך ובלכתך בדרך ובשכבך ובקומך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ח">ח</span>
וקשרתם לאות על ידך והיו לטטפת בין עיניך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, ט">ט</span>
וכתבתם על מזזות ביתך ובשעריך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, י">י</span>
והיה כי יביאך יהוה אלהיך אל הארץ אשר נשבע לאבתיך לאברהם ליצחק וליעקב לתת לך ערים גדלת וטבת אשר לא בנית:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יא">יא</span>
ובתים מלאים כל טוב אשר לא מלאת וברת חצובים אשר לא חצבת כרמים וזיתים אשר לא נטעת ואכלת ושבעת:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יב">יב</span>
השמר לך פן תשכח את יהוה אשר הוציאך מארץ מצרים מבית עבדים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יג">יג</span>
את יהוה אלהיך תירא ואתו תעבד ובשמו תשבע:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יד">יד</span>
לא תלכון אחרי אלהים אחרים מאלהי העמים אשר סביבותיכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, טו">טו</span>
כי אל קנא יהוה אלהיך בקרבך פן יחרה אף יהוה אלהיך בך והשמידך מעל פני האדמה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, טז">טז</span>
לא תנסו את יהוה אלהיכם כאשר נסיתם במסה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יז">יז</span>
שמור תשמרון את מצות יהוה אלהיכם ועדתיו וחקיו אשר צוך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יח">יח</span>
ועשית הישר והטוב בעיני יהוה למען ייטב לך ובאת וירשת את הארץ הטבה אשר נשבע יהוה לאבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, יט">יט</span>
להדף את כל איביך מפניך כאשר דבר יהוה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כ">כ</span>
כי ישאלך בנך מחר לאמר מה העדת והחקים והמשפטים אשר צוה יהוה אלהינו אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כא">כא</span>
ואמרת לבנך עבדים היינו לפרעה במצרים ויציאנו יהוה ממצרים ביד חזקה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כב">כב</span>
ויתן יהוה אותת ומפתים גדלים ורעים במצרים בפרעה ובכל ביתו לעינינו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כג">כג</span>
ואותנו הוציא משם למען הביא אתנו לתת לנו את הארץ אשר נשבע לאבתינו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כד">כד</span>
ויצונו יהוה לעשות את כל החקים האלה ליראה את יהוה אלהינו לטוב לנו כל הימים לחיתנו כהיום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ו, כה">כה</span>
וצדקה תהיה לנו כי נשמר לעשות את כל המצוה הזאת לפני יהוה אלהינו כאשר צונו: <B>(ס)</B><p dir="rtl">
<h3 dir="rtl" id="b05_Deuteronomy, פרשת ואתחנן, פרק ז">פרק ז</h3><p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>כי יביאך יהוה אלהיך אל הארץ אשר אתה בא שמה לרשתה ונשל גוים רבים מפניך החתי והגרגשי והאמרי והכנעני והפרזי והחוי והיבוסי שבעה גוים רבים ועצומים ממך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ב">ב</span>
ונתנם יהוה אלהיך לפניך והכיתם החרם תחרים אתם לא תכרת להם ברית ולא תחנם:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ג">ג</span>
ולא תתחתן בם בתך לא תתן לבנו ובתו לא תקח לבנך:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ד">ד</span>
כי יסיר את בנך מאחרי ועבדו אלהים אחרים וחרה אף יהוה בכם והשמידך מהר:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ה">ה</span>
כי אם כה תעשו להם מזבחתיהם תתצו ומצבתם תשברו ואשירהם תגדעון ופסיליהם תשרפון באש:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ו">ו</span>
כי עם קדוש אתה ליהוה אלהיך בך בחר יהוה אלהיך להיות לו לעם סגלה מכל העמים אשר על פני האדמה:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ז">ז</span>
לא מרבכם מכל העמים חשק יהוה בכם ויבחר בכם כי אתם המעט מכל העמים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ח">ח</span>
כי מאהבת יהוה אתכם ומשמרו את השבעה אשר נשבע לאבתיכם הוציא יהוה אתכם ביד חזקה ויפדך מבית עבדים מיד פרעה מלך מצרים:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, ט">ט</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>וידעת כי יהוה אלהיך הוא האלהים האל הנאמן שמר הברית והחסד לאהביו ולשמרי מצותו לאלף דור:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, י">י</span>
ומשלם לשנאיו אל פניו להאבידו לא יאחר לשנאו אל פניו ישלם לו:<p dir="rtl">
<span dir="rtl" class="inlineHeader" id="b05_Deuteronomy, פרשת ואתחנן, פרק ז, יא">יא</span>
ושמרת את המצוה ואת החקים ואת המשפטים אשר אנכי מצוך היום לעשותם: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת עקב">פרשת עקב</h2><p dir="rtl">
<h3 dir="rtl" id="b05_Deuteronomy, פרשת עקב, המשך פרק ז">המשך פרק ז</h3><p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יב">יב</span>
והיה עקב תשמעון את המשפטים האלה ושמרתם ועשיתם אתם ושמר יהוה אלהיך לך את הברית ואת החסד אשר נשבע לאבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יג">יג</span>
ואהבך וברכך והרבך וברך פרי בטנך ופרי אדמתך דגנך ותירשך ויצהרך שגר אלפיך ועשתרת צאנך על האדמה אשר נשבע לאבתיך לתת לך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יד">יד</span>
ברוך תהיה מכל העמים לא יהיה בך עקר ועקרה ובבהמתך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, טו">טו</span>
והסיר יהוה ממך כל חלי וכל מדוי מצרים הרעים אשר ידעת לא ישימם בך ונתנם בכל שנאיך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, טז">טז</span>
ואכלת את כל העמים אשר יהוה אלהיך נתן לך לא תחוס עינך עליהם ולא תעבד את אלהיהם כי מוקש הוא לך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יז">יז</span>
כי תאמר בלבבך רבים הגוים האלה ממני איכה אוכל להורישם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יח">יח</span>
לא תירא מהם זכר תזכר את אשר עשה יהוה אלהיך לפרעה ולכל מצרים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, יט">יט</span>
המסת הגדלת אשר ראו עיניך והאתת והמפתים והיד החזקה והזרע הנטויה אשר הוצאך יהוה אלהיך כן יעשה יהוה אלהיך לכל העמים אשר אתה ירא מפניהם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כ">כ</span>
וגם את הצרעה ישלח יהוה אלהיך בם עד אבד הנשארים והנסתרים מפניך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כא">כא</span>
לא תערץ מפניהם כי יהוה אלהיך בקרבך אל גדול ונורא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כב">כב</span>
ונשל יהוה אלהיך את הגוים האל מפניך מעט מעט לא תוכל כלתם מהר פן תרבה עליך חית השדה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כג">כג</span>
ונתנם יהוה אלהיך לפניך והמם מהומה גדלה עד השמדם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כד">כד</span>
ונתן מלכיהם בידך והאבדת את שמם מתחת השמים לא יתיצב איש בפניך עד השמדך אתם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כה">כה</span>
פסילי אלהיהם תשרפון באש לא תחמד כסף וזהב עליהם ולקחת לך פן תוקש בו כי תועבת יהוה אלהיך הוא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, המשך פרק ז, כו">כו</span>
ולא תביא תועבה אל ביתך והיית חרם כמהו שקץ תשקצנו ותעב תתעבנו כי חרם הוא: <B>(פ)</B><p dir="rtl">
<h3 dir="rtl" id="b05_Deuteronomy, פרשת עקב, פרק ח">פרק ח</h3><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, א">א</span>
כל המצוה אשר אנכי מצוך היום תשמרון לעשות למען תחיון ורביתם ובאתם וירשתם את הארץ אשר נשבע יהוה לאבתיכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ב">ב</span>
וזכרת את כל הדרך אשר הוליכך יהוה אלהיך זה ארבעים שנה במדבר למען ענתך לנסתך לדעת את אשר בלבבך התשמר מצותו אם לא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ג">ג</span>
ויענך וירעבך ויאכלך את המן אשר לא ידעת ולא ידעון אבתיך למען הודיעך כי לא על הלחם לבדו יחיה האדם כי על כל מוצא פי יהוה יחיה האדם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ד">ד</span>
שמלתך לא בלתה מעליך ורגלך לא בצקה זה ארבעים שנה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ה">ה</span>
וידעת עם לבבך כי כאשר ייסר איש את בנו יהוה אלהיך מיסרך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ו">ו</span>
ושמרת את מצות יהוה אלהיך ללכת בדרכיו וליראה אתו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ז">ז</span>
כי יהוה אלהיך מביאך אל ארץ טובה ארץ נחלי מים עינת ותהמת יצאים בבקעה ובהר:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ח">ח</span>
ארץ חטה ושערה וגפן ותאנה ורמון ארץ זית שמן ודבש:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, ט">ט</span>
ארץ אשר לא במסכנת תאכל בה לחם לא תחסר כל בה ארץ אשר אבניה ברזל ומהרריה תחצב נחשת:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, י">י</span>
ואכלת ושבעת וברכת את יהוה אלהיך על הארץ הטבה אשר נתן לך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יא">יא</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>השמר לך פן תשכח את יהוה אלהיך לבלתי שמר מצותיו ומשפטיו וחקתיו אשר אנכי מצוך היום:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יב">יב</span>
פן תאכל ושבעת ובתים טבים תבנה וישבת:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יג">יג</span>
ובקרך וצאנך ירבין וכסף וזהב ירבה לך וכל אשר לך ירבה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יד">יד</span>
ורם לבבך ושכחת את יהוה אלהיך המוציאך מארץ מצרים מבית עבדים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, טו">טו</span>
המוליכך במדבר הגדל והנורא נחש שרף ועקרב וצמאון אשר אין מים המוציא לך מים מצור החלמיש:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, טז">טז</span>
המאכלך מן במדבר אשר לא ידעון אבתיך למען ענתך ולמען נסתך להיטבך באחריתך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יז">יז</span>
ואמרת בלבבך כחי ועצם ידי עשה לי את החיל הזה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יח">יח</span>
וזכרת את יהוה אלהיך כי הוא הנתן לך כח לעשות חיל למען הקים את בריתו אשר נשבע לאבתיך כיום הזה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, יט">יט</span>
והיה אם שכח תשכח את יהוה אלהיך והלכת אחרי אלהים אחרים ועבדתם והשתחוית להם העדתי בכם היום כי אבד תאבדון:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ח, כ">כ</span>
כגוים אשר יהוה מאביד מפניכם כן תאבדון עקב לא תשמעון בקול יהוה אלהיכם: <B>(פ)</B><p dir="rtl">
<h3 dir="rtl" id="b05_Deuteronomy, פרשת עקב, פרק ט">פרק ט</h3><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, א">א</span>
שמע ישראל אתה עבר היום את הירדן לבא לרשת גוים גדלים ועצמים ממך ערים גדלת ובצרת בשמים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ב">ב</span>
עם גדול ורם בני ענקים אשר אתה ידעת ואתה שמעת מי יתיצב לפני בני ענק:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ג">ג</span>
וידעת היום כי יהוה אלהיך הוא העבר לפניך אש אכלה הוא ישמידם והוא יכניעם לפניך והורשתם והאבדתם מהר כאשר דבר יהוה לך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ד">ד</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>אל תאמר בלבבך בהדף יהוה אלהיך אתם מלפניך לאמר בצדקתי הביאני יהוה לרשת את הארץ הזאת וברשעת הגוים האלה יהוה מורישם מפניך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ה">ה</span>
לא בצדקתך ובישר לבבך אתה בא לרשת את ארצם כי ברשעת הגוים האלה יהוה אלהיך מורישם מפניך ולמען הקים את הדבר אשר נשבע יהוה לאבתיך לאברהם ליצחק וליעקב:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ו">ו</span>
וידעת כי לא בצדקתך יהוה אלהיך נתן לך את הארץ הטובה הזאת לרשתה כי עם קשה ערף אתה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ז">ז</span>
זכר אל תשכח את אשר הקצפת את יהוה אלהיך במדבר למן היום אשר יצאת מארץ מצרים עד באכם עד המקום הזה ממרים הייתם עם יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ח">ח</span>
ובחרב הקצפתם את יהוה ויתאנף יהוה בכם להשמיד אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, ט">ט</span>
בעלתי ההרה לקחת לוחת האבנים לוחת הברית אשר כרת יהוה עמכם ואשב בהר ארבעים יום וארבעים לילה לחם לא אכלתי ומים לא שתיתי:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, י">י</span>
ויתן יהוה אלי את שני לוחת האבנים כתבים באצבע אלהים ועליהם ככל הדברים אשר דבר יהוה עמכם בהר מתוך האש ביום הקהל:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יא">יא</span>
ויהי מקץ ארבעים יום וארבעים לילה נתן יהוה אלי את שני לחת האבנים לחות הברית:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יב">יב</span>
ויאמר יהוה אלי קום רד מהר מזה כי שחת עמך אשר הוצאת ממצרים סרו מהר מן הדרך אשר צויתם עשו להם מסכה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יג">יג</span>
ויאמר יהוה אלי לאמר ראיתי את העם הזה והנה עם קשה ערף הוא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יד">יד</span>
הרף ממני ואשמידם ואמחה את שמם מתחת השמים ואעשה אותך לגוי עצום ורב ממנו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, טו">טו</span>
ואפן וארד מן ההר וההר בער באש ושני לוחת הברית על שתי ידי:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, טז">טז</span>
וארא והנה חטאתם ליהוה אלהיכם עשיתם לכם עגל מסכה סרתם מהר מן הדרך אשר צוה יהוה אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יז">יז</span>
ואתפש בשני הלחת ואשלכם מעל שתי ידי ואשברם לעיניכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יח">יח</span>
ואתנפל לפני יהוה כראשנה ארבעים יום וארבעים לילה לחם לא אכלתי ומים לא שתיתי על כל חטאתכם אשר חטאתם לעשות הרע בעיני יהוה להכעיסו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, יט">יט</span>
כי יגרתי מפני האף והחמה אשר קצף יהוה עליכם להשמיד אתכם וישמע יהוה אלי גם בפעם ההוא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כ">כ</span>
ובאהרן התאנף יהוה מאד להשמידו ואתפלל גם בעד אהרן בעת ההוא:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כא">כא</span>
ואת חטאתכם אשר עשיתם את העגל לקחתי ואשרף אתו באש ואכת אתו טחון היטב עד אשר דק לעפר ואשלך את עפרו אל הנחל הירד מן ההר:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כב">כב</span>
ובתבערה ובמסה ובקברת התאוה מקצפים הייתם את יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כג">כג</span>
ובשלח יהוה אתכם מקדש ברנע לאמר עלו ורשו את הארץ אשר נתתי לכם ותמרו את פי יהוה אלהיכם ולא האמנתם לו ולא שמעתם בקלו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כד">כד</span>
ממרים הייתם עם יהוה מיום דעתי אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כה">כה</span>
ואתנפל לפני יהוה את ארבעים היום ואת ארבעים הלילה אשר התנפלתי כי אמר יהוה להשמיד אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כו">כו</span>
ואתפלל אל יהוה ואמר אדני יהוה אל תשחת עמך ונחלתך אשר פדית בגדלך אשר הוצאת ממצרים ביד חזקה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כז">כז</span>
זכר לעבדיך לאברהם ליצחק וליעקב אל תפן אל קשי העם הזה ואל רשעו ואל חטאתו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כח">כח</span>
פן יאמרו הארץ אשר הוצאתנו משם מבלי יכלת יהוה להביאם אל הארץ אשר דבר להם ומשנאתו אותם הוציאם להמתם במדבר:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק ט, כט">כט</span>
והם עמך ונחלתך אשר הוצאת בכחך הגדל ובזרעך הנטויה: <B>(פ)</B><p dir="rtl">
<h3 dir="rtl" id="b05_Deuteronomy, פרשת עקב, פרק י">פרק י</h3><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>בעת ההוא אמר יהוה אלי פסל לך שני לוחת אבנים כראשנים ועלה אלי ההרה ועשית לך ארון עץ:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ב">ב</span>
ואכתב על הלחת את הדברים אשר היו על הלחת הראשנים אשר שברת ושמתם בארון:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ג">ג</span>
ואעש ארון עצי שטים ואפסל שני לחת אבנים כראשנים ואעל ההרה ושני הלחת בידי:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ד">ד</span>
ויכתב על הלחת כמכתב הראשון את עשרת הדברים אשר דבר יהוה אליכם בהר מתוך האש ביום הקהל ויתנם יהוה אלי:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ה">ה</span>
ואפן וארד מן ההר ואשם את הלחת בארון אשר עשיתי ויהיו שם כאשר צוני יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ו">ו</span>
ובני ישראל נסעו מבארת בני יעקן מוסרה שם מת אהרן ויקבר שם ויכהן אלעזר בנו תחתיו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ז">ז</span>
משם נסעו הגדגדה ומן הגדגדה יטבתה ארץ נחלי מים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ח">ח</span>
בעת ההוא הבדיל יהוה את שבט הלוי לשאת את ארון ברית יהוה לעמד לפני יהוה לשרתו ולברך בשמו עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, ט">ט</span>
על כן לא היה ללוי חלק ונחלה עם אחיו יהוה הוא נחלתו כאשר דבר יהוה אלהיך לו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, י">י</span>
ואנכי עמדתי בהר כימים הראשנים ארבעים יום וארבעים לילה וישמע יהוה אלי גם בפעם ההוא לא אבה יהוה השחיתך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יא">יא</span>
ויאמר יהוה אלי קום לך למסע לפני העם ויבאו ויירשו את הארץ אשר נשבעתי לאבתם לתת להם: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יב">יב</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ועתה ישראל מה יהוה אלהיך שאל מעמך כי אם ליראה את יהוה אלהיך ללכת בכל דרכיו ולאהבה אתו ולעבד את יהוה אלהיך בכל לבבך ובכל נפשך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יג">יג</span>
לשמר את מצות יהוה ואת חקתיו אשר אנכי מצוך היום לטוב לך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יד">יד</span>
הן ליהוה אלהיך השמים ושמי השמים הארץ וכל אשר בה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, טו">טו</span>
רק באבתיך חשק יהוה לאהבה אותם ויבחר בזרעם אחריהם בכם מכל העמים כיום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, טז">טז</span>
ומלתם את ערלת לבבכם וערפכם לא תקשו עוד:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יז">יז</span>
כי יהוה אלהיכם הוא אלהי האלהים ואדני האדנים האל הגדל הגבר והנורא אשר לא ישא פנים ולא יקח שחד:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יח">יח</span>
עשה משפט יתום ואלמנה ואהב גר לתת לו לחם ושמלה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, יט">יט</span>
ואהבתם את הגר כי גרים הייתם בארץ מצרים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, כ">כ</span>
את יהוה אלהיך תירא אתו תעבד ובו תדבק ובשמו תשבע:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, כא">כא</span>
הוא תהלתך והוא אלהיך אשר עשה אתך את הגדלת ואת הנוראת האלה אשר ראו עיניך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק י, כב">כב</span>
בשבעים נפש ירדו אבתיך מצרימה ועתה שמך יהוה אלהיך ככוכבי השמים לרב:<p dir="rtl">
<h3 dir="rtl" id="b05_Deuteronomy, פרשת עקב, פרק יא">פרק יא</h3><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, א">א</span>
ואהבת את יהוה אלהיך ושמרת משמרתו וחקתיו ומשפטיו ומצותיו כל הימים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ב">ב</span>
וידעתם היום כי לא את בניכם אשר לא ידעו ואשר לא ראו את מוסר יהוה אלהיכם את גדלו את ידו החזקה וזרעו הנטויה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ג">ג</span>
ואת אתתיו ואת מעשיו אשר עשה בתוך מצרים לפרעה מלך מצרים ולכל ארצו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ד">ד</span>
ואשר עשה לחיל מצרים לסוסיו ולרכבו אשר הציף את מי ים סוף על פניהם ברדפם אחריכם ויאבדם יהוה עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ה">ה</span>
ואשר עשה לכם במדבר עד באכם עד המקום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ו">ו</span>
ואשר עשה לדתן ולאבירם בני אליאב בן ראובן אשר פצתה הארץ את פיה ותבלעם ואת בתיהם ואת אהליהם ואת כל היקום אשר ברגליהם בקרב כל ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ז">ז</span>
כי עיניכם הראת את כל מעשה יהוה הגדל אשר עשה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ח">ח</span>
ושמרתם את כל המצוה אשר אנכי מצוך היום למען תחזקו ובאתם וירשתם את הארץ אשר אתם עברים שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, ט">ט</span>
ולמען תאריכו ימים על האדמה אשר נשבע יהוה לאבתיכם לתת להם ולזרעם ארץ זבת חלב ודבש: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, י">י</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>כי הארץ אשר אתה בא שמה לרשתה לא כארץ מצרים הוא אשר יצאתם משם אשר תזרע את זרעך והשקית ברגלך כגן הירק:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יא">יא</span>
והארץ אשר אתם עברים שמה לרשתה ארץ הרים ובקעת למטר השמים תשתה מים:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יב">יב</span>
ארץ אשר יהוה אלהיך דרש אתה תמיד עיני יהוה אלהיך בה מרשית השנה ועד אחרית שנה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יג">יג</span>
והיה אם שמע תשמעו אל מצותי אשר אנכי מצוה אתכם היום לאהבה את יהוה אלהיכם ולעבדו בכל לבבכם ובכל נפשכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יד">יד</span>
ונתתי מטר ארצכם בעתו יורה ומלקוש ואספת דגנך ותירשך ויצהרך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, טו">טו</span>
ונתתי עשב בשדך לבהמתך ואכלת ושבעת:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, טז">טז</span>
השמרו לכם פן יפתה לבבכם וסרתם ועבדתם אלהים אחרים והשתחויתם להם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יז">יז</span>
וחרה אף יהוה בכם ועצר את השמים ולא יהיה מטר והאדמה לא תתן את יבולה ואבדתם מהרה מעל הארץ הטבה אשר יהוה נתן לכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יח">יח</span>
ושמתם את דברי אלה על לבבכם ועל נפשכם וקשרתם אתם לאות על ידכם והיו לטוטפת בין עיניכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, יט">יט</span>
ולמדתם אתם את בניכם לדבר בם בשבתך בביתך ובלכתך בדרך ובשכבך ובקומך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כ">כ</span>
וכתבתם על מזוזות ביתך ובשעריך:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כא">כא</span>
למען ירבו ימיכם וימי בניכם על האדמה אשר נשבע יהוה לאבתיכם לתת להם כימי השמים על הארץ: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כב">כב</span>
<b><small><small style='background-color:#7694DA; color:white;'>&nbspשביעי ־ במחוברות מפטיר&nbsp</small></small>&nbsp</b>כי אם שמר תשמרון את כל המצוה הזאת אשר אנכי מצוה אתכם לעשתה לאהבה את יהוה אלהיכם ללכת בכל דרכיו ולדבקה בו:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כג">כג</span>
והוריש יהוה את כל הגוים האלה מלפניכם וירשתם גוים גדלים ועצמים מכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כד">כד</span>
כל המקום אשר תדרך כף רגלכם בו לכם יהיה מן המדבר והלבנון מן הנהר נהר פרת ועד הים האחרון יהיה גבלכם:<p dir="rtl">
<span dir="rtl" class="inlineHeader" id="b05_Deuteronomy, פרשת עקב, פרק יא, כה">כה</span>
לא יתיצב איש בפניכם פחדכם ומוראכם יתן יהוה אלהיכם על פני כל הארץ אשר תדרכו בה כאשר דבר לכם: <B>(ססס)</B><p dir="rtl">
<h2 dir="rtl" id="b05_Deuteronomy, פרשת ראה">פרשת ראה</h2><p dir="rtl">
<h3 dir="rtl" id="b05_Deuteronomy, פרשת ראה, המשך פרק יא">המשך פרק יא</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, כו">כו</span>
ראה אנכי נתן לפניכם היום ברכה וקללה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, כז">כז</span>
את הברכה אשר תשמעו אל מצות יהוה אלהיכם אשר אנכי מצוה אתכם היום:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, כח">כח</span>
והקללה אם לא תשמעו אל מצות יהוה אלהיכם וסרתם מן הדרך אשר אנכי מצוה אתכם היום ללכת אחרי אלהים אחרים אשר לא ידעתם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, כט">כט</span>
והיה כי יביאך יהוה אלהיך אל הארץ אשר אתה בא שמה לרשתה ונתתה את הברכה על הר גרזים ואת הקללה על הר עיבל:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, ל">ל</span>
הלא המה בעבר הירדן אחרי דרך מבוא השמש בארץ הכנעני הישב בערבה מול הגלגל אצל אלוני מרה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, לא">לא</span>
כי אתם עברים את הירדן לבא לרשת את הארץ אשר יהוה אלהיכם נתן לכם וירשתם אתה וישבתם בה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, המשך פרק יא, לב">לב</span>
ושמרתם לעשות את כל החקים ואת המשפטים אשר אנכי נתן לפניכם היום:<p dir="rtl">
<h3 dir="rtl" id="b05_Deuteronomy, פרשת ראה, פרק יב">פרק יב</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, א">א</span>
אלה החקים והמשפטים אשר תשמרון לעשות בארץ אשר נתן יהוה אלהי אבתיך לך לרשתה כל הימים אשר אתם חיים על האדמה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ב">ב</span>
אבד תאבדון את כל המקמות אשר עבדו שם הגוים אשר אתם ירשים אתם את אלהיהם על ההרים הרמים ועל הגבעות ותחת כל עץ רענן:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ג">ג</span>
ונתצתם את מזבחתם ושברתם את מצבתם ואשריהם תשרפון באש ופסילי אלהיהם תגדעון ואבדתם את שמם מן המקום ההוא:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ד">ד</span>
לא תעשון כן ליהוה אלהיכם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ה">ה</span>
כי אם אל המקום אשר יבחר יהוה אלהיכם מכל שבטיכם לשום את שמו שם לשכנו תדרשו ובאת שמה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ו">ו</span>
והבאתם שמה עלתיכם וזבחיכם ואת מעשרתיכם ואת תרומת ידכם ונדריכם ונדבתיכם ובכרת בקרכם וצאנכם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ז">ז</span>
ואכלתם שם לפני יהוה אלהיכם ושמחתם בכל משלח ידכם אתם ובתיכם אשר ברכך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ח">ח</span>
לא תעשון ככל אשר אנחנו עשים פה היום איש כל הישר בעיניו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ט">ט</span>
כי לא באתם עד עתה אל המנוחה ואל הנחלה אשר יהוה אלהיך נתן לך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, י">י</span>
ועברתם את הירדן וישבתם בארץ אשר יהוה אלהיכם מנחיל אתכם והניח לכם מכל איביכם מסביב וישבתם בטח:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יא">יא</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>והיה המקום אשר יבחר יהוה אלהיכם בו לשכן שמו שם שמה תביאו את כל אשר אנכי מצוה אתכם עולתיכם וזבחיכם מעשרתיכם ותרמת ידכם וכל מבחר נדריכם אשר תדרו ליהוה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יב">יב</span>
ושמחתם לפני יהוה אלהיכם אתם ובניכם ובנתיכם ועבדיכם ואמהתיכם והלוי אשר בשעריכם כי אין לו חלק ונחלה אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יג">יג</span>
השמר לך פן תעלה עלתיך בכל מקום אשר תראה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יד">יד</span>
כי אם במקום אשר יבחר יהוה באחד שבטיך שם תעלה עלתיך ושם תעשה כל אשר אנכי מצוך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, טו">טו</span>
רק בכל אות נפשך תזבח ואכלת בשר כברכת יהוה אלהיך אשר נתן לך בכל שעריך הטמא והטהור יאכלנו כצבי וכאיל:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, טז">טז</span>
רק הדם לא תאכלו על הארץ תשפכנו כמים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יז">יז</span>
לא תוכל לאכל בשעריך מעשר דגנך ותירשך ויצהרך ובכרת בקרך וצאנך וכל נדריך אשר תדר ונדבתיך ותרומת ידך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יח">יח</span>
כי אם לפני יהוה אלהיך תאכלנו במקום אשר יבחר יהוה אלהיך בו אתה ובנך ובתך ועבדך ואמתך והלוי אשר בשעריך ושמחת לפני יהוה אלהיך בכל משלח ידך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, יט">יט</span>
השמר לך פן תעזב את הלוי כל ימיך על אדמתך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כ">כ</span>
כי ירחיב יהוה אלהיך את גבלך כאשר דבר לך ואמרת אכלה בשר כי תאוה נפשך לאכל בשר בכל אות נפשך תאכל בשר:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כא">כא</span>
כי ירחק ממך המקום אשר יבחר יהוה אלהיך לשום שמו שם וזבחת מבקרך ומצאנך אשר נתן יהוה לך כאשר צויתך ואכלת בשעריך בכל אות נפשך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כב">כב</span>
אך כאשר יאכל את הצבי ואת האיל כן תאכלנו הטמא והטהור יחדו יאכלנו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כג">כג</span>
רק חזק לבלתי אכל הדם כי הדם הוא הנפש ולא תאכל הנפש עם הבשר:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כד">כד</span>
לא תאכלנו על הארץ תשפכנו כמים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כה">כה</span>
לא תאכלנו למען ייטב לך ולבניך אחריך כי תעשה הישר בעיני יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כו">כו</span>
רק קדשיך אשר יהיו לך ונדריך תשא ובאת אל המקום אשר יבחר יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כז">כז</span>
ועשית עלתיך הבשר והדם על מזבח יהוה אלהיך ודם זבחיך ישפך על מזבח יהוה אלהיך והבשר תאכל:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כח">כח</span>
שמר ושמעת את כל הדברים האלה אשר אנכי מצוך למען ייטב לך ולבניך אחריך עד עולם כי תעשה הטוב והישר בעיני יהוה אלהיך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, כט">כט</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>כי יכרית יהוה אלהיך את הגוים אשר אתה בא שמה לרשת אותם מפניך וירשת אתם וישבת בארצם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, ל">ל</span>
השמר לך פן תנקש אחריהם אחרי השמדם מפניך ופן תדרש לאלהיהם לאמר איכה יעבדו הגוים האלה את אלהיהם ואעשה כן גם אני:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יב, לא">לא</span>
לא תעשה כן ליהוה אלהיך כי כל תועבת יהוה אשר שנא עשו לאלהיהם כי גם את בניהם ואת בנתיהם ישרפו באש לאלהיהם:<p dir="rtl">
<h3 dir="rtl" id="b05_Deuteronomy, פרשת ראה, פרק יג">פרק יג</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, א">א</span>
את כל הדבר אשר אנכי מצוה אתכם אתו תשמרו לעשות לא תסף עליו ולא תגרע ממנו: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ב">ב</span>
כי יקום בקרבך נביא או חלם חלום ונתן אליך אות או מופת:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ג">ג</span>
ובא האות והמופת אשר דבר אליך לאמר נלכה אחרי אלהים אחרים אשר לא ידעתם ונעבדם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ד">ד</span>
לא תשמע אל דברי הנביא ההוא או אל חולם החלום ההוא כי מנסה יהוה אלהיכם אתכם לדעת הישכם אהבים את יהוה אלהיכם בכל לבבכם ובכל נפשכם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ה">ה</span>
אחרי יהוה אלהיכם תלכו ואתו תיראו ואת מצותיו תשמרו ובקלו תשמעו ואתו תעבדו ובו תדבקון:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ו">ו</span>
והנביא ההוא או חלם החלום ההוא יומת כי דבר סרה על יהוה אלהיכם המוציא אתכם מארץ מצרים והפדך מבית עבדים להדיחך מן הדרך אשר צוך יהוה אלהיך ללכת בה ובערת הרע מקרבך: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ז">ז</span>
כי יסיתך אחיך בן אמך או בנך או בתך או אשת חיקך או רעך אשר כנפשך בסתר לאמר נלכה ונעבדה אלהים אחרים אשר לא ידעת אתה ואבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ח">ח</span>
מאלהי העמים אשר סביבתיכם הקרבים אליך או הרחקים ממך מקצה הארץ ועד קצה הארץ:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, ט">ט</span>
לא תאבה לו ולא תשמע אליו ולא תחוס עינך עליו ולא תחמל ולא תכסה עליו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, י">י</span>
כי הרג תהרגנו ידך תהיה בו בראשונה להמיתו ויד כל העם באחרנה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יא">יא</span>
וסקלתו באבנים ומת כי בקש להדיחך מעל יהוה אלהיך המוציאך מארץ מצרים מבית עבדים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יב">יב</span>
וכל ישראל ישמעו ויראון ולא יוספו לעשות כדבר הרע הזה בקרבך: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יג">יג</span>
כי תשמע באחת עריך אשר יהוה אלהיך נתן לך לשבת שם לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יד">יד</span>
יצאו אנשים בני בליעל מקרבך וידיחו את ישבי עירם לאמר נלכה ונעבדה אלהים אחרים אשר לא ידעתם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, טו">טו</span>
ודרשת וחקרת ושאלת היטב והנה אמת נכון הדבר נעשתה התועבה הזאת בקרבך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, טז">טז</span>
הכה תכה את ישבי העיר ההוא לפי חרב החרם אתה ואת כל אשר בה ואת בהמתה לפי חרב:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יז">יז</span>
ואת כל שללה תקבץ אל תוך רחבה ושרפת באש את העיר ואת כל שללה כליל ליהוה אלהיך והיתה תל עולם לא תבנה עוד:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יח">יח</span>
ולא ידבק בידך מאומה מן החרם למען ישוב יהוה מחרון אפו ונתן לך רחמים ורחמך והרבך כאשר נשבע לאבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יג, יט">יט</span>
כי תשמע בקול יהוה אלהיך לשמר את כל מצותיו אשר אנכי מצוך היום לעשות הישר בעיני יהוה אלהיך: <B>(פ)</B><p dir="rtl">
<h3 dir="rtl" id="b05_Deuteronomy, פרשת ראה, פרק יד">פרק יד</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>בנים אתם ליהוה אלהיכם לא תתגדדו ולא תשימו קרחה בין עיניכם למת:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ב">ב</span>
כי עם קדוש אתה ליהוה אלהיך ובך בחר יהוה להיות לו לעם סגלה מכל העמים אשר על פני האדמה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ג">ג</span>
לא תאכל כל תועבה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ד">ד</span>
זאת הבהמה אשר תאכלו שור שה כשבים ושה עזים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ה">ה</span>
איל וצבי ויחמור ואקו ודישן ותאו וזמר:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ו">ו</span>
וכל בהמה מפרסת פרסה ושסעת שסע שתי פרסות מעלת גרה בבהמה אתה תאכלו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ז">ז</span>
אך את זה לא תאכלו ממעלי הגרה וממפריסי הפרסה השסועה את הגמל ואת הארנבת ואת השפן כי מעלה גרה המה ופרסה לא הפריסו טמאים הם לכם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ח">ח</span>
ואת החזיר כי מפריס פרסה הוא ולא גרה טמא הוא לכם מבשרם לא תאכלו ובנבלתם לא תגעו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, ט">ט</span>
את זה תאכלו מכל אשר במים כל אשר לו סנפיר וקשקשת תאכלו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, י">י</span>
וכל אשר אין לו סנפיר וקשקשת לא תאכלו טמא הוא לכם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יא">יא</span>
כל צפור טהרה תאכלו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יב">יב</span>
וזה אשר לא תאכלו מהם הנשר והפרס והעזניה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יג">יג</span>
והראה ואת האיה והדיה למינה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יד">יד</span>
ואת כל ערב למינו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, טו">טו</span>
ואת בת היענה ואת התחמס ואת השחף ואת הנץ למינהו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, טז">טז</span>
את הכוס ואת הינשוף והתנשמת:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יז">יז</span>
והקאת ואת הרחמה ואת השלך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יח">יח</span>
והחסידה והאנפה למינה והדוכיפת והעטלף:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, יט">יט</span>
וכל שרץ העוף טמא הוא לכם לא יאכלו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כ">כ</span>
כל עוף טהור תאכלו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כא">כא</span>
לא תאכלו כל נבלה לגר אשר בשעריך תתננה ואכלה או מכר לנכרי כי עם קדוש אתה ליהוה אלהיך לא תבשל גדי בחלב אמו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כב">כב</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>עשר תעשר את כל תבואת זרעך היצא השדה שנה שנה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כג">כג</span>
ואכלת לפני יהוה אלהיך במקום אשר יבחר לשכן שמו שם מעשר דגנך תירשך ויצהרך ובכרת בקרך וצאנך למען תלמד ליראה את יהוה אלהיך כל הימים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כד">כד</span>
וכי ירבה ממך הדרך כי לא תוכל שאתו כי ירחק ממך המקום אשר יבחר יהוה אלהיך לשום שמו שם כי יברכך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כה">כה</span>
ונתתה בכסף וצרת הכסף בידך והלכת אל המקום אשר יבחר יהוה אלהיך בו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כו">כו</span>
ונתתה הכסף בכל אשר תאוה נפשך בבקר ובצאן וביין ובשכר ובכל אשר תשאלך נפשך ואכלת שם לפני יהוה אלהיך ושמחת אתה וביתך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כז">כז</span>
והלוי אשר בשעריך לא תעזבנו כי אין לו חלק ונחלה עמך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כח">כח</span>
מקצה שלש שנים תוציא את כל מעשר תבואתך בשנה ההוא והנחת בשעריך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק יד, כט">כט</span>
ובא הלוי כי אין לו חלק ונחלה עמך והגר והיתום והאלמנה אשר בשעריך ואכלו ושבעו למען יברכך יהוה אלהיך בכל מעשה ידך אשר תעשה: <B>(ס)</B><p dir="rtl">
<h3 dir="rtl" id="b05_Deuteronomy, פרשת ראה, פרק טו">פרק טו</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, א">א</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>מקץ שבע שנים תעשה שמטה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ב">ב</span>
וזה דבר השמטה שמוט כל בעל משה ידו אשר ישה ברעהו לא יגש את רעהו ואת אחיו כי קרא שמטה ליהוה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ג">ג</span>
את הנכרי תגש ואשר יהיה לך את אחיך תשמט ידך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ד">ד</span>
אפס כי לא יהיה בך אביון כי ברך יברכך יהוה בארץ אשר יהוה אלהיך נתן לך נחלה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ה">ה</span>
רק אם שמוע תשמע בקול יהוה אלהיך לשמר לעשות את כל המצוה הזאת אשר אנכי מצוך היום:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ו">ו</span>
כי יהוה אלהיך ברכך כאשר דבר לך והעבטת גוים רבים ואתה לא תעבט ומשלת בגוים רבים ובך לא ימשלו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ז">ז</span>
כי יהיה בך אביון מאחד אחיך באחד שעריך בארצך אשר יהוה אלהיך נתן לך לא תאמץ את לבבך ולא תקפץ את ידך מאחיך האביון:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ח">ח</span>
כי פתח תפתח את ידך לו והעבט תעביטנו די מחסרו אשר יחסר לו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, ט">ט</span>
השמר לך פן יהיה דבר עם לבבך בליעל לאמר קרבה שנת השבע שנת השמטה ורעה עינך באחיך האביון ולא תתן לו וקרא עליך אל יהוה והיה בך חטא:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, י">י</span>
נתון תתן לו ולא ירע לבבך בתתך לו כי בגלל הדבר הזה יברכך יהוה אלהיך בכל מעשך ובכל משלח ידך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יא">יא</span>
כי לא יחדל אביון מקרב הארץ על כן אנכי מצוך לאמר פתח תפתח את ידך לאחיך לעניך ולאבינך בארצך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יב">יב</span>
כי ימכר לך אחיך העברי או העבריה ועבדך שש שנים ובשנה השביעת תשלחנו חפשי מעמך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יג">יג</span>
וכי תשלחנו חפשי מעמך לא תשלחנו ריקם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יד">יד</span>
העניק תעניק לו מצאנך ומגרנך ומיקבך אשר ברכך יהוה אלהיך תתן לו:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, טו">טו</span>
וזכרת כי עבד היית בארץ מצרים ויפדך יהוה אלהיך על כן אנכי מצוך את הדבר הזה היום:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, טז">טז</span>
והיה כי יאמר אליך לא אצא מעמך כי אהבך ואת ביתך כי טוב לו עמך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יז">יז</span>
ולקחת את המרצע ונתתה באזנו ובדלת והיה לך עבד עולם ואף לאמתך תעשה כן:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יח">יח</span>
לא יקשה בעינך בשלחך אתו חפשי מעמך כי משנה שכר שכיר עבדך שש שנים וברכך יהוה אלהיך בכל אשר תעשה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, יט">יט</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>כל הבכור אשר יולד בבקרך ובצאנך הזכר תקדיש ליהוה אלהיך לא תעבד בבכר שורך ולא תגז בכור צאנך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, כ">כ</span>
לפני יהוה אלהיך תאכלנו שנה בשנה במקום אשר יבחר יהוה אתה וביתך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, כא">כא</span>
וכי יהיה בו מום פסח או עור כל מום רע לא תזבחנו ליהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, כב">כב</span>
בשעריך תאכלנו הטמא והטהור יחדו כצבי וכאיל:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טו, כג">כג</span>
רק את דמו לא תאכל על הארץ תשפכנו כמים: <B>(ס)</B><p dir="rtl">
<h3 dir="rtl" id="b05_Deuteronomy, פרשת ראה, פרק טז">פרק טז</h3><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, א">א</span>
שמור את חדש האביב ועשית פסח ליהוה אלהיך כי בחדש האביב הוציאך יהוה אלהיך ממצרים לילה:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ב">ב</span>
וזבחת פסח ליהוה אלהיך צאן ובקר במקום אשר יבחר יהוה לשכן שמו שם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ג">ג</span>
לא תאכל עליו חמץ שבעת ימים תאכל עליו מצות לחם עני כי בחפזון יצאת מארץ מצרים למען תזכר את יום צאתך מארץ מצרים כל ימי חייך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ד">ד</span>
ולא יראה לך שאר בכל גבלך שבעת ימים ולא ילין מן הבשר אשר תזבח בערב ביום הראשון לבקר:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ה">ה</span>
לא תוכל לזבח את הפסח באחד שעריך אשר יהוה אלהיך נתן לך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ו">ו</span>
כי אם אל המקום אשר יבחר יהוה אלהיך לשכן שמו שם תזבח את הפסח בערב כבוא השמש מועד צאתך ממצרים:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ז">ז</span>
ובשלת ואכלת במקום אשר יבחר יהוה אלהיך בו ופנית בבקר והלכת לאהליך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ח">ח</span>
ששת ימים תאכל מצות וביום השביעי עצרת ליהוה אלהיך לא תעשה מלאכה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, ט">ט</span>
שבעה שבעת תספר לך מהחל חרמש בקמה תחל לספר שבעה שבעות:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, י">י</span>
ועשית חג שבעות ליהוה אלהיך מסת נדבת ידך אשר תתן כאשר יברכך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, יא">יא</span>
ושמחת לפני יהוה אלהיך אתה ובנך ובתך ועבדך ואמתך והלוי אשר בשעריך והגר והיתום והאלמנה אשר בקרבך במקום אשר יבחר יהוה אלהיך לשכן שמו שם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, יב">יב</span>
וזכרת כי עבד היית במצרים ושמרת ועשית את החקים האלה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, יג">יג</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>חג הסכת תעשה לך שבעת ימים באספך מגרנך ומיקבך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, יד">יד</span>
ושמחת בחגך אתה ובנך ובתך ועבדך ואמתך והלוי והגר והיתום והאלמנה אשר בשעריך:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, טו">טו</span>
שבעת ימים תחג ליהוה אלהיך במקום אשר יבחר יהוה כי יברכך יהוה אלהיך בכל תבואתך ובכל מעשה ידיך והיית אך שמח:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, טז">טז</span>
שלוש פעמים בשנה יראה כל זכורך את פני יהוה אלהיך במקום אשר יבחר בחג המצות ובחג השבעות ובחג הסכות ולא יראה את פני יהוה ריקם:<p dir="rtl">
<span dir="rtl" class="inlineHeader" id="b05_Deuteronomy, פרשת ראה, פרק טז, יז">יז</span>
איש כמתנת ידו כברכת יהוה אלהיך אשר נתן לך: <B>(ססס)</B><p dir="rtl">
<h2 dir="rtl" id="b05_Deuteronomy, פרשת שופטים">פרשת שופטים</h2><p dir="rtl">
<h3 dir="rtl" id="b05_Deuteronomy, פרשת שופטים, המשך פרק טז">המשך פרק טז</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, המשך פרק טז, יח">יח</span>
שפטים ושטרים תתן לך בכל שעריך אשר יהוה אלהיך נתן לך לשבטיך ושפטו את העם משפט צדק:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, המשך פרק טז, יט">יט</span>
לא תטה משפט לא תכיר פנים ולא תקח שחד כי השחד יעור עיני חכמים ויסלף דברי צדיקם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, המשך פרק טז, כ">כ</span>
צדק צדק תרדף למען תחיה וירשת את הארץ אשר יהוה אלהיך נתן לך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, המשך פרק טז, כא">כא</span>
לא תטע לך אשרה כל עץ אצל מזבח יהוה אלהיך אשר תעשה לך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, המשך פרק טז, כב">כב</span>
ולא תקים לך מצבה אשר שנא יהוה אלהיך: <B>(ס)</B><p dir="rtl">
<h3 dir="rtl" id="b05_Deuteronomy, פרשת שופטים, פרק יז">פרק יז</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, א">א</span>
לא תזבח ליהוה אלהיך שור ושה אשר יהיה בו מום כל דבר רע כי תועבת יהוה אלהיך הוא: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ב">ב</span>
כי ימצא בקרבך באחד שעריך אשר יהוה אלהיך נתן לך איש או אשה אשר יעשה את הרע בעיני יהוה אלהיך לעבר בריתו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ג">ג</span>
וילך ויעבד אלהים אחרים וישתחו להם ולשמש או לירח או לכל צבא השמים אשר לא צויתי:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ד">ד</span>
והגד לך ושמעת ודרשת היטב והנה אמת נכון הדבר נעשתה התועבה הזאת בישראל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ה">ה</span>
והוצאת את האיש ההוא או את האשה ההוא אשר עשו את הדבר הרע הזה אל שעריך את האיש או את האשה וסקלתם באבנים ומתו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ו">ו</span>
על פי שנים עדים או שלשה עדים יומת המת לא יומת על פי עד אחד:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ז">ז</span>
יד העדים תהיה בו בראשנה להמיתו ויד כל העם באחרנה ובערת הרע מקרבך: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ח">ח</span>
כי יפלא ממך דבר למשפט בין דם לדם בין דין לדין ובין נגע לנגע דברי ריבת בשעריך וקמת ועלית אל המקום אשר יבחר יהוה אלהיך בו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, ט">ט</span>
ובאת אל הכהנים הלוים ואל השפט אשר יהיה בימים ההם ודרשת והגידו לך את דבר המשפט:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, י">י</span>
ועשית על פי הדבר אשר יגידו לך מן המקום ההוא אשר יבחר יהוה ושמרת לעשות ככל אשר יורוך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יא">יא</span>
על פי התורה אשר יורוך ועל המשפט אשר יאמרו לך תעשה לא תסור מן הדבר אשר יגידו לך ימין ושמאל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יב">יב</span>
והאיש אשר יעשה בזדון לבלתי שמע אל הכהן העמד לשרת שם את יהוה אלהיך או אל השפט ומת האיש ההוא ובערת הרע מישראל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יג">יג</span>
וכל העם ישמעו ויראו ולא יזידון עוד: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יד">יד</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>כי תבא אל הארץ אשר יהוה אלהיך נתן לך וירשתה וישבתה בה ואמרת אשימה עלי מלך ככל הגוים אשר סביבתי:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, טו">טו</span>
שום תשים עליך מלך אשר יבחר יהוה אלהיך בו מקרב אחיך תשים עליך מלך לא תוכל לתת עליך איש נכרי אשר לא אחיך הוא:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, טז">טז</span>
רק לא ירבה לו סוסים ולא ישיב את העם מצרימה למען הרבות סוס ויהוה אמר לכם לא תספון לשוב בדרך הזה עוד:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יז">יז</span>
ולא ירבה לו נשים ולא יסור לבבו וכסף וזהב לא ירבה לו מאד:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יח">יח</span>
והיה כשבתו על כסא ממלכתו וכתב לו את משנה התורה הזאת על ספר מלפני הכהנים הלוים:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, יט">יט</span>
והיתה עמו וקרא בו כל ימי חייו למען ילמד ליראה את יהוה אלהיו לשמר את כל דברי התורה הזאת ואת החקים האלה לעשתם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יז, כ">כ</span>
לבלתי רום לבבו מאחיו ולבלתי סור מן המצוה ימין ושמאול למען יאריך ימים על ממלכתו הוא ובניו בקרב ישראל: <B>(ס)</B><p dir="rtl">
<h3 dir="rtl" id="b05_Deuteronomy, פרשת שופטים, פרק יח">פרק יח</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, א">א</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>לא יהיה לכהנים הלוים כל שבט לוי חלק ונחלה עם ישראל אשי יהוה ונחלתו יאכלון:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ב">ב</span>
ונחלה לא יהיה לו בקרב אחיו יהוה הוא נחלתו כאשר דבר לו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ג">ג</span>
וזה יהיה משפט הכהנים מאת העם מאת זבחי הזבח אם שור אם שה ונתן לכהן הזרע והלחיים והקבה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ד">ד</span>
ראשית דגנך תירשך ויצהרך וראשית גז צאנך תתן לו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ה">ה</span>
כי בו בחר יהוה אלהיך מכל שבטיך לעמד לשרת בשם יהוה הוא ובניו כל הימים: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ו">ו</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>וכי יבא הלוי מאחד שעריך מכל ישראל אשר הוא גר שם ובא בכל אות נפשו אל המקום אשר יבחר יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ז">ז</span>
ושרת בשם יהוה אלהיו ככל אחיו הלוים העמדים שם לפני יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ח">ח</span>
חלק כחלק יאכלו לבד ממכריו על האבות: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, ט">ט</span>
כי אתה בא אל הארץ אשר יהוה אלהיך נתן לך לא תלמד לעשות כתועבת הגוים ההם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, י">י</span>
לא ימצא בך מעביר בנו ובתו באש קסם קסמים מעונן ומנחש ומכשף:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יא">יא</span>
וחבר חבר ושאל אוב וידעני ודרש אל המתים:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יב">יב</span>
כי תועבת יהוה כל עשה אלה ובגלל התועבת האלה יהוה אלהיך מוריש אותם מפניך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יג">יג</span>
תמים תהיה עם יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יד">יד</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>כי הגוים האלה אשר אתה יורש אותם אל מעננים ואל קסמים ישמעו ואתה לא כן נתן לך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, טו">טו</span>
נביא מקרבך מאחיך כמני יקים לך יהוה אלהיך אליו תשמעון:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, טז">טז</span>
ככל אשר שאלת מעם יהוה אלהיך בחרב ביום הקהל לאמר לא אסף לשמע את קול יהוה אלהי ואת האש הגדלה הזאת לא אראה עוד ולא אמות:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יז">יז</span>
ויאמר יהוה אלי היטיבו אשר דברו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יח">יח</span>
נביא אקים להם מקרב אחיהם כמוך ונתתי דברי בפיו ודבר אליהם את כל אשר אצונו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, יט">יט</span>
והיה האיש אשר לא ישמע אל דברי אשר ידבר בשמי אנכי אדרש מעמו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, כ">כ</span>
אך הנביא אשר יזיד לדבר דבר בשמי את אשר לא צויתיו לדבר ואשר ידבר בשם אלהים אחרים ומת הנביא ההוא:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, כא">כא</span>
וכי תאמר בלבבך איכה נדע את הדבר אשר לא דברו יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יח, כב">כב</span>
אשר ידבר הנביא בשם יהוה ולא יהיה הדבר ולא יבא הוא הדבר אשר לא דברו יהוה בזדון דברו הנביא לא תגור ממנו: <B>(ס)</B><p dir="rtl">
<h3 dir="rtl" id="b05_Deuteronomy, פרשת שופטים, פרק יט">פרק יט</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, א">א</span>
כי יכרית יהוה אלהיך את הגוים אשר יהוה אלהיך נתן לך את ארצם וירשתם וישבת בעריהם ובבתיהם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ב">ב</span>
שלוש ערים תבדיל לך בתוך ארצך אשר יהוה אלהיך נתן לך לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ג">ג</span>
תכין לך הדרך ושלשת את גבול ארצך אשר ינחילך יהוה אלהיך והיה לנוס שמה כל רצח:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ד">ד</span>
וזה דבר הרצח אשר ינוס שמה וחי אשר יכה את רעהו בבלי דעת והוא לא שנא לו מתמל שלשם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ה">ה</span>
ואשר יבא את רעהו ביער לחטב עצים ונדחה ידו בגרזן לכרת העץ ונשל הברזל מן העץ ומצא את רעהו ומת הוא ינוס אל אחת הערים האלה וחי:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ו">ו</span>
פן ירדף גאל הדם אחרי הרצח כי יחם לבבו והשיגו כי ירבה הדרך והכהו נפש ולו אין משפט מות כי לא שנא הוא לו מתמול שלשום:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ז">ז</span>
על כן אנכי מצוך לאמר שלש ערים תבדיל לך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ח">ח</span>
ואם ירחיב יהוה אלהיך את גבלך כאשר נשבע לאבתיך ונתן לך את כל הארץ אשר דבר לתת לאבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, ט">ט</span>
כי תשמר את כל המצוה הזאת לעשתה אשר אנכי מצוך היום לאהבה את יהוה אלהיך וללכת בדרכיו כל הימים ויספת לך עוד שלש ערים על השלש האלה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, י">י</span>
ולא ישפך דם נקי בקרב ארצך אשר יהוה אלהיך נתן לך נחלה והיה עליך דמים: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יא">יא</span>
וכי יהיה איש שנא לרעהו וארב לו וקם עליו והכהו נפש ומת ונס אל אחת הערים האל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יב">יב</span>
ושלחו זקני עירו ולקחו אתו משם ונתנו אתו ביד גאל הדם ומת:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יג">יג</span>
לא תחוס עינך עליו ובערת דם הנקי מישראל וטוב לך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יד">יד</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>לא תסיג גבול רעך אשר גבלו ראשנים בנחלתך אשר תנחל בארץ אשר יהוה אלהיך נתן לך לרשתה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, טו">טו</span>
לא יקום עד אחד באיש לכל עון ולכל חטאת בכל חטא אשר יחטא על פי שני עדים או על פי שלשה עדים יקום דבר:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, טז">טז</span>
כי יקום עד חמס באיש לענות בו סרה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יז">יז</span>
ועמדו שני האנשים אשר להם הריב לפני יהוה לפני הכהנים והשפטים אשר יהיו בימים ההם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יח">יח</span>
ודרשו השפטים היטב והנה עד שקר העד שקר ענה באחיו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, יט">יט</span>
ועשיתם לו כאשר זמם לעשות לאחיו ובערת הרע מקרבך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, כ">כ</span>
והנשארים ישמעו ויראו ולא יספו לעשות עוד כדבר הרע הזה בקרבך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק יט, כא">כא</span>
ולא תחוס עינך נפש בנפש עין בעין שן בשן יד ביד רגל ברגל: <B>(ס)</B><p dir="rtl">
<h3 dir="rtl" id="b05_Deuteronomy, פרשת שופטים, פרק כ">פרק כ</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, א">א</span>
כי תצא למלחמה על איבך וראית סוס ורכב עם רב ממך לא תירא מהם כי יהוה אלהיך עמך המעלך מארץ מצרים:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ב">ב</span>
והיה כקרבכם אל המלחמה ונגש הכהן ודבר אל העם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ג">ג</span>
ואמר אלהם שמע ישראל אתם קרבים היום למלחמה על איביכם אל ירך לבבכם אל תיראו ואל תחפזו ואל תערצו מפניהם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ד">ד</span>
כי יהוה אלהיכם ההלך עמכם להלחם לכם עם איביכם להושיע אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ה">ה</span>
ודברו השטרים אל העם לאמר מי האיש אשר בנה בית חדש ולא חנכו ילך וישב לביתו פן ימות במלחמה ואיש אחר יחנכנו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ו">ו</span>
ומי האיש אשר נטע כרם ולא חללו ילך וישב לביתו פן ימות במלחמה ואיש אחר יחללנו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ז">ז</span>
ומי האיש אשר ארש אשה ולא לקחה ילך וישב לביתו פן ימות במלחמה ואיש אחר יקחנה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ח">ח</span>
ויספו השטרים לדבר אל העם ואמרו מי האיש הירא ורך הלבב ילך וישב לביתו ולא ימס את לבב אחיו כלבבו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, ט">ט</span>
והיה ככלת השטרים לדבר אל העם ופקדו שרי צבאות בראש העם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, י">י</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>כי תקרב אל עיר להלחם עליה וקראת אליה לשלום:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יא">יא</span>
והיה אם שלום תענך ופתחה לך והיה כל העם הנמצא בה יהיו לך למס ועבדוך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יב">יב</span>
ואם לא תשלים עמך ועשתה עמך מלחמה וצרת עליה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יג">יג</span>
ונתנה יהוה אלהיך בידך והכית את כל זכורה לפי חרב:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יד">יד</span>
רק הנשים והטף והבהמה וכל אשר יהיה בעיר כל שללה תבז לך ואכלת את שלל איביך אשר נתן יהוה אלהיך לך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, טו">טו</span>
כן תעשה לכל הערים הרחקת ממך מאד אשר לא מערי הגוים האלה הנה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, טז">טז</span>
רק מערי העמים האלה אשר יהוה אלהיך נתן לך נחלה לא תחיה כל נשמה:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יז">יז</span>
כי החרם תחרימם החתי והאמרי הכנעני והפרזי החוי והיבוסי כאשר צוך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יח">יח</span>
למען אשר לא ילמדו אתכם לעשות ככל תועבתם אשר עשו לאלהיהם וחטאתם ליהוה אלהיכם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, יט">יט</span>
כי תצור אל עיר ימים רבים להלחם עליה לתפשה לא תשחית את עצה לנדח עליו גרזן כי ממנו תאכל ואתו לא תכרת כי האדם עץ השדה לבא מפניך במצור:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כ, כ">כ</span>
רק עץ אשר תדע כי לא עץ מאכל הוא אתו תשחית וכרת ובנית מצור על העיר אשר הוא עשה עמך מלחמה עד רדתה: <B>(פ)</B><p dir="rtl">
<h3 dir="rtl" id="b05_Deuteronomy, פרשת שופטים, פרק כא">פרק כא</h3><p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, א">א</span>
כי ימצא חלל באדמה אשר יהוה אלהיך נתן לך לרשתה נפל בשדה לא נודע מי הכהו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ב">ב</span>
ויצאו זקניך ושפטיך ומדדו אל הערים אשר סביבת החלל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ג">ג</span>
והיה העיר הקרבה אל החלל ולקחו זקני העיר ההוא עגלת בקר אשר לא עבד בה אשר לא משכה בעל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ד">ד</span>
והורדו זקני העיר ההוא את העגלה אל נחל איתן אשר לא יעבד בו ולא יזרע וערפו שם את העגלה בנחל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ה">ה</span>
ונגשו הכהנים בני לוי כי בם בחר יהוה אלהיך לשרתו ולברך בשם יהוה ועל פיהם יהיה כל ריב וכל נגע:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ו">ו</span>
וכל זקני העיר ההוא הקרבים אל החלל ירחצו את ידיהם על העגלה הערופה בנחל:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ז">ז</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>וענו ואמרו ידינו לא שפכה את הדם הזה ועינינו לא ראו:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ח">ח</span>
כפר לעמך ישראל אשר פדית יהוה ואל תתן דם נקי בקרב עמך ישראל ונכפר להם הדם:<p dir="rtl">
<span dir="rtl" class="inlineHeader" id="b05_Deuteronomy, פרשת שופטים, פרק כא, ט">ט</span>
ואתה תבער הדם הנקי מקרבך כי תעשה הישר בעיני יהוה: <B>(ססס)</B><p dir="rtl">
<h2 dir="rtl" id="b05_Deuteronomy, פרשת כי תצא">פרשת כי תצא</h2><p dir="rtl">
<h3 dir="rtl" id="b05_Deuteronomy, פרשת כי תצא, המשך פרק כא">המשך פרק כא</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, י">י</span>
כי תצא למלחמה על איביך ונתנו יהוה אלהיך בידך ושבית שביו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יא">יא</span>
וראית בשביה אשת יפת תאר וחשקת בה ולקחת לך לאשה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יב">יב</span>
והבאתה אל תוך ביתך וגלחה את ראשה ועשתה את צפרניה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יג">יג</span>
והסירה את שמלת שביה מעליה וישבה בביתך ובכתה את אביה ואת אמה ירח ימים ואחר כן תבוא אליה ובעלתה והיתה לך לאשה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יד">יד</span>
והיה אם לא חפצת בה ושלחתה לנפשה ומכר לא תמכרנה בכסף לא תתעמר בה תחת אשר עניתה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, טו">טו</span>
כי תהיין לאיש שתי נשים האחת אהובה והאחת שנואה וילדו לו בנים האהובה והשנואה והיה הבן הבכר לשניאה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, טז">טז</span>
והיה ביום הנחילו את בניו את אשר יהיה לו לא יוכל לבכר את בן האהובה על פני בן השנואה הבכר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יז">יז</span>
כי את הבכר בן השנואה יכיר לתת לו פי שנים בכל אשר ימצא לו כי הוא ראשית אנו לו משפט הבכרה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יח">יח</span>
כי יהיה לאיש בן סורר ומורה איננו שמע בקול אביו ובקול אמו ויסרו אתו ולא ישמע אליהם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, יט">יט</span>
ותפשו בו אביו ואמו והוציאו אתו אל זקני עירו ואל שער מקמו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, כ">כ</span>
ואמרו אל זקני עירו בננו זה סורר ומרה איננו שמע בקלנו זולל וסבא:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, כא">כא</span>
ורגמהו כל אנשי עירו באבנים ומת ובערת הרע מקרבך וכל ישראל ישמעו ויראו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, כב">כב</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>וכי יהיה באיש חטא משפט מות והומת ותלית אתו על עץ:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, המשך פרק כא, כג">כג</span>
לא תלין נבלתו על העץ כי קבור תקברנו ביום ההוא כי קללת אלהים תלוי ולא תטמא את אדמתך אשר יהוה אלהיך נתן לך נחלה: <B>(ס)</B><p dir="rtl">
<h3 dir="rtl" id="b05_Deuteronomy, פרשת כי תצא, פרק כב">פרק כב</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, א">א</span>
לא תראה את שור אחיך או את שיו נדחים והתעלמת מהם השב תשיבם לאחיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ב">ב</span>
ואם לא קרוב אחיך אליך ולא ידעתו ואספתו אל תוך ביתך והיה עמך עד דרש אחיך אתו והשבתו לו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ג">ג</span>
וכן תעשה לחמרו וכן תעשה לשמלתו וכן תעשה לכל אבדת אחיך אשר תאבד ממנו ומצאתה לא תוכל להתעלם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ד">ד</span>
לא תראה את חמור אחיך או שורו נפלים בדרך והתעלמת מהם הקם תקים עמו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ה">ה</span>
לא יהיה כלי גבר על אשה ולא ילבש גבר שמלת אשה כי תועבת יהוה אלהיך כל עשה אלה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ו">ו</span>
כי יקרא קן צפור לפניך בדרך בכל עץ או על הארץ אפרחים או ביצים והאם רבצת על האפרחים או על הביצים לא תקח האם על הבנים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ז">ז</span>
שלח תשלח את האם ואת הבנים תקח לך למען ייטב לך והארכת ימים: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ח">ח</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>כי תבנה בית חדש ועשית מעקה לגגך ולא תשים דמים בביתך כי יפל הנפל ממנו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, ט">ט</span>
לא תזרע כרמך כלאים פן תקדש המלאה הזרע אשר תזרע ותבואת הכרם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, י">י</span>
לא תחרש בשור ובחמר יחדו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יא">יא</span>
לא תלבש שעטנז צמר ופשתים יחדו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יב">יב</span>
גדלים תעשה לך על ארבע כנפות כסותך אשר תכסה בה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יג">יג</span>
כי יקח איש אשה ובא אליה ושנאה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יד">יד</span>
ושם לה עלילת דברים והוצא עליה שם רע ואמר את האשה הזאת לקחתי ואקרב אליה ולא מצאתי לה בתולים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, טו">טו</span>
ולקח אבי הנער ואמה והוציאו את בתולי הנער אל זקני העיר השערה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, טז">טז</span>
ואמר אבי הנער אל הזקנים את בתי נתתי לאיש הזה לאשה וישנאה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יז">יז</span>
והנה הוא שם עלילת דברים לאמר לא מצאתי לבתך בתולים ואלה בתולי בתי ופרשו השמלה לפני זקני העיר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יח">יח</span>
ולקחו זקני העיר ההוא את האיש ויסרו אתו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, יט">יט</span>
וענשו אתו מאה כסף ונתנו לאבי הנערה כי הוציא שם רע על בתולת ישראל ולו תהיה לאשה לא יוכל לשלחה כל ימיו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כ">כ</span>
ואם אמת היה הדבר הזה לא נמצאו בתולים לנער:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כא">כא</span>
והוציאו את הנער אל פתח בית אביה וסקלוה אנשי עירה באבנים ומתה כי עשתה נבלה בישראל לזנות בית אביה ובערת הרע מקרבך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כב">כב</span>
כי ימצא איש שכב עם אשה בעלת בעל ומתו גם שניהם האיש השכב עם האשה והאשה ובערת הרע מישראל: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כג">כג</span>
כי יהיה נער בתולה מארשה לאיש ומצאה איש בעיר ושכב עמה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כד">כד</span>
והוצאתם את שניהם אל שער העיר ההוא וסקלתם אתם באבנים ומתו את הנער על דבר אשר לא צעקה בעיר ואת האיש על דבר אשר ענה את אשת רעהו ובערת הרע מקרבך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כה">כה</span>
ואם בשדה ימצא האיש את הנער המארשה והחזיק בה האיש ושכב עמה ומת האיש אשר שכב עמה לבדו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כו">כו</span>
ולנער לא תעשה דבר אין לנער חטא מות כי כאשר יקום איש על רעהו ורצחו נפש כן הדבר הזה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כז">כז</span>
כי בשדה מצאה צעקה הנער המארשה ואין מושיע לה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כח">כח</span>
כי ימצא איש נער בתולה אשר לא ארשה ותפשה ושכב עמה ונמצאו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כב, כט">כט</span>
ונתן האיש השכב עמה לאבי הנער חמשים כסף ולו תהיה לאשה תחת אשר ענה לא יוכל שלחה כל ימיו: <B>(ס)</B><p dir="rtl">
<h3 dir="rtl" id="b05_Deuteronomy, פרשת כי תצא, פרק כג">פרק כג</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, א">א</span>
לא יקח איש את אשת אביו ולא יגלה כנף אביו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ב">ב</span>
לא יבא פצוע דכה וכרות שפכה בקהל יהוה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ג">ג</span>
לא יבא ממזר בקהל יהוה גם דור עשירי לא יבא לו בקהל יהוה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ד">ד</span>
לא יבא עמוני ומואבי בקהל יהוה גם דור עשירי לא יבא להם בקהל יהוה עד עולם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ה">ה</span>
על דבר אשר לא קדמו אתכם בלחם ובמים בדרך בצאתכם ממצרים ואשר שכר עליך את בלעם בן בעור מפתור ארם נהרים לקללך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ו">ו</span>
ולא אבה יהוה אלהיך לשמע אל בלעם ויהפך יהוה אלהיך לך את הקללה לברכה כי אהבך יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ז">ז</span>
לא תדרש שלמם וטבתם כל ימיך לעולם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ח">ח</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>לא תתעב אדמי כי אחיך הוא לא תתעב מצרי כי גר היית בארצו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, ט">ט</span>
בנים אשר יולדו להם דור שלישי יבא להם בקהל יהוה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, י">י</span>
כי תצא מחנה על איביך ונשמרת מכל דבר רע:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יא">יא</span>
כי יהיה בך איש אשר לא יהיה טהור מקרה לילה ויצא אל מחוץ למחנה לא יבא אל תוך המחנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יב">יב</span>
והיה לפנות ערב ירחץ במים וכבא השמש יבא אל תוך המחנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יג">יג</span>
ויד תהיה לך מחוץ למחנה ויצאת שמה חוץ:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יד">יד</span>
ויתד תהיה לך על אזנך והיה בשבתך חוץ וחפרתה בה ושבת וכסית את צאתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, טו">טו</span>
כי יהוה אלהיך מתהלך בקרב מחנך להצילך ולתת איביך לפניך והיה מחניך קדוש ולא יראה בך ערות דבר ושב מאחריך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, טז">טז</span>
לא תסגיר עבד אל אדניו אשר ינצל אליך מעם אדניו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יז">יז</span>
עמך ישב בקרבך במקום אשר יבחר באחד שעריך בטוב לו לא תוננו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יח">יח</span>
לא תהיה קדשה מבנות ישראל ולא יהיה קדש מבני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, יט">יט</span>
לא תביא אתנן זונה ומחיר כלב בית יהוה אלהיך לכל נדר כי תועבת יהוה אלהיך גם שניהם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כ">כ</span>
לא תשיך לאחיך נשך כסף נשך אכל נשך כל דבר אשר ישך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כא">כא</span>
לנכרי תשיך ולאחיך לא תשיך למען יברכך יהוה אלהיך בכל משלח ידך על הארץ אשר אתה בא שמה לרשתה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כב">כב</span>
כי תדר נדר ליהוה אלהיך לא תאחר לשלמו כי דרש ידרשנו יהוה אלהיך מעמך והיה בך חטא:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כג">כג</span>
וכי תחדל לנדר לא יהיה בך חטא:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כד">כד</span>
מוצא שפתיך תשמר ועשית כאשר נדרת ליהוה אלהיך נדבה אשר דברת בפיך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כה">כה</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>כי תבא בכרם רעך ואכלת ענבים כנפשך שבעך ואל כליך לא תתן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כג, כו">כו</span>
כי תבא בקמת רעך וקטפת מלילת בידך וחרמש לא תניף על קמת רעך: <B>(ס)</B><p dir="rtl">
<h3 dir="rtl" id="b05_Deuteronomy, פרשת כי תצא, פרק כד">פרק כד</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, א">א</span>
כי יקח איש אשה ובעלה והיה אם לא תמצא חן בעיניו כי מצא בה ערות דבר וכתב לה ספר כריתת ונתן בידה ושלחה מביתו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ב">ב</span>
ויצאה מביתו והלכה והיתה לאיש אחר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ג">ג</span>
ושנאה האיש האחרון וכתב לה ספר כריתת ונתן בידה ושלחה מביתו או כי ימות האיש האחרון אשר לקחה לו לאשה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ד">ד</span>
לא יוכל בעלה הראשון אשר שלחה לשוב לקחתה להיות לו לאשה אחרי אשר הטמאה כי תועבה הוא לפני יהוה ולא תחטיא את הארץ אשר יהוה אלהיך נתן לך נחלה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ה">ה</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>כי יקח איש אשה חדשה לא יצא בצבא ולא יעבר עליו לכל דבר נקי יהיה לביתו שנה אחת ושמח את אשתו אשר לקח:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ו">ו</span>
לא יחבל רחים ורכב כי נפש הוא חבל: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ז">ז</span>
כי ימצא איש גנב נפש מאחיו מבני ישראל והתעמר בו ומכרו ומת הגנב ההוא ובערת הרע מקרבך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ח">ח</span>
השמר בנגע הצרעת לשמר מאד ולעשות ככל אשר יורו אתכם הכהנים הלוים כאשר צויתם תשמרו לעשות:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, ט">ט</span>
זכור את אשר עשה יהוה אלהיך למרים בדרך בצאתכם ממצרים: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, י">י</span>
כי תשה ברעך משאת מאומה לא תבא אל ביתו לעבט עבטו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יא">יא</span>
בחוץ תעמד והאיש אשר אתה נשה בו יוציא אליך את העבוט החוצה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יב">יב</span>
ואם איש עני הוא לא תשכב בעבטו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יג">יג</span>
השב תשיב לו את העבוט כבוא השמש ושכב בשלמתו וברכך ולך תהיה צדקה לפני יהוה אלהיך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יד">יד</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>לא תעשק שכיר עני ואביון מאחיך או מגרך אשר בארצך בשעריך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, טו">טו</span>
ביומו תתן שכרו ולא תבוא עליו השמש כי עני הוא ואליו הוא נשא את נפשו ולא יקרא עליך אל יהוה והיה בך חטא: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, טז">טז</span>
לא יומתו אבות על בנים ובנים לא יומתו על אבות איש בחטאו יומתו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יז">יז</span>
לא תטה משפט גר יתום ולא תחבל בגד אלמנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יח">יח</span>
וזכרת כי עבד היית במצרים ויפדך יהוה אלהיך משם על כן אנכי מצוך לעשות את הדבר הזה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, יט">יט</span>
כי תקצר קצירך בשדך ושכחת עמר בשדה לא תשוב לקחתו לגר ליתום ולאלמנה יהיה למען יברכך יהוה אלהיך בכל מעשה ידיך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, כ">כ</span>
כי תחבט זיתך לא תפאר אחריך לגר ליתום ולאלמנה יהיה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, כא">כא</span>
כי תבצר כרמך לא תעולל אחריך לגר ליתום ולאלמנה יהיה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כד, כב">כב</span>
וזכרת כי עבד היית בארץ מצרים על כן אנכי מצוך לעשות את הדבר הזה: <B>(ס)</B><p dir="rtl">
<h3 dir="rtl" id="b05_Deuteronomy, פרשת כי תצא, פרק כה">פרק כה</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, א">א</span>
כי יהיה ריב בין אנשים ונגשו אל המשפט ושפטום והצדיקו את הצדיק והרשיעו את הרשע:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ב">ב</span>
והיה אם בן הכות הרשע והפילו השפט והכהו לפניו כדי רשעתו במספר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ג">ג</span>
ארבעים יכנו לא יסיף פן יסיף להכתו על אלה מכה רבה ונקלה אחיך לעיניך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ד">ד</span>
לא תחסם שור בדישו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ה">ה</span>
כי ישבו אחים יחדו ומת אחד מהם ובן אין לו לא תהיה אשת המת החוצה לאיש זר יבמה יבא עליה ולקחה לו לאשה ויבמה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ו">ו</span>
והיה הבכור אשר תלד יקום על שם אחיו המת ולא ימחה שמו מישראל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ז">ז</span>
ואם לא יחפץ האיש לקחת את יבמתו ועלתה יבמתו השערה אל הזקנים ואמרה מאן יבמי להקים לאחיו שם בישראל לא אבה יבמי:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ח">ח</span>
וקראו לו זקני עירו ודברו אליו ועמד ואמר לא חפצתי לקחתה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, ט">ט</span>
ונגשה יבמתו אליו לעיני הזקנים וחלצה נעלו מעל רגלו וירקה בפניו וענתה ואמרה ככה יעשה לאיש אשר לא יבנה את בית אחיו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, י">י</span>
ונקרא שמו בישראל בית חלוץ הנעל: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יא">יא</span>
כי ינצו אנשים יחדו איש ואחיו וקרבה אשת האחד להציל את אישה מיד מכהו ושלחה ידה והחזיקה במבשיו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יב">יב</span>
וקצתה את כפה לא תחוס עינך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יג">יג</span>
לא יהיה לך בכיסך אבן ואבן גדולה וקטנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יד">יד</span>
לא יהיה לך בביתך איפה ואיפה גדולה וקטנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, טו">טו</span>
אבן שלמה וצדק יהיה לך איפה שלמה וצדק יהיה לך למען יאריכו ימיך על האדמה אשר יהוה אלהיך נתן לך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, טז">טז</span>
כי תועבת יהוה אלהיך כל עשה אלה כל עשה עול: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יז">יז</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>זכור את אשר עשה לך עמלק בדרך בצאתכם ממצרים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יח">יח</span>
אשר קרך בדרך ויזנב בך כל הנחשלים אחריך ואתה עיף ויגע ולא ירא אלהים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תצא, פרק כה, יט">יט</span>
והיה בהניח יהוה אלהיך לך מכל איביך מסביב בארץ אשר יהוה אלהיך נתן לך נחלה לרשתה תמחה את זכר עמלק מתחת השמים לא תשכח: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת כי תבוא">פרשת כי תבוא</h2><p dir="rtl">
<h3 dir="rtl" id="b05_Deuteronomy, פרשת כי תבוא, פרק כו">פרק כו</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, א">א</span>
והיה כי תבוא אל הארץ אשר יהוה אלהיך נתן לך נחלה וירשתה וישבת בה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ב">ב</span>
ולקחת מראשית כל פרי האדמה אשר תביא מארצך אשר יהוה אלהיך נתן לך ושמת בטנא והלכת אל המקום אשר יבחר יהוה אלהיך לשכן שמו שם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ג">ג</span>
ובאת אל הכהן אשר יהיה בימים ההם ואמרת אליו הגדתי היום ליהוה אלהיך כי באתי אל הארץ אשר נשבע יהוה לאבתינו לתת לנו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ד">ד</span>
ולקח הכהן הטנא מידך והניחו לפני מזבח יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ה">ה</span>
וענית ואמרת לפני יהוה אלהיך ארמי אבד אבי וירד מצרימה ויגר שם במתי מעט ויהי שם לגוי גדול עצום ורב:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ו">ו</span>
וירעו אתנו המצרים ויענונו ויתנו עלינו עבדה קשה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ז">ז</span>
ונצעק אל יהוה אלהי אבתינו וישמע יהוה את קלנו וירא את ענינו ואת עמלנו ואת לחצנו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ח">ח</span>
ויוצאנו יהוה ממצרים ביד חזקה ובזרע נטויה ובמרא גדל ובאתות ובמפתים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, ט">ט</span>
ויבאנו אל המקום הזה ויתן לנו את הארץ הזאת ארץ זבת חלב ודבש:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, י">י</span>
ועתה הנה הבאתי את ראשית פרי האדמה אשר נתתה לי יהוה והנחתו לפני יהוה אלהיך והשתחוית לפני יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יא">יא</span>
ושמחת בכל הטוב אשר נתן לך יהוה אלהיך ולביתך אתה והלוי והגר אשר בקרבך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יב">יב</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>כי תכלה לעשר את כל מעשר תבואתך בשנה השלישת שנת המעשר ונתתה ללוי לגר ליתום ולאלמנה ואכלו בשעריך ושבעו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יג">יג</span>
ואמרת לפני יהוה אלהיך בערתי הקדש מן הבית וגם נתתיו ללוי ולגר ליתום ולאלמנה ככל מצותך אשר צויתני לא עברתי ממצותיך ולא שכחתי:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יד">יד</span>
לא אכלתי באני ממנו ולא בערתי ממנו בטמא ולא נתתי ממנו למת שמעתי בקול יהוה אלהי עשיתי ככל אשר צויתני:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, טו">טו</span>
השקיפה ממעון קדשך מן השמים וברך את עמך את ישראל ואת האדמה אשר נתתה לנו כאשר נשבעת לאבתינו ארץ זבת חלב ודבש: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, טז">טז</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>היום הזה יהוה אלהיך מצוך לעשות את החקים האלה ואת המשפטים ושמרת ועשית אותם בכל לבבך ובכל נפשך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יז">יז</span>
את יהוה האמרת היום להיות לך לאלהים וללכת בדרכיו ולשמר חקיו ומצותיו ומשפטיו ולשמע בקלו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יח">יח</span>
ויהוה האמירך היום להיות לו לעם סגלה כאשר דבר לך ולשמר כל מצותיו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כו, יט">יט</span>
ולתתך עליון על כל הגוים אשר עשה לתהלה ולשם ולתפארת ולהיתך עם קדש ליהוה אלהיך כאשר דבר: <B>(פ)</B><p dir="rtl">
<h3 dir="rtl" id="b05_Deuteronomy, פרשת כי תבוא, פרק כז">פרק כז</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויצו משה וזקני ישראל את העם לאמר שמר את כל המצוה אשר אנכי מצוה אתכם היום:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ב">ב</span>
והיה ביום אשר תעברו את הירדן אל הארץ אשר יהוה אלהיך נתן לך והקמת לך אבנים גדלות ושדת אתם בשיד:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ג">ג</span>
וכתבת עליהן את כל דברי התורה הזאת בעברך למען אשר תבא אל הארץ אשר יהוה אלהיך נתן לך ארץ זבת חלב ודבש כאשר דבר יהוה אלהי אבתיך לך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ד">ד</span>
והיה בעברכם את הירדן תקימו את האבנים האלה אשר אנכי מצוה אתכם היום בהר עיבל ושדת אותם בשיד:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ה">ה</span>
ובנית שם מזבח ליהוה אלהיך מזבח אבנים לא תניף עליהם ברזל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ו">ו</span>
אבנים שלמות תבנה את מזבח יהוה אלהיך והעלית עליו עולת ליהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ז">ז</span>
וזבחת שלמים ואכלת שם ושמחת לפני יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ח">ח</span>
וכתבת על האבנים את כל דברי התורה הזאת באר היטב: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, ט">ט</span>
וידבר משה והכהנים הלוים אל כל ישראל לאמר הסכת ושמע ישראל היום הזה נהיית לעם ליהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, י">י</span>
ושמעת בקול יהוה אלהיך ועשית את מצותו ואת חקיו אשר אנכי מצוך היום: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יא">יא</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויצו משה את העם ביום ההוא לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יב">יב</span>
אלה יעמדו לברך את העם על הר גרזים בעברכם את הירדן שמעון ולוי ויהודה ויששכר ויוסף ובנימן:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יג">יג</span>
ואלה יעמדו על הקללה בהר עיבל ראובן גד ואשר וזבולן דן ונפתלי:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יד">יד</span>
וענו הלוים ואמרו אל כל איש ישראל קול רם: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, טו">טו</span>
ארור האיש אשר יעשה פסל ומסכה תועבת יהוה מעשה ידי חרש ושם בסתר וענו כל העם ואמרו אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, טז">טז</span>
ארור מקלה אביו ואמו ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יז">יז</span>
ארור מסיג גבול רעהו ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יח">יח</span>
ארור משגה עור בדרך ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, יט">יט</span>
ארור מטה משפט גר יתום ואלמנה ואמר כל העם אמן:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כ">כ</span>
ארור שכב עם אשת אביו כי גלה כנף אביו ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כא">כא</span>
ארור שכב עם כל בהמה ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כב">כב</span>
ארור שכב עם אחתו בת אביו או בת אמו ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כג">כג</span>
ארור שכב עם חתנתו ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כד">כד</span>
ארור מכה רעהו בסתר ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כה">כה</span>
ארור לקח שחד להכות נפש דם נקי ואמר כל העם אמן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כז, כו">כו</span>
ארור אשר לא יקים את דברי התורה הזאת לעשות אותם ואמר כל העם אמן: <B>(ס)</B><p dir="rtl">
<h3 dir="rtl" id="b05_Deuteronomy, פרשת כי תבוא, פרק כח">פרק כח</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, א">א</span>
והיה אם שמוע תשמע בקול יהוה אלהיך לשמר לעשות את כל מצותיו אשר אנכי מצוך היום ונתנך יהוה אלהיך עליון על כל גויי הארץ:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ב">ב</span>
ובאו עליך כל הברכות האלה והשיגך כי תשמע בקול יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ג">ג</span>
ברוך אתה בעיר וברוך אתה בשדה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ד">ד</span>
ברוך פרי בטנך ופרי אדמתך ופרי בהמתך שגר אלפיך ועשתרות צאנך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ה">ה</span>
ברוך טנאך ומשארתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ו">ו</span>
ברוך אתה בבאך וברוך אתה בצאתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ז">ז</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>יתן יהוה את איביך הקמים עליך נגפים לפניך בדרך אחד יצאו אליך ובשבעה דרכים ינוסו לפניך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ח">ח</span>
יצו יהוה אתך את הברכה באסמיך ובכל משלח ידך וברכך בארץ אשר יהוה אלהיך נתן לך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ט">ט</span>
יקימך יהוה לו לעם קדוש כאשר נשבע לך כי תשמר את מצות יהוה אלהיך והלכת בדרכיו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, י">י</span>
וראו כל עמי הארץ כי שם יהוה נקרא עליך ויראו ממך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יא">יא</span>
והותרך יהוה לטובה בפרי בטנך ובפרי בהמתך ובפרי אדמתך על האדמה אשר נשבע יהוה לאבתיך לתת לך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יב">יב</span>
יפתח יהוה לך את אוצרו הטוב את השמים לתת מטר ארצך בעתו ולברך את כל מעשה ידך והלוית גוים רבים ואתה לא תלוה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יג">יג</span>
ונתנך יהוה לראש ולא לזנב והיית רק למעלה ולא תהיה למטה כי תשמע אל מצות יהוה אלהיך אשר אנכי מצוך היום לשמר ולעשות:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יד">יד</span>
ולא תסור מכל הדברים אשר אנכי מצוה אתכם היום ימין ושמאול ללכת אחרי אלהים אחרים לעבדם: <B>(פפפ)</B><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, טו">טו</span>
והיה אם לא תשמע בקול יהוה אלהיך לשמר לעשות את כל מצותיו וחקתיו אשר אנכי מצוך היום ובאו עליך כל הקללות האלה והשיגוך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, טז">טז</span>
ארור אתה בעיר וארור אתה בשדה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יז">יז</span>
ארור טנאך ומשארתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יח">יח</span>
ארור פרי בטנך ופרי אדמתך שגר אלפיך ועשתרת צאנך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, יט">יט</span>
ארור אתה בבאך וארור אתה בצאתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כ">כ</span>
ישלח יהוה בך את המארה את המהומה ואת המגערת בכל משלח ידך אשר תעשה עד השמדך ועד אבדך מהר מפני רע מעלליך אשר עזבתני:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כא">כא</span>
ידבק יהוה בך את הדבר עד כלתו אתך מעל האדמה אשר אתה בא שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כב">כב</span>
יככה יהוה בשחפת ובקדחת ובדלקת ובחרחר ובחרב ובשדפון ובירקון ורדפוך עד אבדך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כג">כג</span>
והיו שמיך אשר על ראשך נחשת והארץ אשר תחתיך ברזל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כד">כד</span>
יתן יהוה את מטר ארצך אבק ועפר מן השמים ירד עליך עד השמדך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כה">כה</span>
יתנך יהוה נגף לפני איביך בדרך אחד תצא אליו ובשבעה דרכים תנוס לפניו והיית לזעוה לכל ממלכות הארץ:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כו">כו</span>
והיתה נבלתך למאכל לכל עוף השמים ולבהמת הארץ ואין מחריד:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כז">כז</span>
יככה יהוה בשחין מצרים ובעפלים ובגרב ובחרס אשר לא תוכל להרפא:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כח">כח</span>
יככה יהוה בשגעון ובעורון ובתמהון לבב:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, כט">כט</span>
והיית ממשש בצהרים כאשר ימשש העור באפלה ולא תצליח את דרכיך והיית אך עשוק וגזול כל הימים ואין מושיע:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ל">ל</span>
אשה תארש ואיש אחר ישגלנה בית תבנה ולא תשב בו כרם תטע ולא תחללנו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לא">לא</span>
שורך טבוח לעיניך ולא תאכל ממנו חמרך גזול מלפניך ולא ישוב לך צאנך נתנות לאיביך ואין לך מושיע:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לב">לב</span>
בניך ובנתיך נתנים לעם אחר ועיניך ראות וכלות אליהם כל היום ואין לאל ידך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לג">לג</span>
פרי אדמתך וכל יגיעך יאכל עם אשר לא ידעת והיית רק עשוק ורצוץ כל הימים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לד">לד</span>
והיית משגע ממראה עיניך אשר תראה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לה">לה</span>
יככה יהוה בשחין רע על הברכים ועל השקים אשר לא תוכל להרפא מכף רגלך ועד קדקדך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לו">לו</span>
יולך יהוה אתך ואת מלכך אשר תקים עליך אל גוי אשר לא ידעת אתה ואבתיך ועבדת שם אלהים אחרים עץ ואבן:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לז">לז</span>
והיית לשמה למשל ולשנינה בכל העמים אשר ינהגך יהוה שמה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לח">לח</span>
זרע רב תוציא השדה ומעט תאסף כי יחסלנו הארבה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, לט">לט</span>
כרמים תטע ועבדת ויין לא תשתה ולא תאגר כי תאכלנו התלעת:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מ">מ</span>
זיתים יהיו לך בכל גבולך ושמן לא תסוך כי ישל זיתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מא">מא</span>
בנים ובנות תוליד ולא יהיו לך כי ילכו בשבי:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מב">מב</span>
כל עצך ופרי אדמתך יירש הצלצל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מג">מג</span>
הגר אשר בקרבך יעלה עליך מעלה מעלה ואתה תרד מטה מטה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מד">מד</span>
הוא ילוך ואתה לא תלונו הוא יהיה לראש ואתה תהיה לזנב:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מה">מה</span>
ובאו עליך כל הקללות האלה ורדפוך והשיגוך עד השמדך כי לא שמעת בקול יהוה אלהיך לשמר מצותיו וחקתיו אשר צוך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מו">מו</span>
והיו בך לאות ולמופת ובזרעך עד עולם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מז">מז</span>
תחת אשר לא עבדת את יהוה אלהיך בשמחה ובטוב לבב מרב כל:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מח">מח</span>
ועבדת את איביך אשר ישלחנו יהוה בך ברעב ובצמא ובעירם ובחסר כל ונתן על ברזל על צוארך עד השמידו אתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, מט">מט</span>
ישא יהוה עליך גוי מרחק מקצה הארץ כאשר ידאה הנשר גוי אשר לא תשמע לשנו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נ">נ</span>
גוי עז פנים אשר לא ישא פנים לזקן ונער לא יחן:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נא">נא</span>
ואכל פרי בהמתך ופרי אדמתך עד השמדך אשר לא ישאיר לך דגן תירוש ויצהר שגר אלפיך ועשתרת צאנך עד האבידו אתך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נב">נב</span>
והצר לך בכל שעריך עד רדת חמתיך הגבהת והבצרות אשר אתה בטח בהן בכל ארצך והצר לך בכל שעריך בכל ארצך אשר נתן יהוה אלהיך לך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נג">נג</span>
ואכלת פרי בטנך בשר בניך ובנתיך אשר נתן לך יהוה אלהיך במצור ובמצוק אשר יציק לך איבך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נד">נד</span>
האיש הרך בך והענג מאד תרע עינו באחיו ובאשת חיקו וביתר בניו אשר יותיר:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נה">נה</span>
מתת לאחד מהם מבשר בניו אשר יאכל מבלי השאיר לו כל במצור ובמצוק אשר יציק לך איבך בכל שעריך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נו">נו</span>
הרכה בך והענגה אשר לא נסתה כף רגלה הצג על הארץ מהתענג ומרך תרע עינה באיש חיקה ובבנה ובבתה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נז">נז</span>
ובשליתה היוצת מבין רגליה ובבניה אשר תלד כי תאכלם בחסר כל בסתר במצור ובמצוק אשר יציק לך איבך בשעריך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נח">נח</span>
אם לא תשמר לעשות את כל דברי התורה הזאת הכתבים בספר הזה ליראה את השם הנכבד והנורא הזה את יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, נט">נט</span>
והפלא יהוה את מכתך ואת מכות זרעך מכות גדלת ונאמנות וחלים רעים ונאמנים:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, ס">ס</span>
והשיב בך את כל מדוה מצרים אשר יגרת מפניהם ודבקו בך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סא">סא</span>
גם כל חלי וכל מכה אשר לא כתוב בספר התורה הזאת יעלם יהוה עליך עד השמדך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סב">סב</span>
ונשארתם במתי מעט תחת אשר הייתם ככוכבי השמים לרב כי לא שמעת בקול יהוה אלהיך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סג">סג</span>
והיה כאשר שש יהוה עליכם להיטיב אתכם ולהרבות אתכם כן ישיש יהוה עליכם להאביד אתכם ולהשמיד אתכם ונסחתם מעל האדמה אשר אתה בא שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סד">סד</span>
והפיצך יהוה בכל העמים מקצה הארץ ועד קצה הארץ ועבדת שם אלהים אחרים אשר לא ידעת אתה ואבתיך עץ ואבן:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סה">סה</span>
ובגוים ההם לא תרגיע ולא יהיה מנוח לכף רגלך ונתן יהוה לך שם לב רגז וכליון עינים ודאבון נפש:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סו">סו</span>
והיו חייך תלאים לך מנגד ופחדת לילה ויומם ולא תאמין בחייך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סז">סז</span>
בבקר תאמר מי יתן ערב ובערב תאמר מי יתן בקר מפחד לבבך אשר תפחד וממראה עיניך אשר תראה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סח">סח</span>
והשיבך יהוה מצרים באניות בדרך אשר אמרתי לך לא תסיף עוד לראתה והתמכרתם שם לאיביך לעבדים ולשפחות ואין קנה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כח, סט">סט</span>
אלה דברי הברית אשר צוה יהוה את משה לכרת את בני ישראל בארץ מואב מלבד הברית אשר כרת אתם בחרב:<p dir="rtl">
<h3 dir="rtl" id="b05_Deuteronomy, פרשת כי תבוא, פרק כט">פרק כט</h3><p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ויקרא משה אל כל ישראל ויאמר אלהם אתם ראיתם את כל אשר עשה יהוה לעיניכם בארץ מצרים לפרעה ולכל עבדיו ולכל ארצו:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ב">ב</span>
המסות הגדלת אשר ראו עיניך האתת והמפתים הגדלים ההם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ג">ג</span>
ולא נתן יהוה לכם לב לדעת ועינים לראות ואזנים לשמע עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ד">ד</span>
ואולך אתכם ארבעים שנה במדבר לא בלו שלמתיכם מעליכם ונעלך לא בלתה מעל רגלך:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ה">ה</span>
לחם לא אכלתם ויין ושכר לא שתיתם למען תדעו כי אני יהוה אלהיכם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ו">ו</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ותבאו אל המקום הזה ויצא סיחן מלך חשבון ועוג מלך הבשן לקראתנו למלחמה ונכם:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ז">ז</span>
ונקח את ארצם ונתנה לנחלה לראובני ולגדי ולחצי שבט המנשי:<p dir="rtl">
<span dir="rtl" class="inlineHeader" id="b05_Deuteronomy, פרשת כי תבוא, פרק כט, ח">ח</span>
ושמרתם את דברי הברית הזאת ועשיתם אתם למען תשכילו את כל אשר תעשון: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת נצבים">פרשת נצבים</h2><p dir="rtl">
<h3 dir="rtl" id="b05_Deuteronomy, פרשת נצבים, המשך פרק כט">המשך פרק כט</h3><p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, ט">ט</span>
אתם נצבים היום כלכם לפני יהוה אלהיכם ראשיכם שבטיכם זקניכם ושטריכם כל איש ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, י">י</span>
טפכם נשיכם וגרך אשר בקרב מחניך מחטב עציך עד שאב מימיך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יא">יא</span>
לעברך בברית יהוה אלהיך ובאלתו אשר יהוה אלהיך כרת עמך היום:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יב">יב</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>למען הקים אתך היום לו לעם והוא יהיה לך לאלהים כאשר דבר לך וכאשר נשבע לאבתיך לאברהם ליצחק וליעקב:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יג">יג</span>
ולא אתכם לבדכם אנכי כרת את הברית הזאת ואת האלה הזאת:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יד">יד</span>
כי את אשר ישנו פה עמנו עמד היום לפני יהוה אלהינו ואת אשר איננו פה עמנו היום:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, טו">טו</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>כי אתם ידעתם את אשר ישבנו בארץ מצרים ואת אשר עברנו בקרב הגוים אשר עברתם:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, טז">טז</span>
ותראו את שקוציהם ואת גלליהם עץ ואבן כסף וזהב אשר עמהם:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יז">יז</span>
פן יש בכם איש או אשה או משפחה או שבט אשר לבבו פנה היום מעם יהוה אלהינו ללכת לעבד את אלהי הגוים ההם פן יש בכם שרש פרה ראש ולענה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יח">יח</span>
והיה בשמעו את דברי האלה הזאת והתברך בלבבו לאמר שלום יהיה לי כי בשררות לבי אלך למען ספות הרוה את הצמאה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, יט">יט</span>
לא יאבה יהוה סלח לו כי אז יעשן אף יהוה וקנאתו באיש ההוא ורבצה בו כל האלה הכתובה בספר הזה ומחה יהוה את שמו מתחת השמים:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כ">כ</span>
והבדילו יהוה לרעה מכל שבטי ישראל ככל אלות הברית הכתובה בספר התורה הזה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כא">כא</span>
ואמר הדור האחרון בניכם אשר יקומו מאחריכם והנכרי אשר יבא מארץ רחוקה וראו את מכות הארץ ההוא ואת תחלאיה אשר חלה יהוה בה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כב">כב</span>
גפרית ומלח שרפה כל ארצה לא תזרע ולא תצמח ולא יעלה בה כל עשב כמהפכת סדם ועמרה אדמה וצביים אשר הפך יהוה באפו ובחמתו:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כג">כג</span>
ואמרו כל הגוים על מה עשה יהוה ככה לארץ הזאת מה חרי האף הגדול הזה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כד">כד</span>
ואמרו על אשר עזבו את ברית יהוה אלהי אבתם אשר כרת עמם בהוציאו אתם מארץ מצרים:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כה">כה</span>
וילכו ויעבדו אלהים אחרים וישתחוו להם אלהים אשר לא ידעום ולא חלק להם:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כו">כו</span>
ויחר אף יהוה בארץ ההוא להביא עליה את כל הקללה הכתובה בספר הזה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כז">כז</span>
ויתשם יהוה מעל אדמתם באף ובחמה ובקצף גדול וישלכם אל ארץ אחרת כיום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, המשך פרק כט, כח">כח</span>
הנסתרת ליהוה אלהינו והנגלת לנו ולבנינו עד עולם לעשות את כל דברי התורה הזאת: <B>(ס)</B><p dir="rtl">
<h3 dir="rtl" id="b05_Deuteronomy, פרשת נצבים, פרק ל">פרק ל</h3><p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, א">א</span>
<b><small><small style='background-color:#7694DA; color:white;'>&nbspרביעי ־ במחוברות שני&nbsp</small></small>&nbsp</b>והיה כי יבאו עליך כל הדברים האלה הברכה והקללה אשר נתתי לפניך והשבת אל לבבך בכל הגוים אשר הדיחך יהוה אלהיך שמה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ב">ב</span>
ושבת עד יהוה אלהיך ושמעת בקלו ככל אשר אנכי מצוך היום אתה ובניך בכל לבבך ובכל נפשך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ג">ג</span>
ושב יהוה אלהיך את שבותך ורחמך ושב וקבצך מכל העמים אשר הפיצך יהוה אלהיך שמה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ד">ד</span>
אם יהיה נדחך בקצה השמים משם יקבצך יהוה אלהיך ומשם יקחך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ה">ה</span>
והביאך יהוה אלהיך אל הארץ אשר ירשו אבתיך וירשתה והיטבך והרבך מאבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ו">ו</span>
ומל יהוה אלהיך את לבבך ואת לבב זרעך לאהבה את יהוה אלהיך בכל לבבך ובכל נפשך למען חייך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ז">ז</span>
<b><small><small style='background-color:#7694DA; color:white;'>&nbspחמישי ־ במחוברות שלישי&nbsp</small></small>&nbsp</b>ונתן יהוה אלהיך את כל האלות האלה על איביך ועל שנאיך אשר רדפוך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ח">ח</span>
ואתה תשוב ושמעת בקול יהוה ועשית את כל מצותיו אשר אנכי מצוך היום:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, ט">ט</span>
והותירך יהוה אלהיך בכל מעשה ידך בפרי בטנך ובפרי בהמתך ובפרי אדמתך לטבה כי ישוב יהוה לשוש עליך לטוב כאשר שש על אבתיך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, י">י</span>
כי תשמע בקול יהוה אלהיך לשמר מצותיו וחקתיו הכתובה בספר התורה הזה כי תשוב אל יהוה אלהיך בכל לבבך ובכל נפשך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יא">יא</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>כי המצוה הזאת אשר אנכי מצוך היום לא נפלאת הוא ממך ולא רחקה הוא:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יב">יב</span>
לא בשמים הוא לאמר מי יעלה לנו השמימה ויקחה לנו וישמענו אתה ונעשנה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יג">יג</span>
ולא מעבר לים הוא לאמר מי יעבר לנו אל עבר הים ויקחה לנו וישמענו אתה ונעשנה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יד">יד</span>
כי קרוב אליך הדבר מאד בפיך ובלבבך לעשתו: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, טו">טו</span>
<b><small><small style='background-color:#7694DA; color:white;'>&nbspשביעי ־ במחוברות רביעי&nbsp</small></small>&nbsp</b>ראה נתתי לפניך היום את החיים ואת הטוב ואת המות ואת הרע:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, טז">טז</span>
אשר אנכי מצוך היום לאהבה את יהוה אלהיך ללכת בדרכיו ולשמר מצותיו וחקתיו ומשפטיו וחיית ורבית וברכך יהוה אלהיך בארץ אשר אתה בא שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יז">יז</span>
ואם יפנה לבבך ולא תשמע ונדחת והשתחוית לאלהים אחרים ועבדתם:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יח">יח</span>
הגדתי לכם היום כי אבד תאבדון לא תאריכן ימים על האדמה אשר אתה עבר את הירדן לבוא שמה לרשתה:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, יט">יט</span>
העדתי בכם היום את השמים ואת הארץ החיים והמות נתתי לפניך הברכה והקללה ובחרת בחיים למען תחיה אתה וזרעך:<p dir="rtl">
<span dir="rtl" class="inlineHeader" id="b05_Deuteronomy, פרשת נצבים, פרק ל, כ">כ</span>
לאהבה את יהוה אלהיך לשמע בקלו ולדבקה בו כי הוא חייך וארך ימיך לשבת על האדמה אשר נשבע יהוה לאבתיך לאברהם ליצחק וליעקב לתת להם: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת וילך">פרשת וילך</h2><p dir="rtl">
<h3 dir="rtl" id="b05_Deuteronomy, פרשת וילך, פרק לא">פרק לא</h3><p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, א">א</span>
וילך משה וידבר את הדברים האלה אל כל ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ב">ב</span>
ויאמר אלהם בן מאה ועשרים שנה אנכי היום לא אוכל עוד לצאת ולבוא ויהוה אמר אלי לא תעבר את הירדן הזה:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ג">ג</span>
יהוה אלהיך הוא עבר לפניך הוא ישמיד את הגוים האלה מלפניך וירשתם יהושע הוא עבר לפניך כאשר דבר יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ד">ד</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ועשה יהוה להם כאשר עשה לסיחון ולעוג מלכי האמרי ולארצם אשר השמיד אתם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ה">ה</span>
ונתנם יהוה לפניכם ועשיתם להם ככל המצוה אשר צויתי אתכם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ו">ו</span>
חזקו ואמצו אל תיראו ואל תערצו מפניהם כי יהוה אלהיך הוא ההלך עמך לא ירפך ולא יעזבך: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ז">ז</span>
<b><small><small style='background-color:#7694DA; color:white;'>&nbspשלישי ־ במחוברות חמישי&nbsp</small></small>&nbsp</b>ויקרא משה ליהושע ויאמר אליו לעיני כל ישראל חזק ואמץ כי אתה תבוא את העם הזה אל הארץ אשר נשבע יהוה לאבתם לתת להם ואתה תנחילנה אותם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ח">ח</span>
ויהוה הוא ההלך לפניך הוא יהיה עמך לא ירפך ולא יעזבך לא תירא ולא תחת:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ט">ט</span>
ויכתב משה את התורה הזאת ויתנה אל הכהנים בני לוי הנשאים את ארון ברית יהוה ואל כל זקני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, י">י</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויצו משה אותם לאמר מקץ שבע שנים במעד שנת השמטה בחג הסכות:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יא">יא</span>
בבוא כל ישראל לראות את פני יהוה אלהיך במקום אשר יבחר תקרא את התורה הזאת נגד כל ישראל באזניהם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יב">יב</span>
הקהל את העם האנשים והנשים והטף וגרך אשר בשעריך למען ישמעו ולמען ילמדו ויראו את יהוה אלהיכם ושמרו לעשות את כל דברי התורה הזאת:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יג">יג</span>
ובניהם אשר לא ידעו ישמעו ולמדו ליראה את יהוה אלהיכם כל הימים אשר אתם חיים על האדמה אשר אתם עברים את הירדן שמה לרשתה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יד">יד</span>
<b><small><small style='background-color:#7694DA; color:white;'>&nbspחמישי ־ במחוברות ששי&nbsp</small></small>&nbsp</b>ויאמר יהוה אל משה הן קרבו ימיך למות קרא את יהושע והתיצבו באהל מועד ואצונו וילך משה ויהושע ויתיצבו באהל מועד:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, טו">טו</span>
וירא יהוה באהל בעמוד ענן ויעמד עמוד הענן על פתח האהל:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, טז">טז</span>
ויאמר יהוה אל משה הנך שכב עם אבתיך וקם העם הזה וזנה אחרי אלהי נכר הארץ אשר הוא בא שמה בקרבו ועזבני והפר את בריתי אשר כרתי אתו:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יז">יז</span>
וחרה אפי בו ביום ההוא ועזבתים והסתרתי פני מהם והיה לאכל ומצאהו רעות רבות וצרות ואמר ביום ההוא הלא על כי אין אלהי בקרבי מצאוני הרעות האלה:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יח">יח</span>
ואנכי הסתר אסתיר פני ביום ההוא על כל הרעה אשר עשה כי פנה אל אלהים אחרים:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, יט">יט</span>
ועתה כתבו לכם את השירה הזאת ולמדה את בני ישראל שימה בפיהם למען תהיה לי השירה הזאת לעד בבני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כ">כ</span>
<b><small><small style='background-color:#7694DA; color:white;'>&nbspשישי ־ במחוברות שביעי&nbsp</small></small>&nbsp</b>כי אביאנו אל האדמה אשר נשבעתי לאבתיו זבת חלב ודבש ואכל ושבע ודשן ופנה אל אלהים אחרים ועבדום ונאצוני והפר את בריתי:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כא">כא</span>
והיה כי תמצאן אתו רעות רבות וצרות וענתה השירה הזאת לפניו לעד כי לא תשכח מפי זרעו כי ידעתי את יצרו אשר הוא עשה היום בטרם אביאנו אל הארץ אשר נשבעתי:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כב">כב</span>
ויכתב משה את השירה הזאת ביום ההוא וילמדה את בני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כג">כג</span>
ויצו את יהושע בן נון ויאמר חזק ואמץ כי אתה תביא את בני ישראל אל הארץ אשר נשבעתי להם ואנכי אהיה עמך:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כד">כד</span>
ויהי ככלות משה לכתב את דברי התורה הזאת על ספר עד תמם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כה">כה</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ויצו משה את הלוים נשאי ארון ברית יהוה לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כו">כו</span>
לקח את ספר התורה הזה ושמתם אתו מצד ארון ברית יהוה אלהיכם והיה שם בך לעד:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כז">כז</span>
כי אנכי ידעתי את מריך ואת ערפך הקשה הן בעודני חי עמכם היום ממרים היתם עם יהוה ואף כי אחרי מותי:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כח">כח</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>הקהילו אלי את כל זקני שבטיכם ושטריכם ואדברה באזניהם את הדברים האלה ואעידה בם את השמים ואת הארץ:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, כט">כט</span>
כי ידעתי אחרי מותי כי השחת תשחתון וסרתם מן הדרך אשר צויתי אתכם וקראת אתכם הרעה באחרית הימים כי תעשו את הרע בעיני יהוה להכעיסו במעשה ידיכם:<p dir="rtl">
<span dir="rtl" class="inlineHeader" id="b05_Deuteronomy, פרשת וילך, פרק לא, ל">ל</span>
וידבר משה באזני כל קהל ישראל את דברי השירה הזאת עד תמם: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת האזינו">פרשת האזינו</h2><p dir="rtl">
<h3 dir="rtl" id="b05_Deuteronomy, פרשת האזינו, פרק לב">פרק לב</h3><p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, א">א</span>
האזינו השמים ואדברה ותשמע הארץ אמרי פי:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ב">ב</span>
יערף כמטר לקחי תזל כטל אמרתי כשעירם עלי דשא וכרביבים עלי עשב:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ג">ג</span>
כי שם יהוה אקרא הבו גדל לאלהינו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ד">ד</span>
הצור תמים פעלו כי כל דרכיו משפט אל אמונה ואין עול צדיק וישר הוא:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ה">ה</span>
שחת לו לא בניו מומם דור עקש ופתלתל:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ו">ו</span>
הליהוה תגמלו זאת עם נבל ולא חכם הלוא הוא אביך קנך הוא עשך ויכננך:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ז">ז</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>זכר ימות עולם בינו שנות דר ודר שאל אביך ויגדך זקניך ויאמרו לך:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ח">ח</span>
בהנחל עליון גוים בהפרידו בני אדם יצב גבלת עמים למספר בני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ט">ט</span>
כי חלק יהוה עמו יעקב חבל נחלתו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, י">י</span>
ימצאהו בארץ מדבר ובתהו ילל ישמן יסבבנהו יבוננהו יצרנהו כאישון עינו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יא">יא</span>
כנשר יעיר קנו על גוזליו ירחף יפרש כנפיו יקחהו ישאהו על אברתו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יב">יב</span>
יהוה בדד ינחנו ואין עמו אל נכר:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יג">יג</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ירכבהו על במתי ארץ ויאכל תנובת שדי וינקהו דבש מסלע ושמן מחלמיש צור:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יד">יד</span>
חמאת בקר וחלב צאן עם חלב כרים ואילים בני בשן ועתודים עם חלב כליות חטה ודם ענב תשתה חמר:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, טו">טו</span>
וישמן ישרון ויבעט שמנת עבית כשית ויטש אלוה עשהו וינבל צור ישעתו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, טז">טז</span>
יקנאהו בזרים בתועבת יכעיסהו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יז">יז</span>
יזבחו לשדים לא אלה אלהים לא ידעום חדשים מקרב באו לא שערום אבתיכם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יח">יח</span>
צור ילדך תשי ותשכח אל מחללך:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, יט">יט</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>וירא יהוה וינאץ מכעס בניו ובנתיו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כ">כ</span>
ויאמר אסתירה פני מהם אראה מה אחריתם כי דור תהפכת המה בנים לא אמן בם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כא">כא</span>
הם קנאוני בלא אל כעסוני בהבליהם ואני אקניאם בלא עם בגוי נבל אכעיסם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כב">כב</span>
כי אש קדחה באפי ותיקד עד שאול תחתית ותאכל ארץ ויבלה ותלהט מוסדי הרים:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כג">כג</span>
אספה עלימו רעות חצי אכלה בם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כד">כד</span>
מזי רעב ולחמי רשף וקטב מרירי ושן בהמת אשלח בם עם חמת זחלי עפר:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כה">כה</span>
מחוץ תשכל חרב ומחדרים אימה גם בחור גם בתולה יונק עם איש שיבה:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כו">כו</span>
אמרתי אפאיהם אשביתה מאנוש זכרם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כז">כז</span>
לולי כעס אויב אגור פן ינכרו צרימו פן יאמרו ידנו רמה ולא יהוה פעל כל זאת:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כח">כח</span>
כי גוי אבד עצות המה ואין בהם תבונה:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, כט">כט</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>לו חכמו ישכילו זאת יבינו לאחריתם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, ל">ל</span>
איכה ירדף אחד אלף ושנים יניסו רבבה אם לא כי צורם מכרם ויהוה הסגירם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לא">לא</span>
כי לא כצורנו צורם ואיבינו פלילים:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לב">לב</span>
כי מגפן סדם גפנם ומשדמת עמרה ענבמו ענבי רוש אשכלת מררת למו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לג">לג</span>
חמת תנינם יינם וראש פתנים אכזר:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לד">לד</span>
הלא הוא כמס עמדי חתום באוצרתי:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לה">לה</span>
לי נקם ושלם לעת תמוט רגלם כי קרוב יום אידם וחש עתדת למו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לו">לו</span>
כי ידין יהוה עמו ועל עבדיו יתנחם כי יראה כי אזלת יד ואפס עצור ועזוב:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לז">לז</span>
ואמר אי אלהימו צור חסיו בו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לח">לח</span>
אשר חלב זבחימו יאכלו ישתו יין נסיכם יקומו ויעזרכם יהי עליכם סתרה:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, לט">לט</span>
ראו עתה כי אני אני הוא ואין אלהים עמדי אני אמית ואחיה מחצתי ואני ארפא ואין מידי מציל:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מ">מ</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>כי אשא אל שמים ידי ואמרתי חי אנכי לעלם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מא">מא</span>
אם שנותי ברק חרבי ותאחז במשפט ידי אשיב נקם לצרי ולמשנאי אשלם:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מב">מב</span>
אשכיר חצי מדם וחרבי תאכל בשר מדם חלל ושביה מראש פרעות אויב:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מג">מג</span>
הרנינו גוים עמו כי דם עבדיו יקום ונקם ישיב לצריו וכפר אדמתו עמו: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מד">מד</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ויבא משה וידבר את כל דברי השירה הזאת באזני העם הוא והושע בן נון:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מה">מה</span>
ויכל משה לדבר את כל הדברים האלה אל כל ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מו">מו</span>
ויאמר אלהם שימו לבבכם לכל הדברים אשר אנכי מעיד בכם היום אשר תצום את בניכם לשמר לעשות את כל דברי התורה הזאת:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מז">מז</span>
כי לא דבר רק הוא מכם כי הוא חייכם ובדבר הזה תאריכו ימים על האדמה אשר אתם עברים את הירדן שמה לרשתה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מח">מח</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>וידבר יהוה אל משה בעצם היום הזה לאמר:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, מט">מט</span>
עלה אל הר העברים הזה הר נבו אשר בארץ מואב אשר על פני ירחו וראה את ארץ כנען אשר אני נתן לבני ישראל לאחזה:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, נ">נ</span>
ומת בהר אשר אתה עלה שמה והאסף אל עמיך כאשר מת אהרן אחיך בהר ההר ויאסף אל עמיו:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, נא">נא</span>
על אשר מעלתם בי בתוך בני ישראל במי מריבת קדש מדבר צן על אשר לא קדשתם אותי בתוך בני ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת האזינו, פרק לב, נב">נב</span>
כי מנגד תראה את הארץ ושמה לא תבוא אל הארץ אשר אני נתן לבני ישראל: <B>(פפפ)</B><p dir="rtl">
<h2 dir="rtl" id="b05_Deuteronomy, פרשת וזאת הברכה">פרשת וזאת הברכה</h2><p dir="rtl">
<h3 dir="rtl" id="b05_Deuteronomy, פרשת וזאת הברכה, פרק לג">פרק לג</h3><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, א">א</span>
וזאת הברכה אשר ברך משה איש האלהים את בני ישראל לפני מותו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ב">ב</span>
ויאמר יהוה מסיני בא וזרח משעיר למו הופיע מהר פארן ואתה מרבבת קדש מימינו אשדת דת למו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ג">ג</span>
אף חבב עמים כל קדשיו בידך והם תכו לרגלך ישא מדברתיך:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ד">ד</span>
תורה צוה לנו משה מורשה קהלת יעקב:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ה">ה</span>
ויהי בישרון מלך בהתאסף ראשי עם יחד שבטי ישראל:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ו">ו</span>
יחי ראובן ואל ימת ויהי מתיו מספר: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ז">ז</span>
וזאת ליהודה ויאמר שמע יהוה קול יהודה ואל עמו תביאנו ידיו רב לו ועזר מצריו תהיה: <B>(פ)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ח">ח</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>וללוי אמר תמיך ואוריך לאיש חסידך אשר נסיתו במסה תריבהו על מי מריבה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, ט">ט</span>
האמר לאביו ולאמו לא ראיתיו ואת אחיו לא הכיר ואת בנו לא ידע כי שמרו אמרתך ובריתך ינצרו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, י">י</span>
יורו משפטיך ליעקב ותורתך לישראל ישימו קטורה באפך וכליל על מזבחך:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יא">יא</span>
ברך יהוה חילו ופעל ידיו תרצה מחץ מתנים קמיו ומשנאיו מן יקומון: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יב">יב</span>
לבנימן אמר ידיד יהוה ישכן לבטח עליו חפף עליו כל היום ובין כתפיו שכן: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יג">יג</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>וליוסף אמר מברכת יהוה ארצו ממגד שמים מטל ומתהום רבצת תחת:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יד">יד</span>
וממגד תבואת שמש וממגד גרש ירחים:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, טו">טו</span>
ומראש הררי קדם וממגד גבעות עולם:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, טז">טז</span>
וממגד ארץ ומלאה ורצון שכני סנה תבואתה לראש יוסף ולקדקד נזיר אחיו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יז">יז</span>
בכור שורו הדר לו וקרני ראם קרניו בהם עמים ינגח יחדו אפסי ארץ והם רבבות אפרים והם אלפי מנשה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יח">יח</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ולזבולן אמר שמח זבולן בצאתך ויששכר באהליך:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, יט">יט</span>
עמים הר יקראו שם יזבחו זבחי צדק כי שפע ימים יינקו ושפני טמוני חול: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כ">כ</span>
ולגד אמר ברוך מרחיב גד כלביא שכן וטרף זרוע אף קדקד:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כא">כא</span>
וירא ראשית לו כי שם חלקת מחקק ספון ויתא ראשי עם צדקת יהוה עשה ומשפטיו עם ישראל: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כב">כב</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ולדן אמר דן גור אריה יזנק מן הבשן:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כג">כג</span>
ולנפתלי אמר נפתלי שבע רצון ומלא ברכת יהוה ים ודרום ירשה: <B>(ס)</B><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כד">כד</span>
ולאשר אמר ברוך מבנים אשר יהי רצוי אחיו וטבל בשמן רגלו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כה">כה</span>
ברזל ונחשת מנעלך וכימיך דבאך:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כו">כו</span>
אין כאל ישרון רכב שמים בעזרך ובגאותו שחקים:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כז">כז</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>מענה אלהי קדם ומתחת זרעת עולם ויגרש מפניך אויב ויאמר השמד:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כח">כח</span>
וישכן ישראל בטח בדד עין יעקב אל ארץ דגן ותירוש אף שמיו יערפו טל:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לג, כט">כט</span>
אשריך ישראל מי כמוך עם נושע ביהוה מגן עזרך ואשר חרב גאותך ויכחשו איביך לך ואתה על במותימו תדרך: <B>(ס)</B><p dir="rtl">
<h3 dir="rtl" id="b05_Deuteronomy, פרשת וזאת הברכה, פרק לד">פרק לד</h3><p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, א">א</span>
ויעל משה מערבת מואב אל הר נבו ראש הפסגה אשר על פני ירחו ויראהו יהוה את כל הארץ את הגלעד עד דן:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ב">ב</span>
ואת כל נפתלי ואת ארץ אפרים ומנשה ואת כל ארץ יהודה עד הים האחרון:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ג">ג</span>
ואת הנגב ואת הככר בקעת ירחו עיר התמרים עד צער:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ד">ד</span>
ויאמר יהוה אליו זאת הארץ אשר נשבעתי לאברהם ליצחק וליעקב לאמר לזרעך אתננה הראיתיך בעיניך ושמה לא תעבר:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ה">ה</span>
וימת שם משה עבד יהוה בארץ מואב על פי יהוה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ו">ו</span>
ויקבר אתו בגי בארץ מואב מול בית פעור ולא ידע איש את קברתו עד היום הזה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ז">ז</span>
ומשה בן מאה ועשרים שנה במתו לא כהתה עינו ולא נס לחה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ח">ח</span>
ויבכו בני ישראל את משה בערבת מואב שלשים יום ויתמו ימי בכי אבל משה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, ט">ט</span>
ויהושע בן נון מלא רוח חכמה כי סמך משה את ידיו עליו וישמעו אליו בני ישראל ויעשו כאשר צוה יהוה את משה:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, י">י</span>
ולא קם נביא עוד בישראל כמשה אשר ידעו יהוה פנים אל פנים:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, יא">יא</span>
לכל האתת והמופתים אשר שלחו יהוה לעשות בארץ מצרים לפרעה ולכל עבדיו ולכל ארצו:<p dir="rtl">
<span dir="rtl" class="inlineHeader" id="b05_Deuteronomy, פרשת וזאת הברכה, פרק לד, יב">יב</span>
ולכל היד החזקה ולכל המורא הגדול אשר עשה משה לעיני כל ישראל: <B>(חזק)</B><p dir="rtl">
