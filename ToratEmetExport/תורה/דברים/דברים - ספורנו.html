
<h2 dir="rtl" id="j_sforno, פרשת דברים">פרשת דברים</h2><p dir="rtl">
<h3 dir="rtl" id="j_sforno, פרשת דברים, פרק א">פרק-א</h3><p dir="rtl">
<span dir="rtl" class="inlineHeader" id="j_sforno, פרשת דברים, פרק א, א">א</span>
<b>אלה הדברים אשר דבר משה אל כל ישראל וגו'.</b> אמר שבכל אחד מהמקומות שהזכיר פה והם מקומות אשר עותו שם ארחות דרכם בגזרת האל יתעלה להניעם במדבר בעון המרגלים אמר משה לכל ישראל אלה הדברים שיזכיר: והם <p dir="rtl">
<span dir="rtl" class="inlineHeader" id="j_sforno, פרשת דברים, פרק א, ב">ב </span>
<b>אחד עשר יום מחורב כו'</b>. וזה כי כל ל''ח שנה שהגיעם במדבר אנה ואנה לא הלכו בדרך ישר מכוון אל מקום נודע וכשהיו מגיעים אל מקום אשר משם היו נעים וחוזרים לאחוריהם או לצדדין ולא בדרך ישר היה משה אומר להם ראו מה גרמתם שהרי מהלך י''א יום יש מחורב עד קדש ברנע דרך הר שעיר שהוא הדרך היותר קצר אצל עוברי דרכים. והאל ית' הוליך אתכם לקדש ברנע בג' ימים דרך המדבר הגדול והנורא ומפני עונכם אתם נעים כל זה הזמן. וכל זה היה אומר למען יזכרו וישובו אל ה':<p dir="rtl">
<span dir="rtl" class="inlineHeader" id="j_sforno, פרשת דברים, פרק א, ג">ג</span>
<b>ויהי בארבעים שנה</b>. אחר שכלו מתי מדבר:<b> דבר משה אל בני ישראל</b>. לבאי הארץ:<b> ככל אשר צוה ה' אותו אליכם</b>. האיר להם כל התורה כולה עד הנה בכלל:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, ד">ד</span>
<b>אחרי הכותו</b>. וזה עשה אחר שהשיגו איזו מנוחה בארץ נושבת:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, ה">ה</span>
<b>בעבר הירדן בארץ מואב הואיל משה באר.</b> ואחר שלא היו עוד נעים ונדים כי בערבות מואב הית' חניית המסע האחרון ועם זה אחר שכבר התחנן ונואש מהשיג לעבור. הואיל לבאר מה שחשב שיפול בו ספק אחרי מותו. והתחיל הבאור באמרו אחר כך ה' אלהינו כרת עמנו ברית בחורב לאמר וקודם שהתחיל בבאור אשר בו חרבה להזהיר על קצת המצות אמר לישראל שסבת הצורך אל זה הבאור והאזהרות עתה היה מפני שהם עוברים לארץ בלעדיו ולא יוכל להזהירם בשעת מעשה ולא לבאר כל ספק שיפול וספר איך נכשלו בזה שלא יעבור הוא עמהם ברוע בחירתם ופשעיהם למען ישמרו מזה מכאן ולהבא לבלתי השחית ענינם:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, ח">ח</span>
<b>ראה נתתי לפניכם את הארץ</b>. יושבי הארץ כי נמוגו מפניכם ולא יתקוממו:<b> באו ורשו את הארץ</b>. את גליל הכנענים כי הם מפחדם יפנו ויברחו או ימותו בלתי מלחמה:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, יב">יב</span>
<b>טרחכם</b>. בקטטות הקורות בלתי תביעת ממון:<b> ומשאכם</b>. בצרכי רבים:<b> וריבכם</b>. בעניני הדין ותביעת ממון. וזה ספר להזכירם את פשעם שאע''פ שבשר אותם שיכנסו לארץ בלתי שום מלחמה שהיה ענינה רב התועלת והכבוד יותר מכל נכסיהם ועניניהם במדבר לא נמנעו מלעורר דברי ריבות איש על חבירו באופן שהוצרך למנות מדרגות שופטים עד שכל עשרה מהם היו צריכים לדיין פרטי ואין זה כי אם מרוע לב:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, יט">יט</span>
<b>ונלך את כל המדבר הגדול והנורא</b>. דרך לא עבר בה איש מפני רוב הנחשים והעקרבים וגדלם כאמרו נחש שרף ועקרב וכבר ספרו ז''ל שהיו שם נחשים כקורות ועקרבים כקשתות וכל זה עשה האל ית' כדי לקצר להם הדרך שיכנסו לארץ מיד בטרם יבינו סירותיהם אטד וירבו לפשוע וכל זה לא הספיק כי בין כך חטאו במתאוננים ובתאוה ולבסוף במרגלים:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כא">כא</span>
<b>עלה רש</b>. כי לא יתיצב איש בפניכם:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כב">כב</span>
<b>ותקרבון אלי כולכם</b>. אע''פ שהיו לכם ראשים ממונים עליכם לצרכי רכים באתם כלכם:<b> נשלחה אנשים</b>. נבחר אנחנו אנשים ונשלח ולזה לא הסכים האל יתעלה ואמר למשה שלח לך שיבחר הוא האנשים ולא הם פן יבחרו הדיוטות שיוסיפו להרע ובכן בחר משה כלם אנשים ובתוכם יהושע וכלב וגם הרשעים מהם אע''פ שהרשיעו לומר שאי אפשר לכבשה לא העיזו פניהם לומר שהארץ רעה אבל ספרו בשבחה באופן שאחר כן שבו בתשובה כאמרו ותענו ותאמרו אלי חטאנו לה' ותשובו ותבכו לפני ה':<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כג">כג</span>
<b>וייטב בעיני הדבר</b>. כי חשבתי שלא היה ספק אצלכם בדבר האל ית' שתכבשו הארץ ושהיא טובה אבל שהייתם רוצים לבחור את החלק ממנה היותר טוב לכם עתה באמרכם את הערים אשר נבא אליהן וזה כי ידעתם שלא תכבשו בשנה אחת את כולה כאמרו לא אגרשנו מפניך בשנה אחת:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כד">כד</span>
<b>ויבואו עד נחל אשכול</b>. כמו שאמר עלו זה בנגב שהיה באותו הצד שהיו שם ישראל אצל קדש ברנע והיא בדרומה של ארץ ישראל כמבואר בגבולי הארץ:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כה">כה</span>
<b>ויאמרו טובה הארץ</b>. אפי' הרשעים הודו בטובתה כאמרם וגם זבת חלב ודבש היא:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כו">כו</span>
<b>ולא אביתם לעלות</b>. שגליתם רשעכם שלא היה השליחות כדי לבחור מן הארץ איזה צד יותר טוב לכם כאשר חשבתי וכאשר אמרתם לעשות אבל היתה כוונתכם בשליחות לראות אם תוכלו לכבשה וזה שלא הייתם מאמינים בה' שיתננה לכם ולכן כשהגידו המרגלים שהעם חזק לא אביתם לעלות:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, כז">כז</span>
<b>בשנאת ה' אותנו</b>. על מה שעבדנו ע''ג במצרים:<b> לתת אותנו ביד האמרי</b>. שאע''פ שיש לאל ידו לכבוש את האמורים ולהמיתם יתן אותנו בידם להנקם:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, לא">לא</span>
<b>אשר נשאך ה' אלהיך</b>. במדבר הגדול והנורא ואם היה רוצה להנקם מכם היה מניח אתכם ביד הנחשים והעקרבים במדבר:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, לג">לג</span>
<b>לתור לכם מקום לחנותכם</b>. באותו המדבר כאמרו לתור לכם מנוחה. וכל זה הוראת אהבתו וחמלתו עליכם:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, לד">לד</span>
<b>את קול דבריכם</b>. קול בכיה של חנם:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, לז">לז</span>
<b>גם בי התאנף ה' בגללכם</b>. וזה כדי שתתקיים בכם בכיה לדורות כמו שיעד באמרו אם לא כאשר דברתם באזני כן אעשה לכם. והדבור באזניו בזה הי' באמרם נשינו וטפינו יהיו לבז. ולכן ספר ענין מיתתו אע''פ שלא היה עד סוף ל''ח שנה אחרי כן והניד אותו בתוך דבריו של הקב''ה שהיו בשנה השנית לצאתם ממצרים שאז אמר אם יראה איש באנשים האלה ואמר גם כן וטפכם אשר אמרתם לבז יהי' שהית' הכונה שהטף לבסוף יהיו לבז כמו שבאר המשורר באמרו וישא ידו להם להפיל אותם במדבר וגו' ולזרותם בארצות וכן העיד יחזקאל באמרו וגם אני נשאתי את ידי להם במדבר להפיץ איתם כו; ובהגידו ענינו בתוך דבריו של הקב''ה הודיעם כי מניעת הכנסו עמם לארץ היתה סבה שתתקיים בהם יותר לרע הגזירה שנגזרה שטפם יהיה לבז לדורות וזה בעצמו העיד המשורר באמרו ויקציפו על מי מריבה וירע למשה בעבורם וגו' ויחר אף ה' בעמו:<p dir="rtl">
<span dir="rtl" class="inlineHeader" id="j_sforno, פרשת דברים, פרק א, מה">מה</span>
<b>ולא שמע ה' בקולכם</b>. מפני חלול השם שעשו שלא תספיק בו כל תשובה אלא מיתה ממרקת וגם היה גזר דין שיש עמו שבועה אחר שהעירו אזנם משה ויהושע וכלב אל התשובה ולא שבו אפילו אחר כך אלא מיראת עונש ולכן לא הספיקה התשובה להסיר העונש הנגזר כעולם הזה. כמו שהיה הענין בקין ובשאול בדבר עמלק וכבני עלי. ולא האזין אליכם. אפילו להאריך ולא לבטל גזירת הבנים אפי' אחר מות האבות ובזה הוכיחם שלא היתה תשובתם שלמה ולפיכך לא השיגו דבר אפי' בדמעתם:<p dir="rtl">
<h3 dir="rtl" id="j_sforno, פרשת דברים, פרק ב">פרק-ב</h3><p dir="rtl">
<span dir="rtl" class="inlineHeader" id="j_sforno, פרשת דברים, פרק ב, ז">ז</span>
<b>ידע לכתך</b>. תקן אותו בכל המצטרך. ולשון ידע כמו וידע אלהים. ידעתיך בשם. אשר ידעו ה' פנים אל פנים מה אדם ותדעהו ורבים כאלה יאמר על האל יתעלה זה הלשון כי כל פעולתו ית' בידיעת עצמו:<b> לא חסרת דבר</b>. ויכירו שלא תקנו מהם לצורך אבל תקנו להנאתם מצד אחוה וכדי שיבאו אליכם ויראו מעשה ה' ונפלאותיו:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, י">י</span>
<b>האמים לפנים</b>. מפני שלא היו בני לוט יורשי אברהם בדין כלל הודיע שגם לחם נתן ה' את הארץ כמו לבני עשו והעד על זה כי שניהם כבשו את הארץ שלא כמנהג העולם:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, יב">יב</span>
<b>וישמידום</b>. עשו ומואב השמידו והחריבו ישוב יותר מכדי צורך יישובם כדי להשמיד כל היושבים בה לפנים בל יקומו ויירשו ארץ כי גם מואב גם עשו לא מלאו את כל ישוב החורי וישוב האימים שהשמידו ובהיות הר שעיר מגיע עד גבול מואב ושם אצל גבול מואב אין שום יושב מבני עשו וכן גבול מואב מגיע עד המדבר ושם אצל המדבר אין שום ישוב מבני מואב לכך אמר שמ''מ לא יעברו דרך גבול שום אחד מהם:<b> כאשר עשה ישראל</b>. בעת כתיבת התורה שכבר כבשו סיחון ועוג שהיו מלכים גזולים ואדירים בזמן מועט שלא כמנהג העולם:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, יג">יג</span>
<b>עתה קומו</b>. ומאחר שאסור לכם לעבור בגבול שני אלה קומו ועברו לכם את נחל זרד שהוא חוץ לגבול שניהם ומשם תוכלו לעבור חוץ לגבול שניהם עד הירדן:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, כ">כ</span>
<b>ארץ רפאים תחשב אף היא</b>. ואין ספק שלא היו בני עמון כדאי להורישם ועשה האל ית' להם:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, כב">כב</span>
<b>כאשר עשה לבני עשו</b>. שאחר שהיו גרים בארץ שעיר גרשו את התושבים:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, כג">כג</span>
<b>והעוים היושבים בחצרים עד עזה</b>. אע''פ שהיו מבני עשו או מבני פלשתים שנשבע להם אברהם לא נמנעו ישראל לכבוש את ארצם. והסבה בזה היתה שלא מצאו ישראל את הארץ בידם שהרי כפתורים היוצאים מכפתור מרוב העם כעיר שיצאו לתור להם מנוחה הם השמידו את העוים ומיד אותם כפתורים כבשו ישראל את הארץ:<p dir="rtl">
<span dir="rtl" class="inlineHeader" id="j_sforno, פרשת דברים, פרק ב, ל">ל</span>
<b>כי הקשה ה' אלהיך את רוחו</b>. למען שלא להניח את ישראל לעבור בגבולו:<b> ואמץ את לבבו</b>. להלחם:<p dir="rtl">
<h3 dir="rtl" id="j_sforno, פרשת דברים, פרק ג">פרק-ג</h3><p dir="rtl">
<span dir="rtl" class="inlineHeader" id="j_sforno, פרשת דברים, פרק ג, י">י</span>
<b>ערי ממלכת עוג בבשן</b>. כי רק עוג מלך הבשן נשאר. והטעם שמלך עוג באותו הגליל היה כי הוא לבדו נשאר מיתר הרפאים כי ממלחמת אמרפל וחבריו שהכו את רפאים בעשתרות קרנים נשארו רפאים רבים ואותם הנשארים הכו אותם כני עמון כמו שכאר למעלה וממלחמת העמוניום נשאר הוא לבדו ובהיותו גבור כגבורת שאר הרפאים לכן מלך:<p dir="rtl">
<span dir="rtl" class="inlineHeader" id="j_sforno, פרשת דברים, פרק ג, יא">יא</span>
<b>באמת איש</b>. באמת כל אחד מאותם הרפאים ומלת איש תורה כל אחד ואחד כמו איש לבצעו מקצהו. ויכו איש אישו וזולתם. אמר אע''פ שאותה הערש היתה תשע אמות ארכה באמת כל אחד מהם והיתה בלי ספק אמות בינוניות הרבה מאד יותר מתשע אמות אולי על אחת כמה וכמה. ובזה יובן גודל אותם הענקים וחזקם. ועכ''ז השמידו אותם בני עמון בגזרת האל ית' כמו שבאר למעלה:<p dir="rtl">
<h2 dir="rtl" id="j_sforno, פרשת ואתחנן">פרשת ואתחנן</h2><p dir="rtl">
<h3 dir="rtl" id="j_sforno, פרשת ואתחנן, המשך פרק ג">המשך פרק ג</h3><p dir="rtl">
<span dir="rtl" class="inlineHeader" id="j_sforno, פרשת ואתחנן, המשך פרק ג, כג">כג</span>
<b>ואתחנן אל ה'</b>. ואת ידך החזקה. לשנות טבע הנכראים הבלתי נפסדים שלא יוכל זה זולתך. וכל אלה עשית כדי להביא את ישראל לארץ ולכן ראוי להשתדל בקיום שבתם בה:<p dir="rtl">
<span dir="rtl" class="inlineHeader" id="j_sforno, פרשת ואתחנן, המשך פרק ג, כה">כה</span>
<b>אעברה נא</b>. להכרית כל יושבי כנען כדי שלא יגלו ישראל ממנה:<b> ואראה את הארץ הטובה</b>. אתן עיני בה לטובה בברכתי שתהיה טובה לישראל לעולם:<p dir="rtl">
<span dir="rtl" class="inlineHeader" id="j_sforno, פרשת ואתחנן, המשך פרק ג, כו">כו</span>
<b>ויתעבר ה' למענכם</b>. מפני שהייתי מתאוה לקיים אתכם בה שלא תגלו ממנה לעולם והוא כבר נשא ידו לזרותם:<p dir="rtl">
<h3 dir="rtl" id="j_sforno, פרשת ואתחנן, פרק ד">פרק-ד</h3><p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, א">א</span>
<b>ועתה ישראל</b>. מאחר שאתה רואה גזרת האל ית' להגלותכם אם תחטאו השמרו מחטוא ושמרו מצותיו בלי תוספת וגרעון כי התוספת והגרעון בכל שהוא יביאו אתכם לתכלית הקלקול:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ב">ב</span>
<b>ולא תגרעו ממנו לשמור</b>. ולא יחשוב החושב שכאשר תסור סבת האיסור אצלך לא יהיה חטא לגרוע כמו שחשב שלמה המלך אני ארבה ולא אסור אני ארבה ולא אשוב ונכשלה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ג">ג</span>
<b>עיניכם הרואות</b>. הנה יעיד על זה מה שראיתם שקרה בענין בעל פעור כי אמנם אותם שחטאו בעבודת בעל פעור לא התכונו לזה בתחלה אבל היתה תחלת כונתם לזנות בלבד. כאמרו ויחל העם לזנות. ואע''פ שהתורה אסרה זה מפני חשש עבודת גלולים כאמרם וזנו בנותיו והזנו את בניך חשב כל אחד מהם שזה לא יקרה לו כלל והנה קרה ההפך כי כל האיש אשר הלך אחרי בעל פעור להדבק בבנותיו אין גם אחד מהם שנשמר בחכמתו מהכשל בעבודה עצמה עד שהשמידו ה' אלהיך:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ד">ד</span>
ואתם הדבקים בה' אלהיכם חיים כלכם היום. הייתם כלכם חכמים להשמר מהכשל בעבודת בעל פעור:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ו">ו</span>
<b>כי היא חכמתכם</b>. בה תשיבו לאפיקורוס במופתים שכליים:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ז">ז</span>
כי מי גוי גדול אשר לו אלהים קרובים אליו. והטעם שראוי להקפיד שתהיו נחשבים חכמים ונבונים לעיני העמים הוא שהאל יתברך קרוב אלינו בכל קראנו אליו. וזה יורה שבחר בנו מכל העמים. ואם יחשבו אתכם העמים לסכלים יהיה חלול ה' באמור לכל עם ה' אלה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ח">ח</span>
<b>ומי גוי גדול אשר לו חקים וגו'</b>. והטעם שתחשבו חכמים בעיני האומות בשמרכם את חקי האלהים ואת תורותיו הוא שלא היו אז שום גוי במציאות כזה שיהיו לו חקים מורים מציאות האל ודרכיו ומשפטים צדיקים שאין בם ענין לתועלת הדיין ולא לשכר חזניהם וסופריהם אבל כל ענינם משפט וצדק. כענין אמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(פרק קמא דסנהדרין)</span> משפט לזה וצדקה לזה. משפט לזה שהחזיר לו את שלו. וצדקה לזה שהוציא גזלה מתחת ידו:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ט">ט</span>
<b>רק השמר לך</b>. אע''פ שאמרתי שראוי שתהיו נחשבים חכמים בעיני האומות. השמר לך מדעות אותם הטועים המכחישים מציאות האל ית' ויכלתו השגחתו וחשבו הם להביא על כל זה ראיות שכליות:<b> פן תשכח את הדברים אשר ראו עיניך</b>. והטעם שהזהרתיך מאד להשמר מזה הוא שיש לחוש פן תשכח מה שראו עיניך הגשמיים בסיני ועיניך השכליים גם כן בפי' התורה אשר בה הדאית לדעת הפך דעותיהם במופתים שכליים:<b> והודעתם לבניך</b>. לבניך שלא ראו אז תודיע במופתים שכליים:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, טו">טו</span>
<b>כי לא ראיתם כל תמונ'</b>. וזה הפך דעת כת הצאב''א שחשבו שאין במציאו' דבר יותר נכבד מן הגרמים השמימים ושהם לבדם קדמוני' ונצחיים ראשוני':<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, יט">יט</span>
<b>חלק ה' אלהיך אותם לכל העמים</b>. סדר אותם על סדר נאות לצורך כל אחד מחלקי הארץ כפי השתנותם והשתנות העם אשר בה וזה הסדר המוחש יורה על הפך דעות התועים כי אמנם יורה בהכרח שיש איזה נמצא מסדר לתכלית מכוון מאתו אשר המציא' לסדרם למען יושג תכלית מציאות' וסדרם כי לא יהי' כל זה במקר' בלי ספק:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כ">כ</span>
<b>ואתכם לקח</b>. ללכת בדרכיו ולדבקה בו ולזה לא יהיו עיניכם בהנהגת צבא השמים וסדרם:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כב">כב</span>
<b>כי אנכי מת</b>. צריך אני להזהירכם מאד מאחר שאיני עובר עמכם כענין אמרו כי ידעתי אחרי מותי כי השחת תשחיתון:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כד">כד</span>
<b>אש אכלה הוא</b>. אש אוכלת אש ובזה יכלה את הנפש עם הבשר:<b> אל קנא</b>. כי מבלי אין מציאות שום נמצא זולתו דומה למציאותו כלל הנה כל מי שיעבוד לזולתו יעשה אמנם לזולתו מה שראוי לו לבדו כענין אשת איש שתתן לזולתו מה שראוי לאישה לבדו ובזה יהיה מקנא:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כה">כה</span>
<b>להכעיסו</b>. לסלק השכינה מישראל כדי להיות בלתי משועבדים לתורת האל ית' ומצותיו:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כח">כח</span>
<b>אשר לא יראון</b>. שאין בהם כח רצוניי כמו שחשבו עובדיהם שעושים צורות עם כלי הפעולות הרצוניות להורות שאות, ההתחלה הקדמונית שחשבו היא פועלת כל אותן הפעולות כרצונה והיו עובדים אותה ומתפללים לה להשיג שתרצה לתת את שאלת עובדיה. והנה אין לשום נמצא זולתי לאל ית' ולאדם בחייו שום כח רצוניי. אבל כל פעולות זולתם הם בטבע מסודר להם מאת האל ית':<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, כט">כט</span>
<b>ומצאת</b>. אע''פ שאין שם מקדש ולא כלי קדש:<b> כי תדרשנו בכל לבבך ובכל נפשך</b>. והטעם שתמצאנו הוא כי אמנם תדרשנו בכל לבבך:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, ל">ל</span>
<b>באחדית הימים</b>. לקץ הימין כמו שהעיד באמרו והיה כי יבאו עליך כל הדברים האלה ושבת עד ה' אלהיך ושמעת בקולו:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לב">לב</span>
<b>כי שאל נא</b>. והראיה על זה שאמרתי שלא ישכח ברית אבות היא כי אמנם מה שעשה עם כל ישראל במתן תורה שתהיו כלכם זוכים לאותה המדרגה מן הנבואה לא היה זולתי לקחת את כלכם לו לעם בשביל ברית אבות שלא כל אחד מכם היה ראוי לה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לד">לד</span>
<b>או הנסה אלהים</b>. אע''פ שקרה לאיזה יחיד או יחידים שימלטו מבין רשעים. מכל מקום לא קרה זה בכלל:<b> במסות באותות</b>. מורות שלא היה זה במקרה אלא בכונת פועל רצ וניי:<b> ובזרוע נטויה</b>. מוכנת להכות עוד להורות שאם לא ישוב החוטא שתשוב להכות:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לה">לה</span>
<b>אתה הראית</b>. את כל אלה הראך האל ית':<b> לדעת</b>. כדי שתתבונן ותדע בלי ספק כי ה' הוא האלהי'. הוא אותו הקדמון הנמצא בהכרח:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לו">לו</span>
<b>ליסרך</b>. להביאך למדרגת הנבואה בקבלה התורה כענין באליהו והנה רוח גדולה וחזק. וכן ועל הארץ הראך את אשו. כענין שם כאמרו ואחר הרעש אש:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לז">לז</span>
<b>ותחת כי אהב את אבותיך</b>. ומאחר שעשה כל אלה הנה תחת שאהב את אבותיך:<b> ויוציאך בפניו</b>. בפעולות באות מפניו למעלה מן הטבע לא מאחוריו כפעולות טבעיות:<b> ממצרים להוריש</b>. שהתכוון להוציאך מעבדות אשר בו לא היית יכול להתבונן:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לח">לח</span>
<b>לתת לך את ארצם</b>. שהיא ארץ ה' המוכנת לקנות השלמות המכוון:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, לט">לט</span>
<b>וידעת היום</b>. אם כן ראוי בלי ספק שתתבונן ותדע כל חלקי הסותר:<b> והשבות אל לבבך</b>. ואחר ההתבוננות תשיב אל לבבך החלק האמיתי מהם והוא כי ה' הוא האלהים. המסדר הנצחי המפורסם בשמים ממעל ועל הארץ מתחת. כי אמנם על זה יורה סדרם וקשרם והתכלית המושג מהם אשר לא יושג זולתם ובהם נודע שיש נמצא מכוון שהמציא כל זה לתכלית מכוון מאתו:<b> אין עוד</b>. ומזה יודע שאין עוד כי הוא מן ההכרח שלא יהיה כל זה זולתי בכח איזה נמצא נבדל מחומר מאד נעלה בתכלית האפשר והוא נמנע שיהיה יותר מאחד בזאת המדרגה מהעלוי אשר אין כמוה כי בנבדלים לא יפול מספר זולתי בהיותם בלתי שוים במדרגה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, מ">מ</span>
<b>ושמרת את חקיו</b>. וכשתדעהו תשמור את חקיו בלי ספק. כאמרו מי לא ייראך מלך הגוים:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, מא">מא</span>
<b>אז יבדיל משה שלש ערים</b>. אחר שסיים ההקדמה לבאור התורה הבדיל הערים להראות לישראל מה נכבד ענין שמירת המצוה שהקפיד לקיים קצת מצות עשה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, מד">מד</span>
<b>וזאת התורה</b>. החלק העיוני:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, מה">מה</span>
<b>אלה העדות</b>. החלק שבא עליהם עדות המופת:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ד, מז">מז</span>
<b>ויירשו את ארצו</b>. אחר שכבשו ארץ נושבת שיכלו לקיים בה המצות ואין מחריד הואיל לבאר את התורה והמצוה ולהזהיר עליהם:<p dir="rtl">
<h3 dir="rtl" id="j_sforno, פרשת ואתחנן, פרק ה">פרק-ה</h3><p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, ג">ג</span>
<b>היום כלנו חיים</b>. לפיכך אתם כורתי הברית הנכנסים לארץ סדרו את עניניכם באופן שהדורות הבאים שלא היו בעת הברית הזאת יקיימו מה שאתם מקבלים עליכם:<b> פנים בפנים</b>. בלתי חלום ומראות הלילה אבל בעודכם משתמשים בחושים:<b> לאמר</b>. פנים בפנים דבר ה' אליכם לאמר אנכי כמו שבאר למעלה וידבר אלהים את כל הדברים האלה לאמר אנכי וכו'. אמנם עמידתי בין ה' וביניכם היתה להגיד לכם את דבר ה' כי יראתם:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, יב">יב</span>
<b>לקדשו כאשר צוך</b>. באותו האופן שצוך במרה כי אמנם שצוך שם על השבת הודיע שלא יספיק לך שתקדשהו במה שתשבות בו ממלאכה אבל שתעסוק בו בתורה ובמצות כאמרו והישר בעיניו תעשה והאזנת למצותיו:<b> למען ינוח עבדך ואמתך כמוך</b>. וזכרת כי עבד היית. הנה מצות שביתת הבהמה היא כדי שינוח העבד. ומצות מנוחת העבד היא זכר ליציאת מצרים שהשבית בה הקב''ה את העבודה מן העבדים:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, טו">טו</span>
<b>ולמען ייטב לך</b>. אפילו בעולם הזה כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(פרק קמא דפאה)</span> דברים שאדם אוכל פירותיהם בעולם הזה והקרן קיימת לו לעולם הבא כבוד אב ואם וכו':<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, כד">כד</span>
<b>ואת תדבר אלינו</b>. אע''פ שיהיה דבורך גרוע בערך אל הדבור האלהי:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, כט">כט</span>
<b>ושמרתם לעשות</b>. ומאחר שנמשך הדבור כך הנה ראוי לכם שתשמרו:<b> לא תסורו ימין ושמאל</b>. לא להוסיף לטוב כפי מחשבותיכם ולא לגרוע כלל:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ה, ל">ל</span>
<b>למען תחיון וטוב לכם</b>. כדי שתחיו חיי עד כאופן טוב ומאושר:<b> והארכתם ימים בארץ אשר תירשון</b>. שתקנו אותו אריכות ימים לעולם שכלו ארוך בהיותכם בארץ בלי צער ובאין מחריד ומונע:<p dir="rtl">
<h3 dir="rtl" id="j_sforno, פרשת ואתחנן, פרק ו">פרק-ו</h3><p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, ד">ד</span>
<b>שמע ישראל</b>. התבונן והבן זה:<b> ה'</b>. הנותן מציאות כל נברא. אלהינו. הוא נבחר מהנבדלים אצלנו אשר ממנו נקוה להשיג חפצינו בלי אמצעי ומצד היותו עליון בכחו הנורא הנה לו לבדו ראוי להשתחות ומצד שממנו תקותנו בלי אמצעי ראוי שאליו לבדו נתפלל ונעבוד:<b> ה' אחד</b>. ובהיותו נותן המציאות אחר אפיסות מוחלט התבאר שאין נמצא זולתו מעין מציאותו ושהוא נבדל במין ממציאות עולם הנפסדים וממציאות עולם הגלגלים וממציאות עולם המלאכים באופן שהוא יחיד בעולמו הרביעי. וזה נראה שנרמז בהיות אות הדל''ת של אחד גדולה ובאות העי''ן של שמע הגדולה נרמז שראוי לפקוח עין ולהגדיל העי''ן בזה. ולזה אמרו ז''ל <span class="booklinks" onclick="sendBookLink(this)" onmouseover="setBookLinkTitle(this)">(ברכות פרק היה קורא)</span> ובלבד שיאריך בדל''ת של אחד למען יכוין לזה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, ה">ה</span>
<b>ואהבת</b>. תשמח לעשות דבר שייטב בעיניו כאשר תבין שאין תכלית נכבד כזה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, ו">ו</span>
<b>על לבבך</b>. שתזכור תמיד להישיר כל פעולותיך לזה התכלית:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, ז">ז</span>
<b>ושננתם לבניך</b>. תלמד אותם בשנון וחריפות מופתים שכליים:<b> ודברת בם</b>. כי בזאת ההתמדה תזכרם תמיד:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, י">י</span>
אשר לא בנית ובתים מלאים כל טוב אשר לא מלאת. שתשיג עושר בלי עמל:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, יב">יב</span>
<b>השמר לך פן תשכח</b>. כי עושר קנוי בזה האופן גורם ברוב המשך אחר התאוות ובחן ישכח האדם את עושהו:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, כ">כ</span>
<b>מה העדות</b>. החלק העיוני שהוא עדות מופתי:<b> והחקים והמשפטים</b>. החלק המעשי:<b> אשר צוה ה' אלהינו אתכם</b>. ולא הספיקו מצות בני נח:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, כא">כא</span>
עבדים היינוי ובהיות שבעבדותנו לא היינו יכולים לקנות השלמות המכוון מאתו הפליא לעשות להוציאנו ולהביא אותנו אל הארץ שנוכל לקנות בה אותה השלמות:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, כד">כד</span>
ויצונו ה' לעשות את כל החוקים האלה. להכין אותנו בשמירתם:<b> ליראה את ה' אלהינו</b>. וזה כהתבונן והכיר את גדלו וכל זה רצה לטוב לנו כל הימים. כי חפץ חסד הוא לא לתועלתו. לחיותנו כהיום הזה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ו, כה">כה</span>
<b>וצדקה תהיה לנו</b>. וזה שאמרתי לך לטוב לנו כל הימים רצוני לומר לטוב לנו בעולם הזה ובעולם הבא:<b> לחיתנו כהיום הזה</b>. חיי שעה ולהיות לנו צדקה וזכות לפני ה' אלהינו בעולם הנצחי:<p dir="rtl">
<h3 dir="rtl" id="j_sforno, פרשת ואתחנן, פרק ז">פרק-ז</h3><p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, ו">ו</span>
<b>כי עם קדוש אתה</b>. ואין ראוי שתחלל קדושתך להוליד זרע פסול כאמרו כי חלל יהודה את קדש ה' אשר אהב וגו':<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, ז">ז</span>
<b>לא מרבכם</b>. לא כדי שיתכבד ברב עם:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, ח">ח</span>
<b>כי מאהבת ה' אתכם</b>. בהיותכם זרע אוהביו וחושבי שמו:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, ט">ט</span>
<b>האל הנאמן</b>. קיים על ענין אחד לא ישתנה:<b> שומר הברית ומשלם לשונאיו</b>. וטעם רשע וטוב לו הוא לשתי סבות האחת הוא זכות אבות. והשנית איזה זכות שנמצא לרשע עצמו בלתי מגיע אל שיזכה בו לחיי עוה''ב ומשלם לו בעולם הזה שאין הקב''ה מקפח שכר כל בריה:<p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, יא">יא</span>
<b>היום לעשותם</b>. ולא תטריד מחשבתך אם לא תקבל שכר מהם בעולם הזה: חסלת פרשת ואתחנן <p dir="rtl">
<span dir="rtl" class="inlineHeader" id="j_sforno, פרשת ואתחנן, פרק ז, יב">יב </span>
<b>והיה עקב תשמעון</b>. הנה המלך צוה את כל אלה כדי שתזכו שישמור לכם הברית והחסד וזה שאתם תשמרו היום לעשותם מאהבה שלא על מנת לקבל פרס והוא בשביל זה ישמור לכם הברית והחסד:<b> את המשפטים</b>. כי במשפט יעמיד ארץ:<b> ושמרתם</b>. זו משנה:<b> ועשיתם אותם</b>. ובזה האופן תעשו אותם אל נכון:<b> ושמר ה' אלהיך לך את הברית</b>. שנשבע כאמרו והקימותי את בריתי ביני וביניך ובין זרעך אחריך לדורותם לברית עולם להיות לך לאלהים ולזרעך אחריך. כי אמנם בהיותו לנו לאלהים בלתי אמצעי ישפיע מציאות נצחי ההוה ממנו בלתי אמצעי כאמרו כי כל אשר יעשה האלהים הוא יהיה לעולם. אמנם מציאות הנפסדים הוא ממנו באמצעי בלי ספק:<b> ואת החסד</b>. באמרו אז ונתתי לך ולזרעך אחריך את ארץ מגריך. כי אמנם הטוב ההוה לצדיקים בעולם הזה הוא חסד בלבד לא גמול מעשיהם:<p dir="rtl">
<h2 dir="rtl" id="j_sforno, פרשת עקב">פרשת עקב</h2><p dir="rtl">
<h3 dir="rtl" id="j_sforno, פרשת עקב, המשך פרק ז">המשך פרק ז</h3><p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, יג">יג</span>
<b>ואהבך</b>. בהיותכם בנים בדמותו כצלמו כאמרם ז''ל (אבות) חביבין וגו' שנקראו בנים למקום ובזה יהיה נצחיות של ברית מאושר:<b> וברכך</b>. בממון לחיי שעה ובזה ייטיב את החסד אשר נשבע שתהיו בארץ באופן מאושר:<p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, טו">טו</span>
<b>כל חלי</b>. אפילו המורגלים לבא מצד המערכת: <b>הרעים</b>. המתדבקים:<b> אשר ידעת</b>. שלקו על הים כמבואר למעלה:<b> לא ישימם בך ונתנם בכל שונאיך</b>. אע''פ שיתנם בשונאיך לא ידבקו בך כענין יפול מצדך אלף אליך לא יגש:<p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, טז">טז</span>
<b>כי מוקש הוא לך</b>. כי אמנם היותך חס עליהם יהיה לך למוקש שיפתוך:<p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, יז">יז</span>
<b>כי תאמר איכה אוכל להורישם לא תירא מהם</b>. כשתאמר איכה אוכל להורישם בהיותם רבים ממני. לא תאמר זה ע''צ שתירא מהם אלא ע''צ שתכיר שזה היה נמנע לולא ה' שהיה לך. וזה כי <b>זכור תזכור את אשר עשה ה' אלהיך לפרעה ולכל מצרים.</b> שהיו רבים וחזקים ממך ונתנם בידך והאבדת את שמם:<p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, כה">כה</span>
<b>פן תוקש בו</b>. שלפעמים יקרה שתצליח באותו כסף וזהב שעליהם ותחשוב שהיה זה בכח אותה העבודת גלולים שהיו עליה:<p dir="rtl">
<span dir="rtl" class="inlineHeader" id="j_sforno, פרשת עקב, המשך פרק ז, כו">כו</span>
<b>תתעבנו כי חרם הוא</b>. תתעב אותו הכסף והזהב של תועבה. כי חרם הוא שלא בלבד יקרה שלא תצליח בו אבל יחרים את שאר נכסיך:<p dir="rtl">
<h3 dir="rtl" id="j_sforno, פרשת עקב, פרק ח">פרק-ח</h3><p dir="rtl">
<span dir="rtl" class="inlineHeader" id="j_sforno, פרשת עקב, פרק ח, א">א</span>
<b>כל המצוה אשר אנכי מצוך היום תשמרון לעשות.</b> הנה המכוון אצל ההמון הוא השגת הצלחות זמניות הנכללות בג' מיני' והם אורך ימים והבנים והממון והנה בקיום המצות תשיגו את כלם לפיכך תשמרו לעשותם: <b>למען תחיון</b>. כי אמנם האל ית' כשצוה כיון שבקיום מצותיו תשיגו אורך ימים אפילו בחיי שעה:<b> ורביתם</b>. שתשיגו רבוי הבנים:<b> ובאתם וירשתם</b>. ושתשיגו עושר וכבוד בירושת הארץ:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, ב">ב</span>
<b>וזכרת את כל הדרך</b>. שנתן לך לחם לאכול ובגד ללבוש שלא בדרך טבע:<b> לנסותך</b>. אם תעשה רצונו בהשיגך לחם ושמלה שלא בצער:<b> לדעת את אשר בלבבך</b>. שיהי' מה שבלבך יוצא לפועל כדי שידע כל מלאך שבדין תהיה מעלתך יותר מן מלאכי השרת ותהי' עליך ידיעתי הפועלת לטוב כראוי לנמצא בפועל:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, ה">ה</span>
<b>מיסרך</b>. נותן לך במצותיו מוסר נאות אל השלמות המכוון מאתו:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, ז">ז</span>
<b>אל ארץ טובה</b>. שנקבצו בה מיני הטובו' שלא יקבצו בגליל זולתו וספר חמשת מיני הטוב ובכל אחד מהם אמר ארץ. הראשון הוא ארץ נחלי מים עינות ותהומות לא מי יאורים ואגמים הרעים. על הפך והמים רעים והארץ משכלת. השני הוא ארץ חטה ושעורה הצריכים למזון. השלישי הוא ארץ זית שמן ודבש שהם מעדני מלך. הרביעי ארץ אשר לא במסכנות תאכל בה לחם שימצאו בה מעות בזול. כאמרו ותמלא ארצו כסף וזהב ואין קצה לאוצרותיו. כי אמנם יוקר המעות קשה מיוקר הפירות. כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(תעניות פ' סדר תעניות)</span> לא שנו אלא על בצורת של פירות אבל על בצורת של מעות מתריעין עליהם מיד. החמישי הוא ארץ אשר אבניה ברזל שבה נמצא רבוי אבנים קשות ובהירות יפות וטובות לבנין:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, ט">ט</span>
<b>תחצוב נחשת</b>. הוא הברזל הטוב שהוא בהיר ונאות לבנין וכלים:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, י">י</span>
<b>וברכת את ה' אלהיך</b>. למען תזכור כי מאתו היו אלה לך:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, טו">טו</span>
<b>מצור החלמיש</b>. שנהפך למים כאמרו ההופכי הצור אגם מים:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, טז">טז</span>
<b>למען ענותך</b>. שתקיים מעוני כדאגת מי שאין לו פת בסלו:<b> ולמען נסותך</b>. אם תעשה רצונו בתתו פרנסתך שלא בצער:<b> להיטיבך</b>. יותר ממלאכי השרת כראוי למנוסה לפניו:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, יט">יט</span>
<b>והיה אם שכח תשכח</b>. וזה יקרה כאשר תיחס הצלחתך אל כחך ולא תברכהו עליה:<b> תאבדון</b>. משני עולמות:<p dir="rtl">
<span dir="rtl" class="inlineHeader" id="j_sforno, פרשת עקב, פרק ח, כ">כ</span>
<b>עקב</b>. וכל זה יקרה כשלא תברך כאשר צוך למעלה:<p dir="rtl">
<h3 dir="rtl" id="j_sforno, פרשת עקב, פרק ט">פרק-ט</h3><p dir="rtl">
<span dir="rtl" class="inlineHeader" id="j_sforno, פרשת עקב, פרק ט, ד">ד</span>
<b>אל תאמר בלבבך בהדוף</b>. כשתראה שתנצחם שלא כמנהג העולם ותכיר שהוא פעל אלהי. אל תטעה לומר בצדקתי הביאני לרשת וכדי שאירש הארץ מהרה בזכותי הדף אותם מהרה. וברשעת הגוים האלה ה' מורישם מפניך: והנה הסבה שהוא נלחם בהם היא ברשעתם לא כדי שתירש אתה מהרה:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, ה">ה</span>
<b>לא בצדקתך אתה בא לרשת</b>. כי אמנם מה שאתה יורש הארץ אינו בזכותך באופן שאין ראוי שילחם ה' לכם למען תירשו מהרה: <b>כי ברשעת הגוים האלה ה' אלהיך מורישם מפניך.</b> שרצה שתהיה נקמתו בם על ידך שתחרימם בעונם כאמרו ויאמר השמר על הפך וביד אדם אל אפולה:<b> ולמען הקים</b>. וכדי שבקיום מצותו תזבח לרשת אותה על דרך ככל אשר בלבבי עשית לבית אחאב בני' רבעים ישבו לך על כסא ישראל. וכל זה עשה למען הקים מה שנשבע לאבות:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, ו">ו</span>
<b>כי עם קשה עורף אתה</b>. שאי אפשר שיהיה צדק ויושר לבב עם קשי העורף כי אמנם קשה העורף הוא ההולך אחרי שרירות לבו ומחשבתו אע''פ שיודיעהו איזה מורה צדק בראיה ברורה שמחשבתו הוא בלתי טובה ומביאה אל ההפסד וזה כי לא יפנה אל המורה כאלו ערפו קשה כגיד ברזל באופן שלא יוכל לפנות אנה ואנה אבל ילך אחרי שרירות לבו כמאז:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, ז">ז</span>
<b>זכור אל תשכח</b>. ויעיד על היותך עם קשה עורף כי הנה חזרתם להקציף פעם אחר פעם ככלב שב על קיאו אע''פ שבכל פעם ראיתם את מוסר ה' אלהיכם ואת גדלו:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, ח">ח</span>
<b>ובחורב הקצפתם</b>. ויעיד על רוע מדת קושי העורף כי אמנם כשהקצפתם את ה' בחורב לא היה אומר להשמידכם אלא בשביל שאתם עם קשה עורף כאמרו ית' ראיתי את העם הזה והנה עם קשה עורף הוא הרף ממני ואשמידם וזה כי אמנם קושי העורף מסיר את תקות התשובה:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, טו">טו</span>
<b>וההר בוער באש</b>. ובכן חטאתם בעוד שהמלך במסבו:<p dir="rtl">
<span dir="rtl" class="inlineHeader" id="j_sforno, פרשת עקב, פרק ט, כב">כב</span>
<b>ובתבערה ובמסה</b>. ואע''פ שראיתם שבהקציפכם את האל ית' נשברו הלוחות והוצרכתי להתפלל בעדכם בצום ארבעים יום חזרתם להקציף בתבערה ובמסה כשבכית' באזניו לנסות:<b> ובקברות התאוה</b>. בשאלת הבשר:<p dir="rtl">
<h3 dir="rtl" id="j_sforno, פרשת עקב, פרק י">פרק-י</h3><p dir="rtl">
<span dir="rtl" class="inlineHeader" id="j_sforno, פרשת עקב, פרק י, א">א</span>
<b>בעת ההיא אמר ה' אלי פסל לך</b>. והנה עם כל תפלתי היה התקון בלתי שלם כי תמורת הלוחות מעשה אלהים אמר אלי פסל לך:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, ו">ו</span>
<b>ובני ישראל נסעו</b>. אע''פ שראו שתפלת הצדיק מגינה על דורו ושראוי להתאונן על מיתתו הנה קצתם או רובם שהיו רועים במדבר נסעו למוסרה למצוא מים ומרעה לצאן ובעודם שם מת אהרן ויקבר ויכהן אלעזר ולא באו להתאונן על המיתה ולא להתאבל על הקבור' ולא חששו לכבד אלעזר שכהן תחתיו אבל משם נסעו הגדגדה לרעות צאן:<b> ומן הגדגדה יטבתה ארץ נחלי מים</b>. שכל אותם המקומות הנזכרים עתה היו ארץ נחלי' נכונים למרעה הצאן ולא שתו לבם להיזק שקרה במות הצדיק ולא לכבודו ולכבוד בנו:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, ח">ח</span>
<b>בעת ההיא הבדיל</b>. ומאחר שכבר הבדיל האל ית' שבט מיוחד לעבודת המקדש ואין אתם ראוים להשתדל בה ועם זה לא השגתי בתפלתי רק שלא ישחיתך ואמר לי קום לך למסע. למסיע כמו ולמסע את המחנות:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, יא">יא</span>
<b>ויבאו ויירשו את הארץ אשר נשבעתי</b>. כי לולא השב עה לא הייתם זוכים לה לרב מריכם:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, יב">יב</span>
<b>ועתה ישראל</b>. אם כן אתה ישראל השתדל עתה לתקן מעוותך מכאן והלאה והתבונן מה ה' אלהיך שואל מעמך שאינו שואל דבר לצרכו כי אם ליראה. וזה תעשה כהתבוננך באופן שתדע גדלו:<b> ולאהבה אותו</b>. וזה תשיג בהתבוננך אל דרכי טובו. וכל זה הוא שואל לטוב לך כדי שתזכה לחיי עולם:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, יד">יד</span>
<b>הן לה' אלהיך השמים</b>. ויעיד על זה שהוא מבקש לטוב לך. כי אמנם השמים והארץ הם שלו ועם היותם נכבדים בלתי נפסדים:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, טו">טו</span>
<b>רק באבותיך חשק</b>. ששנה את טבע אותם הנכבדים בגללכם בזכות אבות ואין זה בלי ספק אלא כדי להשיג דבר יותר נכבד מן השמים והארץ והוא האדם השלם בהיותו דומה לבוראו כפי האפשר כאמרו בצלמנו כדמותנו:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, טז">טז</span>
<b>ומלתם את ערלת לבבכם</b>. אם כן ראוי שתסירו את ערלת שכלכם והוא שתתבוננו להסיר כל טעות מוליד דעות כוזבות:<b> וערפכם לא תקשו עוד</b>. ובסור קושי העורף המונע מלפנות אל הראוי תפנו להכיר את בוראכם ותראו כי רע ומר לעזבו וזה שתתבוננו:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, יז">יז</span>
<b>כי ה' אלהיכ' הוא אלהי האלהים</b>. הנצחי על כל הנצחים הנבדלים מחומר וזה שנצחיות כולם הווה מנצחיותו:<b> ואדוני האדונים</b>. מנהיג המנהיגים והם הגלגלים ומניעיהם שהנהגת כולם מכוונת להשיג תכלית כוונתו כענין המלאכות הפרטיות ביחוד אל הראשיות:<b> האל הגדול</b>. שאין נמצא שוה לו במדרגת מין מציאותו:<b> הגבור</b>. המקיים כל המציאות במציאותו כאמרו ואתה מחיה את כולם:<b> והנורא</b>. משגיח לשלם ולענוש באופן שראוי לירוא מפניו:<b> אשר לא ישא פנים</b>. לבן פריץ מפני האב הצדיק אע''פ שהוא מאריך אף בזכותו של אב:<b> ולא יקח שוחד</b>. לא יסיר כלל מעונש העבירה בשביל זכות מצוה שעשה החוטא כאמרם ז''ל שאין מצוה מכבח עבירה. וכל זה יורה שלא תבטחו אם תחטאו להנצל בשום זכות מן העונש כלל זולתי בתשובה השלמה:<p dir="rtl">
<span dir="rtl" class="inlineHeader" id="j_sforno, פרשת עקב, פרק י, כא">כא</span>
<b>הוא תהלתך</b>. תתהלל שתהיה עבד למי שמולך על כל המציאות:<p dir="rtl">
<h3 dir="rtl" id="j_sforno, פרשת עקב, פרק יא">פרק-יא</h3><p dir="rtl">
<span dir="rtl" class="inlineHeader" id="j_sforno, פרשת עקב, פרק יא, ב">ב</span>
<b>כי לא את בניכם</b>. לפיכך אתם שראיתם עשו אותות מעידים לדורות בכניסתכם:<b> וזרועו הנטויה</b>. מוכנת לחכות את השב לחטוא:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, ד">ד</span>
<b>ויאבדם ה' עד היום הזה</b>. כי אז טבעו שלישי מצרים וחילם באופן שגם מי שנה אחרי כן היו מרגישים באבידת אותם הגבורים שלא קמו עדיין ממלאים את מקומם:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, ז">ז</span>
<b>כי עיניכם הרואות את כל מעשה ה'</b>. שהגדיל לעשות נגד המורדים בו:<b> לפרעה ולמצרים</b>. במצרים ועל הים ולמורדים במדבר ולדתן ולאבירם ועליכם להזהיר את הבנים שלא ראו כל אלה. לפיכך:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, ח">ח</span>
ושמרתם את כל המצוה אשר אנכי מצוך היום. מצות האבנים שתקימו בירדן ושתקחו מתוך הירדן ושתכתבו עליהם את התורה להיות לדורות לעדות מאתכם שראיתם:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, ט">ט</span>
<b>ולמען תאריכו ימים על האדמה</b>. שאם בניכם לא ישמרו את המצות יגלו ממנה מהרה קודם לונושנתם בארץ כמו שהעיד באמרו ועצר את השמים ואבדתם מהרה:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, י">י</span>
כי הארץ אשר אתה בא שמה לרשתה לא כארץ מצרים היא. שאינה צריכה לגשמים:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יא">יא</span>
<b>למטר השמים תשתה מים</b>. שאין שם נהרות מספיקים להשקות את הקרקעות אבל צריך שישתו מי גשמים:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יב">יב</span>
<b>דורש אותה</b>. להשגיח על מעשי יושביה אם הם ראוים למטר ואם לא. לפיכך דעו זה כי אמנם:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יג">יג</span>
אם שמוע תשמעו ונתתי מטר ארצכם בעתו. באופן שתתפרנסו שלא בצער ותוכלו לעבדו ואם לאו לא יתן מטר כלל ולא יהי' לכם מזון לחיות בה:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יז">יז</span>
<b>ואבדתם מהרה</b>. ברעב הרע מן החרב לפיכך השמרו לכם:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יח">יח</span>
<b>ושמתם את דברי אלה על לבבכם</b>. להתבונן בם:<b> ועל נפשכם</b>. לקיימם ברצון:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, יט">יט</span>
<b>ולמדתם אותם את בניכם</b>. הרגילו את בניכם במצות:<b> לדבר בם בשבתך</b>. כדי שתדברו בם תמיד:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, כב">כב</span>
<b>כי אם שמור תשמרון וגו' לאהבה</b>. שיהי' עסקכם בתורה כדי להכיר חסדי האל יתעלה אשר מזה תמשך האהבה:<b> וללכת בכל דרכיו</b>. להתנהג באותם הדרכים אשר הוא מנהיג בם את עולמו והם צדקה ומשפט:<b> ולדבקה בו</b>. שיהיו כל מעשיכם מכוונים לעשות רצונו כאמרו בכל דרכיך דעהו:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, כג">כג</span>
<b>והוריש</b>. יתן לכם מקום להתפרנס בו שלא בצער למען תוכלו לעשות רצונו:<p dir="rtl">
<span dir="rtl" class="inlineHeader" id="j_sforno, פרשת עקב, פרק יא, כה">כה</span>
<b>לא יתיצב איש בפניכם</b>. אפי' בחוצה לארץ: <p dir="rtl">
חסלת פרשת עקב <p dir="rtl">
<h2 dir="rtl" id="j_sforno, פרשת ראה">פרשת ראה</h2><p dir="rtl">
<h3 dir="rtl" id="j_sforno, פרשת ראה, המשך פרק יא">המשך פרק יא</h3><p dir="rtl">
<span dir="rtl" class="inlineHeader" id="j_sforno, פרשת ראה, המשך פרק יא, כו">כו </span>
<b>ראה</b>. הביטה וראה שלא יהיה ענינך על אופן בינוני כמו שהוא המנהג ברוב. כי אמנם אנכי נותן לפניכם היום ברכה וקללה והם שני הקצוות כי הברכה היא הצלחה יותר מן המספיק ע''צ היותר טוב. והקללה היא מארה מחסרת שלא יושג המספיק ושניהם לפניכם להשיג כפי מה שתבחרו:<p dir="rtl">
<span dir="rtl" class="inlineHeader" id="j_sforno, פרשת ראה, המשך פרק יא, כט">כט</span>
<b>ונתתה את הברכה</b>. תברך את שומרי המצות:<b> ואת הקללה</b>. לעוברים עליהם:<p dir="rtl">
<span dir="rtl" class="inlineHeader" id="j_sforno, פרשת ראה, המשך פרק יא, ל">ל</span>
<b>הלא המה בעבר הירדן</b>. בתחלת בואכם בארץ כדי לפרסם בתחלת כניסתכם שלא תהיה ישיבתכם בה על אופן מספיק אבל יהיה על אופן מוצלח או על אופן מקולל:<p dir="rtl">
<h3 dir="rtl" id="j_sforno, פרשת ראה, פרק יב">פרק-יב</h3><p dir="rtl">
<span dir="rtl" class="inlineHeader" id="j_sforno, פרשת ראה, פרק יב, א">א</span>
<b>אלה החוקים והמשפטים אשר תשמרון וגו' לרשתה כל הימים.</b> ומכלל המצות האלה הם שצריך שתשמרו אותן אשר בקיומן תירשו הארץ כל הימים שתאבדו מקומות כל ע''ג ושלא תעשו כמותם לאל ית' להקריב לפניו בכל מקום ושיהי' לכם מקום מיוחד להקריב לפניו אותו המקום אשר יבחר ה' אלהיכם מכל שבטיכם:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, ה">ה</span>
<b>לשכנו</b>. להיות שם משכן שמו והוא שילה או בית עולמים:<b> תדרשו</b>. אל אותו המקום הנבחר תדרשו להשתחוות ולהקריב כענין אליו גוים ידרושו:<b> ובאת שמה</b>. לא שיבא משכן שמו אליכם בכל מקום:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, ז">ז</span>
<b>ושמחתם לפני ה' אלהיכם</b>. עבדו את ה' בשמחה כראוי לכל עובד מאהבה:<b> בכל משלח ידכם</b>. כי אז תצליחו את דרכיכם ואז תשכילו:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, כ">כ</span>
<b>ואמרת אוכלה בשר</b>. בלתי שאצטרך לטרוח להעלותו לבית הבחירה:<b> כי תאוה נפשך לאכול בשר</b>. ג''כ כשתאוה לאכול אותו החלק הניתן לכהנים מן הזבח:<b> בכל אות נפשך תאכל בשר</b>. אבל לא חלב ודם אע''פ שהם חולין:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, כב">כב</span>
<b>אך כאשר יאכל את הצבי</b>. שלא במקום קדוש:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, כג">כג</span>
<b>רק חזק לבלתי אכול הדם</b>. אע''פ שתקוה באכילתו חברת השדים שיגידו לך עתידות. כאמרם ז''ל שומעים מה שעתיד להיות כמלאכי השרת לא תאכל הדם להתחבר להם:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, כד">כד</span>
<b>לא תאכלנו על הארץ תשפכנו כמים</b>. עשה באופן שלא יהיה ראוי לאכילה וזה שתשפכהו על הארץ כמים ולא תצניעהו כמו שמצניעים היין והשמן ושאר משקין לאכילה ושתיה:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, כה">כה</span>
<b>לא תאכלנו וגו' כי תעשה הישר בעיני ה'.</b> וכאשר תמנע מלאכול לא יהיה זה כמואס בו אבל כדי שתעשה הישר בעיני ה' כאמרם ז''ל אל יאמר אדם קצה נפשי בבשר אסור אבל יאמר איפשי ואבי שבשמים גזר עלי:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, ל">ל</span>
<b>ואעשה כן גם אני</b>. ואעבוד את האל ית' באותם מיני העבודה שהם עובדים לע''ג:<p dir="rtl">
<span dir="rtl" class="inlineHeader" id="j_sforno, פרשת ראה, פרק יב, לא">לא</span>
<b>כי כל תועבת ה' אשר שנא עשו לאלהיהם.</b> כי אמנם הם עובדים לע''ג בקצת מיני עבודות נמאסות אצל האל ית':<p dir="rtl">
<h3 dir="rtl" id="j_sforno, פרשת ראה, פרק יג">פרק-יג</h3><p dir="rtl">
<span dir="rtl" class="inlineHeader" id="j_sforno, פרשת ראה, פרק יג, א">א</span>
<b>לא תוסף עליו</b>. כי אולי תוסיף דבר נמאס אצלו ית' כמו שיהיה אם תרצה להוסיף מיני עבודות לאל ית' שלפעמים תהיה העבודה הנוספת דבר נמאס אצלו ית' כמו שריפת הבנים:<b> ולא תגרע ממנו</b>. אפי' בסור סבת המצוה בעיניך כענין שלמה באמרו אני ארבה ולא אסור:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, ג">ג</span>
<b>אשר לא ידעתם</b>. שלא בא מופת אפילו על מציאותם. כי אמנם הנודעים בחוש או במופת נודע מהם שהם פועלים תמיד בענין אחד באופן שנודע שהם פועלים טבעיים לא רצוניי' ובכן לא יועיל להתפלל אליהם ולא לעבדם:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, ד">ד</span>
<b>לא תשמע אל דברי הנביא ההוא</b>. לא תפנה אל דבריו לראות אם יש ממש בקצתם כי אין ספק שכל דבריו שקר שבדא מלבו הכל להרע כאמרו כי דבר סרה והאות או מופת נעשה על ידי כשוף או תחבולה וזולתה לא מבח נבואה שבאה לו:<b> או אל חולם החלום ההוא</b>. לראות אם יש בקצת חלומו אמת אבל תדע בלי ספק שלא חלם דבר ממה שאמר אבל המציא הכל מלבו כדי להדיחו:<b> כי מנסה ה' אלהיכם אתכם</b>. כי כשתחשבו לאויב את המדבר נגד אלהיכם בזה תהיו מנוסים לפניו לאוהביו:<b> לדעת</b>. כדי שעל אהבתכם המנוסת בפועל תהי' בפעל ידיעתו הפועלת לטוב לעולם כראוי בדבר המוכן בפעל לקבלת שפע טובו:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, ה">ה</span>
<b>אחרי ה' אלהיכם תלכו</b>. בענין והלכת בדרכיו ולא בדרכים שיאמר נביא או חולם להדיחך מן הדרך:<b> ואותו תיראו</b>. אע''פ שהי' אותו הנביא אצלך כבר אדם חשוב ונורא ומגזם עתה תבטל יראת הנביא מפני יראת האל ית':<b> ובקולו תשמעו</b>. במה שירצה על ידי נביאיו לקיום תורתו ולקדוש שמו כענין אליהו בהר הכרמל לא בקול זה המבטל את כל מצות האל יתעלה:<b> ואותו תעבודו</b>. לבדו כאמרו זובח לאלהים יחרם כמו שהתבאר במקומו:<b> ובו תדבקון</b>. שיהי' תכלית כל פעולתכם לעשות רצונו ולא תהיה שנאתך על זה מסובבת מאיבה קודמת:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, ו">ו</span>
<b>יומת כי דבר סרה ועל ה'</b>. אע''פ שדבר בשם ה' ולא בשם ע''ג ומזה חיה נראה שלא יתחייב מיתה כמו שגזרו זקנים באמרם על ירמיהו אין לאיש הזה משפט מות כי בשם ה' אלהינו דבר אלינו הנה זה חייב מיתה מפני שדבר סרה בשמו:<b> להדיחך מן הדרך</b>. אע''פ שלא אמר להדיחך מכל מקום בקש להדיחך מן הדרך אשר צוך ה' אלהיך:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, ח">ח</span>
<b>הקרובים אליך</b>. אע''פ שמצד קורבתם תדע שקרותם ואין לחוש שתטעה בם:<b> או הרחוקים ממך מקצה הארץ</b>. אע''פ שמצד המרחק אין לחוש שתלך שם לעבדם:<b> לא תאבה לו</b>. באמרו שתחקור לדעת אם כנים דבריו שע''ג פלוני כך מטיבה וכך מריעה:<b> ולא תשמע אליו</b>. ובזה האופן לא תשמע אליו ולא תקבל ממנו לעבוד שאם יהיה בדבר ספק אצלך אם הוא ראוי סוף שתשמע אליו כי ספק כזה לא יקרה אלא מחסרון התבוננות בגודל האל ית' וסדרו בעולם:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, יב">יב</span>
וכל ישראל ישמעו וייראו ולא יוסיפו. לא הוא ולא זולתו:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, טז">טז</span>
<b>ואת בהמתה לפי חרב</b>. למחות זכרם ע''צ נקמת האל ית' כמו הענין בעמלק כאמרו תמחה את זכר עמלק:<p dir="rtl">
<span dir="rtl" class="inlineHeader" id="j_sforno, פרשת ראה, פרק יג, יח">יח</span>
<b>ול</b>. א ידבק בידך מאימה מן החרם. פן יהיה למוקש כמו הענין בנויי ע''ג שנאמר בהם לא תחמוד כסף וזהב עליהם ולקחת לך פן תוקש בו כמו שהתבאר במקומו:<p dir="rtl">
<h3 dir="rtl" id="j_sforno, פרשת ראה, פרק יד">פרק-יד</h3><p dir="rtl">
<span dir="rtl" class="inlineHeader" id="j_sforno, פרשת ראה, פרק יד, א">א</span>
<b>בנים אתם לה' אלהיכם לא תתגודדו</b>. שאין ראוי להראות תכלית הדאגה והצער על הקרוב המת כשנשאר קרוב נכבד ממנו במעלה ובתקות טוב לפיכך אתם בנים לה' שהוא אביכם קיים לעד אין ראוי שתדאגו ותתאבלו בתכלית על שום מת: ולא תשימו קרחה בין עיניכם למת כי עם קדוש אתה. וגם כן אין להצטער מאד בשביל נזק המגיע למת במיתתו כי עם קדוש אתה מזומן לחיי העולם הבא אשר קורת רוח בהם יפה מכל חיי העולם הזה:<p dir="rtl">
<span dir="rtl" class="inlineHeader" id="j_sforno, פרשת ראה, פרק יד, ב">ב</span>
<b>סגולה מכל העמים</b>. ולכן הוא אוסר זה לכם ולא אסר אותן לבני נח:<p dir="rtl">
<span dir="rtl" class="inlineHeader" id="j_sforno, פרשת ראה, פרק יד, ג">ג</span>
<b>לא תאכל כל תועבה</b>. הנה קודם מתן תורה נודע הבדל בין טמא לטהור במבואר בענין נח. מ''מ כשהתיר האל ית' לנח ולבניו אכילת ב''ח לא הבדיל בין טמא לטהור. אמנם אתה בהיותך קדוש אין ראוי לך להיות נזון מן האיסור:<p dir="rtl">
<span dir="rtl" class="inlineHeader" id="j_sforno, פרשת ראה, פרק יד, כא">כא</span>
<b>לא תאכלו כל נבלה</b>. אפילו מן המין הטהור:<b> כי עם קדוש אתה לה' אלהיך</b>. אעפ''י שהנבלה נאותה למזון אנושי כמו לגר או לעכו''ם אינה נאותה למוזון עם קדוש מוכן לשלמות המכוון מאת האל יתברך:<b> לא תבשל גדי</b>. כמעשה הכנענים שהיו חושבים להרבות בזה הפעל מקניהם וקנינם וכל בהמתם:<p dir="rtl">
<span dir="rtl" class="inlineHeader" id="j_sforno, פרשת ראה, פרק יד, כב">כב</span>
<b>עשר תעשר</b>. כי בעשור התבואה והבהמה תרבה התבואה וירבה המקנה כאמרם ז''ל (גטין) עשר בשביל שתתעשר:<p dir="rtl">
<span dir="rtl" class="inlineHeader" id="j_sforno, פרשת ראה, פרק יד, כג">כג</span>
<b>למען תלמד ליראה</b>. כי במקום הנבחר למקדש יהיה בית דין הגדול להבין ולהורות:<p dir="rtl">
<h3 dir="rtl" id="j_sforno, פרשת ראה, פרק טו">פרק-טו</h3><p dir="rtl">
<span dir="rtl" class="inlineHeader" id="j_sforno, פרשת ראה, פרק טו, ב">ב</span>
<b>וזה דבר השמטה</b>. כשאמר האל ית' והשביעית תשמטנה היתה הכוונה שתעשה שמטת כספים שנאמר שמוט כל בעל משה ידו:<b> כי קרא שמטה</b>. האל ית' באמרו תשמטנה:<p dir="rtl">
<span dir="rtl" class="inlineHeader" id="j_sforno, פרשת ראה, פרק טו, ד">ד</span>
<b>אפס כי לא יהיה בך אביון</b>. אע''פ שאמרתי שתשמט ידך הנה לא יקרה בכם איזה לוה שתצטרך לשמט. וזה בלי ספק נתקיים בדור באי הארץ כל ימי יהושע וכל ימי הזקנים אשר האריכו ימים אחרי יהושע:<p dir="rtl">
<span dir="rtl" class="inlineHeader" id="j_sforno, פרשת ראה, פרק טו, יא">יא</span>
<b>כי לא יחדל אביון</b>. כענין כי ידעתי אחרי מותי כי השחת תשחיתין:<p dir="rtl">
<span dir="rtl" class="inlineHeader" id="j_sforno, פרשת ראה, פרק טו, טו">טו</span>
<b>וזכרת כי עבד היית</b>. שלא בלבד הוציאך מעבדות אבל העניק לך מממון המשעבדים בך:<p dir="rtl">
<span dir="rtl" class="inlineHeader" id="j_sforno, פרשת ראה, פרק טו, יח">יח</span>
<b>לא יקשה בעיניך</b>. להעניק עם שלוחו חפשי כי ראוי הוא לזה ואתה לא תחסר:<b> וברכך ה' א</b>. להיך. ומשלו תתן:<p dir="rtl">
<span dir="rtl" class="inlineHeader" id="j_sforno, פרשת ראה, פרק טו, יט">יט</span>
<b>כל הבכור</b>. אחר שבאר מיני חסד בתבואה והוא מעשר עני ובמעות והוא שמטת כספים והצדקה ובשאר הקנינים בהענקת עב דעברי. באר מצות אשר בהן הודאה לאל יתעלה והן מתן הבכורות הראוי לבעלי המקנה להודות כי מידו המקנה לנו. וחג המצות להורות על הגאולה בזבח הפסח ובמצות ועל האביב בעומר התנופה. וחג השבועות להודות על שבועות חקות קציר ששמר לנו. וחג האסיף להודות על האסיף ושבכל אחד מהם נביא איזה דורון לאדון כאמרו ולא יראה את פני ה' ריקם. ולזה לא הזכיר בהם באיזה חדש ובכמה בחדש יהיו אבל הזכיר האביב והשבועות והאסיף:<p dir="rtl">
<h3 dir="rtl" id="j_sforno, פרשת ראה, פרק טז">פרק-טז</h3><p dir="rtl">
<span dir="rtl" class="inlineHeader" id="j_sforno, פרשת ראה, פרק טז, א">א</span>
<b>שמור את חדש האביב</b>. שמור בהתמדת השגחה שיהי' ניסן חדש האביב ע''י עבורי החדשים והשנים שיכוונו בהם שני הלבנה עם שני החמה:<b> ועשית פסח</b>. בערב חג המצות:<b> כי בחדש האביב הוציאך</b>. כיון ורצה שתהיה יציאתך בעת שנשלם החדש של אביב והוא הנגוד בהיות טלה אלהי מצרים עם השמש בגבורתו והירח בנגודו:<b> לילה</b>. כי אותו הנגוד היה אז בלילה ובהיות שאין קרבן בלילה הוצרך להקדים הקרבתו ביום הקודם לאותו הנגוד ולזכרון זה קבע כן לדורות:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ב">ב</span>
<b>ובקר</b>. לקרבן חגיגה. אע''פ שלא נעשה זה עם פסח מצרים:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ג">ג</span>
<b>לא תאכל עליו חמץ שבעת ימים</b>. אע''פ שפסח מצרים היה איסור חמוצו יום אחד בלבד כמו שהזכירו רז''ל (פסחים):<b> תאכל עליו מצות</b>. שבהיותו קרבן זכרון הגאולה שהיתה ברגע קטן אין ראוי לאכול עמו חמץ שהוא צריך עכוב בעשייתו מלוש בצק עד חמצתו:<b> לחם עוני</b>. לחם שהיו אוכלים בעוני ושלא היה להם פנאי להשהות עיסתם עד שתחמץ מפני נוגשים אצים:<b> כי בחפזון יצאת</b>. והטעם להזכיר חפזון הלחם הוא כי תמורת אותו חפזון העוני היה לך אח''כ חפזון הגאולה כענין והפכתי אבלם לששון: <b>למען תזכור את יום צאתך מארץ מצרים כל ימי חייך.</b> והטעם שצויתי להתמיד ההשגחה עד שיהיו שנות הלבנה מכוונות עם שנות החמה ע''י העבורים כדי שיהיה ניסן חדש אביב ולא צויתי למנות לחדשי חמה שהם בלתי צריכין לעבור הוא כדי שתזכור יציאת מצרי' כל ימי חייך שבכל עבור חדש ועבור שנה שתעשה בשביל שיהיה ניסן חדש האביב תזכור שזה הוא בשביל יציאת מצרים:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ד">ד</span>
<b>ולא יראה לך שאור בכל גבולך שבעת ימים.</b> אע''פ שזה לא הוצרך בפסח מצרים:<b> ולא ילין מן הבשר</b>. שלא תחשוב שנאסר המותר בפסח מצרים בלבד מפני שהיו יוצאים אז משם בחפזון כדי שלא ישאר ממנו ביד מצרים:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ה">ה</span>
<b>לא תוכל לזבוח את הפסח</b>. אע''פ שפסח מצרים נעשה בזולת מזבח ובזולת מקדש לא יעשה כן לדורות:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ח">ח</span>
<b>וביום השביעי עצרת</b>. נעצרו בו ישראל יחדיו לעבודת האל ית' ושרו לו שירה בשביעי של חג המצות לפיכך נקדש אותו היום ולא תעשה מלאכה כי לולא זה לא הי' השביעי קדוש כלל כמו שהוא הענין בחג הסכות שאין השביעי שלו מקרא קדש:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, ט">ט</span>
<b>מהחל חרמש בקמה</b>. בקמת שעורי העומר כי השעורה אביב ומן האביב עד הקציר תספור שבעה שבועות חקות קציר:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, יא">יא</span>
<b>והגר והיתום והאלמנה</b>. ישמחו בחג הקציר בלקט ופאה המצויים בקציר. והזכירם בענין זה החג בפרשת אמור:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, יב">יב</span>
<b>וזכרת כי עבד היית</b>. שלא היה אז שום ממון שלך:<b> ושמרת ועשית את החוקים האלה</b>. בנתינת לקט ופאה לרצון לפני ה' שהוציאך משם ונתן לך עושר ונכסים:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, יג">יג</span>
<b>באספך מגרנך ומיקבך</b>. באספך התבואה אל ביתך מן הגורן ומן היקב:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, יד">יד</span>
<b>והגר והיתום והאלמנה</b>. ישמחו בפרט ועוללות ומתנות פירות האילן:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, טו">טו</span>
<b>כי יברכך</b>. שיהיה לך אסיף מרובה ולעניים יהיו מתנות מרובות:<b> והיית אך שמח</b>. תהי' שמח בלבד ובשמחתך לא יתערב עצבון:<p dir="rtl">
<span dir="rtl" class="inlineHeader" id="j_sforno, פרשת ראה, פרק טז, יז">יז</span>
<b>איש כמתנת ידו</b>. לא שיתן כל אשר לו ויצטרך הוא לבריות כמחשבות פתאי האוילים כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(כתובו' פרק נערה שנתפתתה)</span> המבזבז אל יבזבז יותר מחומש:<p dir="rtl">
<h2 dir="rtl" id="j_sforno, פרשת שופטים">פרשת שופטים</h2><p dir="rtl">
<h3 dir="rtl" id="j_sforno, פרשת שופטים, המשך פרק טז">המשך פרק טז</h3><p dir="rtl">
<span dir="rtl" class="inlineHeader" id="j_sforno, פרשת שופטים, המשך פרק טז, יח">יח</span>
<b>שופטים ושוטרים</b>. אחר המצות לההמון צוה עניני מנהיגיו והם המלכי' והשופטים והכהנים והנביאים אשר בתקונם יתוקן ענין ההמון ובקלקולם יקולקל כמו שהעיר הנביא באמרו שריה בקרבה אריות שואגים שופטיה זאבי ערב לא גרמו לבקר נביאיה פוחזים אנשי בוגדות כהניה חללו קדש חמסו תורה:<b> נותן לך לשבטיך</b>. בשעריך שהוא נותן לך שתחלק לשבטיך לא במה שתכבוש חוצה לארץ שאינו מתחלק לשבטים כאמרם ז''ל (סנהדרין) בחוצה לארץ אין אתה מושיב דיינים בכל פלך ובכל עיר ועיר וזה כמו בסוריא וזולתה:<b> משפט צדק</b>. תהי קבלת הטענות באופן שיפסקו הדין בצדק שלא יהא רך לזה וקשה לזה:<p dir="rtl">
<span dir="rtl" class="inlineHeader" id="j_sforno, פרשת שופטים, המשך פרק טז, כ">כ</span>
<b>צדק צדק תרדוף</b>. כשתתן לך שופטים אתה הממנה את השופטים בהו את היותר שופטי צדק אע''פ שאין בהם כל כך שאר תכסיסים הראוים לדיין כמו שלמות הקנין ושלמות הגוף כענין אל תבט אל מראהו ואל גבה קומתו:<b> למען תחיה וירשת</b>. תצטרך לזה יותר בארץ כי חסרון זה ימנע הירושה בה כאמרו בעון בצעו קצפתי:<p dir="rtl">
<span dir="rtl" class="inlineHeader" id="j_sforno, פרשת שופטים, המשך פרק טז, כא">כא</span>
<b>לא תטע לך אשרה</b>. הביא שלשה דומים מענין דברים שהם נאים כפי החוש ונמאסים מפני מומם הרוחני ראשונה היא האשרה שהיא לנוי היכלות ומ''מ הי' נמאסת לקדש מפני שהיתה תכסיס לעבודת גלולים וכן נקדים העדפת הצדק הרוחני לשלמות גוף הדיין שהוא חושיי וגשמי. שנית המצבה שאע''פ שהיתה לרצון קודם מתן תורה כאמרו ושתים עשרה מצבה. וזה כי היה ענינה כאלו המקריב נצב תמיד לפני הקדש כענין שויתי ה' לנגדי תמיד ונפלו מזאת המדרגה בענין העגל כאמרו שם כי לא אעלה בקרבך. וכן יקרה בענין זקן שאין פרקו נאה שיצא עליו שם רע בילדותו כשתמצא זקן ופרקו נאה. שלישית הביא ענין המום הנמאס אע''פ שתהיה הבהמה יפה כפי החוש ושמנה שוה אלף זוז ועם כל זה היא נפסלת לקדש מפני מום בלתי מחסר מדמים ויהיה שור שוה סלע בשביל היותו תמים כשר לקרבן וכן יהיה בזקן בעל מדה מגונה כשתמצא שלם ממנו במדות אע''פ שלא יהיה עשיר ונאה כמוהו:<p dir="rtl">
<h3 dir="rtl" id="j_sforno, פרשת שופטים, פרק יז">פרק-יז</h3><p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, ב">ב</span>
<b>כי ימצא בקרבך</b>. אחר שצוה למנות דיינים בכל עיר ועיר לשפוט כל ב''ד את בני עירו. הזכיר משפט עובד עבודת גלולים שאינו נדון בעירו אבל נדון באותה העיר שעבד בה. ואחריו הזכיר ענין מחלוקת בתי דינים שזה ג''כ נשפט בעיר אחרת היינו במקום אשר יבחר ה'. וכן ענין זקן ממרא:<b> לעבור בריתו</b>. הברית שכרת על כל המצות כי אמנם העובד עבודת גלולים כופר כל המצות ומבטלן:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, ג">ג</span>
<b>ולשמש או לירח</b>. שהם גשמיים:<b> אשר לא צויתי</b>. אשר לא מניתי בשום מנוי כחיריי שיוכלו לעשות כרצונם אבל נתתי להם חק שלא יעבור על היפך מחשבת עובדי עבודת גלולים שחשבו שלכל עיר ועיר יש שר יכול כרצונו להיטיב ולהרע ושהוא מטיב כשיעבדוהו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, ה">ה</span>
<b>את האיש ההוא או את האשה ההיא</b>. ולא נאמר שהיה זה פתיות ובל ידעה מה ושאין צריך לדונה בשער שעבדה בו להורות היפך דעותיה:<b> אל שעריך</b>. אל שער שעבד בו להראות שלא יושיעהו האליל הנעבד שם אשר חשב העובד להיות נושע בו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, ו">ו</span>
<b>על פי שנים עדים או שלשה</b>. אפי' בעבודת גלולים תבטל כל העדות אם נמצא אחד מהם פסול ולא נאמר תתקיים העדות בשאר:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, ח">ח</span>
<b>כי יפלא ממך</b>. אע''פ שמניתם השופטים בכל עיר ועיר כדי שכל ב''ד ישפוט את עירו הנה בהולד ספק איך היה מפי השמועה לא ישפטוהו ב''ד של אותה העיר כפי מחשבתם אבל יחיה פסק דין כפי מחשבת רוב ב''ד הגדול וכן כשלא ירבו אלו על אלו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, יב">יב</span>
<b>והאיש אשר יעשה בזדון</b>. שיורה הלכה למעשה נגד הוראת ב''ד הגדול. ומת האיש ההוא. ע''פ ב''ד הגדול ובזה כל העם ישמעו וייראו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, יד">יד</span>
<b>אשימה עלי מלך ככל הגוים</b>. שתהי' המלכות לו ולזרעו לא כענין השופטים שהיה השופט מולך הוא בלבד אבל לא זרעו אחריו. ועל מנוי שופט למלך בזה האופן נצטוו בביאתם לארץ כאמרו ולא תהיה עדת ה' כצאן אשר אין להם רועה:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יז, יט">יט</span>
<b>למען ילמד ליראה</b>. בחלק העיוני ממנה המורה במופת את גודל והשגחת האל יתעלה אשר בידיעת זה תתחייב המורא:<p dir="rtl">
<h3 dir="rtl" id="j_sforno, פרשת שופטים, פרק יח">פרק-יח</h3><p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, ה">ה</span>
<b>כי בו בחר ה' אלהיך מכל שבטיך</b>. וראוי לך לתת לו לחם ושמלה כדי שיוכל לעמוד לשרת:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, ח">ח</span>
<b>לבד ממכריו על האבות</b>. אין על האבות לחלק למשמרות כהונה אלא ממכריו מה שהיה כל משמר מהם יכול למכור לחבירו בחליפין והם קרבנות כל ימות השנה שיחליף כל משמר עם חביריו את חלקו בקרבנות השנה בעד מה שיתנו לו חלקם בשבוע אחת או שתים אבל קרבנות הרגלים שאין להם חליפין ואינם מכלל ממכריו שיוכלו האבות לחלקם למשמרות לפיכך חלק כחלק יאכלו מהם:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, י">י</span>
<b>לא ימצא בך</b>. אפי' טעם נכרי כגון בעלת אוב שנשארה בעין דאר:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, יג">יג</span>
<b>תמים תהיה</b>. שלם עמו שגם בדרישת העתידות לא תדרוש זולתו אבל תדרוש ע''י נביא או על ידי אורים ותומים:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, יד">יד</span>
<b>ואתה לא כן נתן לך</b>. שלא יתאמתו בך דברי המעוננים והקוסמים כאמרם (שבת) אין מזל לישראל:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, טו">טו</span>
<b>אליו תשמעון</b>. אם יצוה מצות שעה:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, כא">כא</span>
<b>איכה נדע את הדבר</b>. כשיצוה לשעה איזו מצוה כגון אליהו בהר הכרמל ויהושע שהקיף יריחו בשבת וצוה את הכהנים לשאת את הארון בירדן ולעמוד שם עד שיעברו כל העם:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יח, כב">כב</span>
<b>ולא יהיה הדבר</b>. כי אמנם לא תתחדש מצוה אפילו לשעה להמון אם לא יהיה עמה איזה אות כמו שהיה ביהושע בבקיעת הירדן ונפילת חומת יריחו. ובאלירי ירידת האש מן השמים. אמנם מצות הנביא שאמר אל רעהו הכני נא היתה לרעהו נביא כמוהו שידע כי דבר ה' הוא לפיכך נענש כאשר מאן:<p dir="rtl">
<h3 dir="rtl" id="j_sforno, פרשת שופטים, פרק יט">פרק-יט</h3><p dir="rtl">
<span dir="rtl" class="inlineHeader" id="j_sforno, פרשת שופטים, פרק יט, ב">ב</span>
<b>שלוש ערים תבדיל</b>. אחר שבאר ענין השופטים והמלך והכהנים והנביאים ספר המצות המוטלות על השופטים והם הבדלת ערי מקלט וגבולות הארץ וחקירת העדים וקבלתם והמצות המוטלות על המלכים והם כי תצא למלחמה כי תקרב אל עיר וכי תצור. והמוטל על הכהנים והשופטים יחדיו והם עניני עגלה ערופה:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יט, יג">יג</span>
<b>ובערת דם הנקי מישראל</b>. עונש דם הנקי. כאמרו ולארץ לא יכופר לדם אשר שופך בה כי אם בדם שפכו:<b> וטוב לך</b>. שלא יוסיף הרוצה להרוג אחרים והנשארים ישמעו וייראו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק יט, יח">יח</span>
<b>והנה עד שקר העד שקר ענה באחיו</b>. שהיתה עדותו שקר ובכוונה ממנו לענות שקר על אחיו לא כמוטעה או שוגג כענין בטעות שעות יום המעונן או בעבורו של חדש:<p dir="rtl">
<h3 dir="rtl" id="j_sforno, פרשת שופטים, פרק כ">פרק-כ</h3><p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, א">א</span>
<b>כי תצא למלחמה</b>. לחוצה לארץ שבמלחמת מצוה לא היו שם שבים מעורכי המלחמה אלא אפי' חתן מחדרו וכלה מחופתה <span class="booklinks" onclick="sendBookLink(this)" onmouseover="setBookLinkTitle(this)">(פ''ק סוטה)</span>:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, ה">ה</span>
<b>פן ימות במלחמה ואיש אחר יחנכנו</b>. שמא יש עליו עבירה שבשבילה יענש בזה העונש המבואר בתוכחות ויזיק לאחיו שיניא את לבם וזולתו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, ט">ט</span>
<b>ופקדו שרי צבאות</b>. אחרי חזרת החוזרים שמא יפקדו לשר צבא אחד מהחוזרים וימס לבב כל צכאו כאמרו הך הכפתור וירעשו הספים:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, טו">טו</span>
<b>הרחוקות ממך מאד</b>. הרחוקות מן המקום אשר בו מחנה ישראל עתה כי גבול ישראל שם רחוק מכל צד:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, יט">יט</span>
<b>לא תשחית את עצה לנדוח עליו גרזן</b>. לא תשחית את העץ כדי לנדוח עליו גרזן משחית בלבד שלא לצורך אלא להזיק לבני העיר:<b> כי ממנו תאכל</b>. כי אמנם כריתת העצים דרך השחתה בלבד יעשהו הצבא להזיק כאשר לא יהיה בטוח לנצח ולשבת בארץ אבל אתה הבטוח לכבוש את הארץ ולשבת בה אין לך להשחית עץ מאכל:<b> כי ממנו תאכל</b>. שתכבוש הארץ בלי ספק ותאכל ממנו כשלא תשחיתהו:<b> כי האדם עץ השדה</b>. כי האמנם עץ השדה האדם ראוי לבא מפניך בגללו העיר במצור למסור את עצמם בידך מכח מצור וכיון שאינו כן בזה גם שראוי להזיק ליושבי העיר בכלי מלחמה כמו בסוללות וזולתם להביא העיר במצור. הנה בהיות שלא תשיג זה בהשחתת האילנות אין ראוי להשחיתם כמו שראוי שתשחית האדם יושבי העיר:<b> לבא מפניך במצור</b>. כדי שתבא בשביל זה העיר מפניך במצור באופן שימסרו את עצמם בידך:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כ, כ">כ</span>
<b>רק עץ אשר תדע כי לא עץ מאכל הוא</b>. אע''פ שיהיה ממין עצי מאכל כשתדע שהוא זקן או מקולקל באופן שאינו עושה פרי שיהי' ראוי שיטרח האדם בענינו אותו תשחית:<p dir="rtl">
<h3 dir="rtl" id="j_sforno, פרשת שופטים, פרק כא">פרק-כא</h3><p dir="rtl">
<span dir="rtl" class="inlineHeader" id="j_sforno, פרשת שופטים, פרק כא, ד">ד</span>
<b>אל נחל איתן</b>. שאין שם רגל מצויה:<b> וערפו</b>. שהיא מיתה נעלמת מעיני הנהרג מורה על שההריגה היתה בלי ספק במקום נעלם מעיני העם ושנעשתה ע''י רוצח שלא היה נודע לרוצח אצל ב"ד שאם היה נודע אצלם הרוצח היו מבערים אותו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כא, ה">ה</span>
<b>לשרתו ולברך</b>. ועל ידם תהיה כפרה מן הדם הנקי וברכה לארץ:<b> ועל פיהם יהיה כל ריב וכל נגע</b>. באופן שהם בקיאים בדרכי בני אדם ומזגיהם כמו שראו הם ואבותיהם, ואולי יכירו מי נתלכלך בחטא זה בידיעת דרכיו ומעלליו ויתגלה הדבר:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כא, ז">ז</span>
<b>ידינו לא שפכה</b>. שלא הנחנו שום נודע לרוצח בארץ:<b> ועיננו לא ראו</b>. שלא היה זה במקום רואים שאם היו שם רואים היו מתקוממים ומגידים:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כא, ח">ח</span>
<b>כפר לעמך</b>. כפר אתה בדם שופכו. כאמרם ז''ל (סנהדרין) מי שנתחייב הריגה לסטים באים עליו:<b> ונכפר להם הדם</b>. יכופר בדיני שמים בדם שופכו באופן שיהי' נראה כמתכפר מאליו:<p dir="rtl">
<span dir="rtl" class="inlineHeader" id="j_sforno, פרשת שופטים, פרק כא, ט">ט</span>
<b>ואתה תבער</b>. הנה האל ית' יכפר כשלא תדעהו ואתה אם תדעהו תבער קודם שיפעלו בו דיני שמים:<p dir="rtl">
<h2 dir="rtl" id="j_sforno, פרשת כי תצא">פרשת כי תצא</h2><p dir="rtl">
<h3 dir="rtl" id="j_sforno, פרשת כי תצא, המשך פרק כא">המשך פרק כא</h3><p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, י">י</span>
<b> כי תצא</b>. אל חוצה לארץ:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, יג">יג</span>
<b>ובכתה את אביה ואת אמה</b>. שתעזבם ותתישב בזה בדעתה שלא לחשוב בם עוד כענין ושכחי עמך ובית אביך ואין הבכי על מיתתם כי אנחנו לא נמית אותם כלל:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, טו">טו</span>
<b>כי תהיינה לאיש שתי נשים</b>. אחר נצחון המלחמה דבר בעניני בני המדינה והם עסקי הנשים והבנים והמקנה והתכשיטים והציד והבנין ועבודת האדמה והמלבוש:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, טז">טז</span>
<b>לא יוכל לבכר את בן האהובה על פני בן השנואה הבכור.</b> לא יעביר הבכורה מן הבן בשביל שנאת זו או אהבת זו אבל אם יעשה זה בסבת רשעת הבן הבכור אז ראוי להעביר כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(ב''ב פרק יש נוחלין)</span> אם לא היה נוהג כשורה זכור לטוב וכן נראה שעשה יעקב אבינו כאמרו ובחללו יצועי אביו נתנה בכורתו לבני יוסף בן ישראל:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, יח">יח</span>
<b>סורר ומורה</b>. כי מריו מסיר התקוה שישוב מסוררותו:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, כ">כ</span>
<b>זולל וסובא</b>. כי סובא וזולל יורש וילסטם למלא נפשו:<p dir="rtl">
<span dir="rtl" class="inlineHeader" id="j_sforno, פרשת כי תצא, המשך פרק כא, כג">כג</span>
<b>כי קללת אלהים תלוי</b>. הנה כל עצם נבדל מחומר יקרא אלהים ומזה המין הוא עצם הנפש השכלית באדם הנקראת צלם אלהים. וע''ז הדרך אמרה בעלת אוב לשאול אלהים ראיתי עולים. ובהיות שהבזיון הנעשה למת אחר מיתה הוא בזיון לנפש השכלית אשר היא עצם נבדל הנשאר אחר מיתת הגוף אמר שהוא קללת אלהים כי הלנת התליה לגוף המת בלתי קבורה היא בזיון לאותו העצם הנצחי הנקרא אלהים:<b> ולא תטמא</b>. להשרות רוח הטומאה במקום המת הבלתי נקבר:<p dir="rtl">
<h3 dir="rtl" id="j_sforno, פרשת כי תצא, פרק כב">פרק-כב</h3><p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, ג">ג</span>
<b>וכן תעשה לשמלתו</b>. אע''פ שאין אבידתה מצויה כ''כ אל תחשבה לאבדה מדעת:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, ז">ז</span>
<b>למען ייטב לך והארכת ימים</b>. הנה בענין שלוח הקן יש איזה גמילות חסד להמון שלא להשחית זרע עופות השדה שהם הפקר וזה בשלוח האם. אמר שאפילו בזה הקצת של גמילות חסדים יהיה אוכל פירות בעולם הזה והקרן קיימת לעולם הבא:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, ח">ח</span>
<b>ולא תשים דמים בביתך כי יפול הנופל.</b> כאשר יקרה שיפול איזה נופל משם לא תהיה אתה הגורם באופן שיהיה עונש הדם בביתך:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, יג">יג</span>
<b>כי יקח איש אשה</b>. אחר הדבור בעניני הישוב דבר באזהרות המחייבות לשריית השכינה בישראל ולהשמר מלגרום הסתלקותה בפסול הזרע מצד העריות ומצד תערובת הפסולות ומצד טומאת המחנה כאמרו והיה מחנך מחנך קדוש ולא יראה בך ערות דבר ושב מאחריך:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, כד">כד</span>
<b>אשר ענה את אשת רעהו</b>. הענה והשפיל אותה מכשרותה ופסל אותה מהיותה עוד ראויה לבעלה רעהו כענין נשי עמי תגרשון מבית תענוגיה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, כו">כו</span>
<b>אין לנערה חטא מות</b>. אע''פ שהיה סופה ברצון כיון שהיתה תחלתה באונס פטורה שכיון שהתחיל' באיסור יצרה אנסה כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(כתובות פרק נערה)</span> אפי' אומרת הניחו לו כו':<b> כי כאשר יקום איש על רעהו וגו'</b>. אין זה כענין הבהמה הנרבעת שכתוב בה ואת הבהמה תהרוגו כי אמנם הבהמה לא התקוממה כלל אבל זו שהיתה תחלתה באונס והתקוממה כפי יכלתה הנה קרה לה כמו שקרה לנרצח שנעבדה בו עבירה נגד רצונו לפיכך אין לה ענין כלל:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כב, כז">כז</span>
<b>צעקה הנערה</b>. דנין אותה לכף זכות:<p dir="rtl">
<h3 dir="rtl" id="j_sforno, פרשת כי תצא, פרק כג">פרק-כג</h3><p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, ה">ה</span>
<b>אשר לא קדמו</b>. שניהם לא קדמו אבל מואב נתן לחם ומים בכסף כאמרו אוכל בכסף תשבירני וכ' כאשר עשו לי בני עשו היושבים בשעיר והמואבים היושבים בער. ולא כן עשו העמונים. אמנם מואב הוסיף על חטאתו פשע אשר שכר עליך. ובכן לא תדרוש שלומם ששניהם לא קדמו ועמון לא נתן אפי' בכסף. ומואב שנתן שכר את בלעם:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, טו">טו</span>
<b>והיה מחנך קדוש</b>. מן הטומאה ומן המאוס:<b> ולא יראה בך ערות דבר</b>. טומאה או טנוף או פסול בזרע כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(קדושין פ' י' יוחסין)</span> שאין השכינ' היתה שורה אלא על משפחות מיוחסות שבישראל ולכן אמרו שכל מי שהיה כתוב באסרטיא של מלכי בית דוד היה מיוחס בלי ספק:<b> מאחריך</b>. כאשר תפנה אליו עורף ולא תחוש לכבודו באחד מאלה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, טז">טז</span>
<b>לא תסגיר עבד אל אדוניו</b>. אחר שדבר במחנה הצובאים דבר בדברים הקורין בו לתקן ענינם והם ענין העבד הבורח וענין הנשים הקדשות המצויות במחנה הצובאים:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, כ">כ</span>
<b>לא תשיך לאחיך</b>. אחר שהזהיר להשמר מן הדברים הגורמים שתסתלק השכינה מישראל הזהיר על מיני חסד הגורמים להשרות' בישראל. והם ענין הרבית והנדרים אשר מהם הצדקה שחייב עליה לאלתר דהא שכיחי עניים <span class="booklinks" onclick="sendBookLink(this)" onmouseover="setBookLinkTitle(this)">(פ''ק דר''ה)</span> וענין אכילת פועל. וענין הגט אשר אין ראוי שינתן אלא בסבת ערות דבר להסיר כל מכשול ממזרות לא בזולת זה כאמרו כי ה' העיד בינך ובין אשת נעוריך אשר אתה בגדת בה והחסד לאשה חדשה והוא ושמח את אשתו והחסד לא יחבול רחים ורכב והשמירה ממזיקי הרבים והם גונבי הנפשות המצויים לגנוב קטנים. והשמירה בענין הצרעת להושיב המצורעים בדד שלא תזיק צרעתם בהדבקם. והשמר מהרכילות והוצאת דבה והחסד ללוה ולשכיר ולעני במיני האסיף והחמלה על הלוקה ועל הבהמה בדישה ועל המת בלי זרע שלא ימחה שמו:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, כא">כא</span>
<b>לנכרי תשיך</b>. תתן לו הרבית אם התנית עמו ולא תבגוד:<b> ולאחיך לא תשיך</b>. אע''פ שהתנית עמו ושאתה מתרצה לפורעו אסור לך לתת לו רבית:<b> למען יברכך</b>. כשלא תבגוד בנכרי ולא תחלל את השם:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כג, כב">כב</span>
<b>כי תדור נדר לה' אלהיך</b>. הנה ראוי שיאמן דברך עם הכל אמנם מה שתדור לה' אלהיך לא בלבד אתה חייב לשלם אבל עם זה צריך שיהיה התשלום בלי אחור:<b> כי דרוש ידרשנו</b>. שאם תאחר לשלם הוא יגבה ממך בעל כרחך:<b> והיה בך חטא</b>. ועם מה שתשלם באופן זה יהיה עליך עונש האיחור:<p dir="rtl">
<h3 dir="rtl" id="j_sforno, פרשת כי תצא, פרק כד">פרק-כד</h3><p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, ד">ד</span>
<b>כי תועבה היא</b>. כי זה דרך מבוא לנאוף שיגרש איש את אשתו לבקשת הנואף שיקחנה לאיזה זמן וישוב בעלה הראשון לקחתה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, י">י</span>
<b>משאת מאומה</b>. אפי' שכר כתף וזולתו כשזקפן עליו במלוה כמו שקבלו רז''ל:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, טז">טז</span>
<b>לא יומתו אבות על בנים</b>. אפי' על חטא המרד במלכות ישראל (מציעא) שמנהג המלכים הקדמונים היה לחרוג גם את בניהם שלא יקומו לשונאים למלכות. בענין הכינו לבניו מטבח בעון אבותם בל יקומו ויירשו ארץ ומלאו פני תבל ערים. פי' שונאים כמו ויהי ערך. מ''מ אסרה תורה למלכי ישראל להרוג זה בשביל זה בחמלת ה' על עמו. וזה קיים אמציהו מלך יהודה כאמרו ויהי כאשר חזקה הממלכה בידו ויהרוג את עבדיו המכים את המלך אביו ואת בני המכים לא המית ככתוב בתורה בספר משה אשר צוה ה' לאמר לא יומתו אבות על בנים ובנים לא יומתו על אבות:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, יז">יז</span>
<b>לא תטה משפט גר יתום</b>. בעת הריב הזהר באלו שלא יסתתמו טענותם מפני שפלותם ופתח פיך לאלם במקום הראוי:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, יח">יח</span>
<b>ויפדך ה' אלהיך משם</b>. שהשגיח על שפלותכם ונכנס עמכם לפנים משורת הדין לפדותכם כאמרו וירא את ענינו ואת עמלנו ואת לחצנו:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כד, כב">כב</span>
<b>וזכרת כי עבד היית</b>. והיית צריך אז לעוללות בציר:<p dir="rtl">
<h3 dir="rtl" id="j_sforno, פרשת כי תצא, פרק כה">פרק-כה</h3><p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, ב">ב</span>
<b>והפילו השופט</b>. ימתחנו על העמוד:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, ג">ג</span>
<b>מכה רבה</b>. שלא יוכל לסבלה:<b> ונקלה אחיך</b>. שיתקלקל ברעי או במים מרוב הכאב:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, ה">ה</span>
<b>ויבמה</b>. יסיר אותה מהיות עוד יבמתו אבל תהיה כאשתו לכל דבר אפילו לגרשה בגט ולהחזירה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, ו">ו</span>
<b>ולא ימחה שמו מישראל</b>. שיהי' הולד נחשב אצל ה' יתעלה קיום פריה ורביה למת שהרי נולד ע''י קדושיו של מת ואין היבם צריך לקדשה קדושין אחרים וזה מאס אונן בשנאתו את אחיו ובזאת הי' עליו קצף:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, ט">ט</span>
ככה יעשה לאיש אשר לא יבנה את בית אחיו. ראוי הוא לזה הבזיון מאחר שלא חפץ להשלים בנין הבית שהתחיל לבנות אחיו בקדושיו כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(כתובות פרק נערה)</span> לא קראתי לאשתי אלא ביתי:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, יא">יא</span>
<b>וקרבה אשת האחד להציל את אישה</b>. אע''פ שהיבמה מצווה לבזות את אחי בעלה על שלא חס על בעלה לא הותר לאשה לבייש את הנלחם עם בעלה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, יד">יד</span>
<b>לא יהיה לך בביתך איפה ואיפה</b>. אחר שהזכיר דרכי השראת שכינה בישראל הזהיר שלא בלבד שנא האל את עוות הדין אבל ישנא ג''כ המחזיק בכלים מוכנים לעשות עול ושצריך להרחיק אותם הכלים פן תגעל נפשו אותנו כאמרו כי תועבת ה' אלהיך כל עושה אלה:<p dir="rtl">
<span dir="rtl" class="inlineHeader" id="j_sforno, פרשת כי תצא, פרק כה, יט">יט</span>
<b>תמחה את זכר עמלק</b>. משור עד שה מגמל ועד חמור כמו שצוה לשאול וזה כדי להנקם מעמלק על שהעיז פניו באל יתעלה כמקנאים לכבודו:<p dir="rtl">
<h2 dir="rtl" id="j_sforno, פרשת כי תבוא">פרשת כי תבוא</h2><p dir="rtl">
<h3 dir="rtl" id="j_sforno, פרשת כי תבוא, פרק כו">פרק-כו</h3><p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ב">ב</span>
<b>מראשית כל פרי האדמה אשר תביא מארצך.</b> המשובחים שבכל פירותיה כמו וראשית שמנים ימשחו נקובי ראשית הגוים. והמשובחים הם ז' מינין שנשתבחה בהם ארץ ישראל כמו שבא בקבלה. וזה באור מה שצוה למעלה כאמרו ראשית בכורי אדמתך תביא. וביאר שבאמרו ראשית בכורי אדמתך היתה הכונה שתביא הבכורים ממבחר פירות אדמתך והם ז' המינים שנשתבחה בהם:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ג">ג</span>
<b>אל הכהן אשר יהיה בימים ההם</b>. אע''פ שלא יהיה גדול בחכמה לא תחדל מלדבר עמו בכבוד באמרך ה' אלהיך אע''פ שזה לא יאמר זולתי לאנשי השם כמו למלכים ולנביאים מכל מקום בהיותך מביא אליו את הבכורים כמביא דורון לאל יתעלה שהוא בעל הקרקע ראוי שתדבר עמו בזה דרך כבוד:<b> הגדתי היום</b>. הודעתי לכל מתוך מעשי אלה כמו כי הגדת היום כי אין לך שרים ועבדים:<b> כי באתי אל הארץ</b>. שבאתי מארץ אחרת אל זאת הארץ. <b>אשר נשבע ה' לאבותינו לתת לנו.</b> כאמרו ונתתי לך ולזרעך אחריך וכו'. ולפיכך אני הגר שבאתי אל הארץ לתושב בכח מתנתו הבאתי הבכורים הראוים לנותן קרקע במתנה או באריסות:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ד">ד</span>
<b>והניחו לפני מזבח ה' אלהיך</b>. להראות ולהודיע שהבכורים לא הובאו לכהן אבל הובאו אל האל ית' והוא נתנם לכהן עם שאר מתנות כהונה:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ה">ה</span>
<b>ארמי אובד אבי</b>. הנה אבי שהיה יעקב היה זמן מה ארמי אובד שלא הי' לו בית מושב ובכן לא היה מוכן להעמיד גוי ראוי לרשת ארץ:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ו">ו</span>
<b>ויענונו ויתנו עלינו עבודה קשה</b>. ואחר שהיה לגוי לא היה ראוי לקבל מתנה שהיה תחת עבדות ומה שקנה עבד קנה רבו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, ט">ט</span>
<b>ויתן לנו את הארץ הזאת</b>. ואחר שיצאנו מסבלות מצרים לא היה לנו שום חלק ארץ לשבת בו ונתן לנו זאת שהיא ארץ נבחרת זבת חלב ודבש:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, י">י</span>
<b>ועתה</b>. מאחר שידעתי מה רב טובך וחסדך עלינו שעשיתנו לגוי ראוי לרשת ארץ ולהוציאנו ממצרים באופן שנוכל לקבל מתנה שתהיה שלנו ונתת לנו זאת שהיא צבי לכל הארצות ומבחר המקומות: <b>הנה הבאתי את ראשית פרי האדמה אשר נתתה לי ה'.</b> הבאתי מבחר פירות אותה הארץ שנתת לי לתת תודה לשמך עליה:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, יג">יג</span>
<b>בערתי הקדש מן הבית</b>. בחטאינו ובעונות אבותינו הוסרה העבודה מהבכורות אשר להם היו ראויות תרומות ומעשרות באמרו ואטמא אותם במתנותם בהעביר כל פטר רחם וזהו וידוי מעשר שהזכירו רז''ל:<b> וגם נתתיו ללוי</b>. טעם גם כטעם אע''פ כמו גם הייתי הלילה לאיש וגם ילדתי בנים. יאמר א''כ מודה אני כי גדול עוני שגרמתי לבער הקדש מן הבית ואע''פ שנתתיו ללוי וזולתו כמצותך אני מתפלל שתשקיף השקפה לטובה במקום ההשקפה לרעה הראויה בעוני:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, טו">טו</span>
<b>וברך את עמך ואת האדמה אשר נתת לנו.</b> באותו האופן אשר נשבעת לאבותינו כשאמרת אעלה אתכם מעני מצרים אל ארץ טובה ורחבה וכו':<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, טז">טז</span>
<b>היום הזה</b>. שאתה נכנס עמו לברית. הנה ענין הברית הוא שהאל ית' מצוך לעשות את החוקים והמשפטים לטוב לך ואתה מקבל עליך לשמרם:<b> בכל לבבך</b>. שתכיר בלי שום ספק שראוי לעשות רצונו:<b> ובכל נפשך</b>. שלא יניא אותך כח מתאוה בהיותך מכיר מעלת מי שצוה ותועלת מצותיו ובזה:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, יז">יז</span>
<b>את ה' האמרת היום</b>. כשקבלת עליך להכנס בברית בשבועת האלה אשר בה אבדן כל טוב גשמי אם תעבור עליו האמרת ודוממת את האל ית' בזה שיהיה יותר נכבד אצלך קיום רצונו מכל טוב גשמי:<b> להיות לך לאלהים</b>. שיהא הוא אצלך הנבדל הנכבד מכל העצמים הנבדלים וממנו כל הנהגת וקיום עניניך בלי שום אמצעי כראוי לנצחי באופן שראוי לך לעבוד ולהכנע לו לבדו כראוי לעליון ומנהיגך ולהתפלל אליו בהיותו הוא לבדו מנהיגך:<b> וללכת בדרכיו</b>. להדמות לנכבד מכל שאר הנמצאים:<b> ולשמוע בקולו</b>. כראוי לעבדיו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, יח">יח</span>
<b>וה' האמירך היום</b>. במה שהוא נכנס בברית עמך נתן לך מעלה בזה:<b> להיות לו לעם סגולה</b>. כדי שישיג בכם מה שחפץ להשיג מן המין האנושי:<b> ולשמור כל מצותיו</b>. ונתן לך ג''כ מעלה במה שבחר בך לשמור כל מצותיו אשר בם תמצא חן בעיניו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כו, יט">יט</span>
<b>ולתתך עליון</b>. להבין ולהורות באמרו ואתם תהיו לי ממלכת כהנים:<b> לתהלה ולשם ולתפארת</b>. לאל ית' כאמרו ישראל אשר בך אתפאר:<b> ולהיותך עם קדוש</b>. נצחי לחיי ע''ה:<b> כאשר דבר</b>. באמרו ואתם תהיו לי ממלכת כהנים וגוי קדוש:<p dir="rtl">
<h3 dir="rtl" id="j_sforno, פרשת כי תבוא, פרק כז">פרק-כז</h3><p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, א">א</span>
<b>ויצו משה וזקני ישראל</b>. שתף עמו הזקנים מפני שהם יהיו במעמד בעברם הירדן:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, ז">ז</span>
<b>ושמחת לפני ה' אלהיך</b>. על שתכנס או עמו לברית בהר גריזים ובהר עיבל:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, ט">ט</span>
<b>וידבר משה והכהנים הלוים</b>. שתף עמו הכהנים להזהיר על העיון בתורה בהיות מוטל על הכהנים ללמד דעת את העם כאמרו יורו משפטיך ליעקב:<b> הסכת</b>. צייר במחשבתך כמו את סכות מלככם:<b> ושמע</b>. והתבונן:<b> ושמעת בקול ה' אלהיך</b>. כשתצייר זה ותבין תשמע בקולו בלי ספק:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, טו">טו</span>
<b>ארור האיש</b>. הנה כל הארורים אמרו תחלה בלשון ברוך כמו שבא בקבלה ולזה אמר אלה יעמדו לברך את העם. אמנם הזכירם הזכירם הכתוב בלשון ארור בלבד כי עיקר הכונה באלו הארורים היה לקלל את העובדים על אלה כדי שהם לבדם ישאו עונם ולא יחיו שאר העם ערבים. להם וזה כי החוטאים האלה היו על הרוב ראשי העם שלא היה על ההדיוטות למחות כידם כמו שהעיד יחזקאל באמרו נשיאי ישראל איש לזרועו היו כך למען שפוך דם אב ואם הקלו בך כו' ובאותה הפרשה הזכיר הנביא רוב אלה הארורים או כולם ואמר שנעשו אלו העונות בירושלים לא שהעיר כולה חטאה בזה אבל הנשיאים הם חטאו בכמו אלה. אמנם בהזכירו שם עונות הצבור האשים את העיר באמרו קדשי בזית ואת שבתותי חללת:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, כה">כה</span>
<b>לוקח שוחד להכות</b>. כענין דואג האדומי והזיפים למצוא חן בעיני שאול או להרויח:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כז, כו">כו</span>
אשר לא יקים את דברי התורה הזאת לעשות אותם. שלא יקיים ויודה שראוי לעשות את כולם אבל תהיה איזו מצוה מהם לבטלה אצלו והוא החשוד לדבר אחד:<p dir="rtl">
<h3 dir="rtl" id="j_sforno, פרשת כי תבוא, פרק כח">פרק-כח</h3><p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כח, ב">ב</span>
<b>ובאו עליך כל הברכות האלה והשיגוך</b>. אע''פ שלא תשתדל אתה להשיגם:<b> כי תשמע בקול ה' אלהיך</b>. וזה כשתהיה תורתך קבע ומלאכתך עראי ולפי' ישיגוך הברכות בלתי השתדלות והנה הזכיר ברכות בית ראשון ואמר שיזכו להן בכל עת שישמרו את המצות עד אמרו יקימך ה' לו לעם קדוש וזה היה בתחילת בית שני כמו שספרו ז''ל על ברכות שמעון הצדיק והנסים של בית המקדש כל ימיו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כח, י">י</span>
<b>וראו וגו'</b>. כמו שספרו ז''ל על אלכסנדר שהשתחוה לפניו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כח, יא">יא</span>
<b>והותירך ה' לטובה</b>. שתהי הצלחתך בקנינים וזולתם יתרה מהצלחת שאר המצליחים בהם. ובאלה הברכות שהיו בבית שני סיים:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כח, יד">יד</span>
ולא תסור מכל הדברים אשר אנכי מצוה אתכם היום ימין ושמאל. שלא ישנו את מצות האל ית' בפרט ענין המשפט. ולא ימירו את שאר המצות במנהגי הדיוט ומצות אנשים מלומדה כ''ש כשיעשו זה לכבוד קדמונים שהנהיגו אותם המנהגים לא לכבוד קונם ולא לשמור מצותיו. אמנם התוכחות עד יולך ה' אותך ואת מלכך היו בבית שני בימי אנטיוכס וזולתו עד שצרו מלכי בית חשמונאי זה על זה וגלה אחד מהם במצות פומפיא''ו לרומ''ה ומשם והלאה עד ונסחתם היו עד חרבן הבית על יד רומיים ומשם והלאה הם תוכחות בגלות נמשכות אליו. והתחיל בתוכחות באמרו אם לא תשמע בקול ה' אלהיך לשמור לעשות את כל מצותיו וחוקותיו אשר אנכי מצוך היום וזה בלי ספק כאשר הומרה שמירת מצות התורה במנהגים שונים וזולתם והוסג אחור משפט. וכן אחר שאמר יולך ה' אותך ואת מלכך שהוא החלק השני חזר ואמר כי לא שמעת בקול ה' אלהיך לשמור מצותיו וחוקותיו אשר צוך כלומר אבל שמרת מה שצוו או הנהיגו אחרי' זולתו אשר לא כתורתו כמו שספרו ז''ל (גטין) שלא היו תורמין ולא מעשרין והוצרכו לתקון יוחנן כ''ג ולגזור על הדמאי והיו נועלי' דלת בפני לוין מפני השמטה והוצרך הלל לתקן פרוזבול ובטלו מי סוטה ועגלה ערופה וסנהדרין מרוב הפושעים בסוף בית שני באופן שבטל כל משפט כמו שספרו ז''ל שגברו בעלי זרוע. ובכן ירדו לטמיון הם ונכסיהם ובאלה התבאר' סבת חורבן בית שני והתמדת חורבנו בהתמדת סבתו:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כח, סח">סח</span>
<b>והתמכרתם</b>. שתשתדלו לעשות מיני מלאכות להתפרנס בהן:<b> ואין קונה</b>. אין איש מהם חפץ במלאכתך כדי שלא תוכל להתפרנס בה:<p dir="rtl">
<h3 dir="rtl" id="j_sforno, פרשת כי תבוא, פרק כט">פרק-כט</h3><p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כט, ג">ג</span>
<b>ולא נתן ה' לכם לב לדעת</b>. אע''פ שהוא יתעלה השתדל בתורותיו ומופתיו לתת לכם לב לדעת כאמרו למען תספר וידעתם כי אני ה'. לא הושג זה המכוון מרוב מריכם:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כט, ד">ד</span>
<b>ואולך אתכם</b>. אמנם עתה אחר שראיתם רוב חסדיו עמכם במדבר למען תדעו והביאכם עתה אל ארץ סיחון ועוג שיש לכם אחוזת ארץ שתוכלו לקיים בה המכוון ראוי לכם שמכאן והלאה תתנו לב לדעת:<p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כט, ח">ח</span>
<b>ושמרתם את דברי הברית הזאת</b>. שתקבלו עליכם בהר גריזים ובהר עיבל:<b> למען תשכילו את כל אשר תעשון</b>. שתשיגו המכוון בכל מעשיכם לחיי עולם ולחיי שעה: חסלת פרשת כי תבוא <p dir="rtl">
<span dir="rtl" class="inlineHeader" id="j_sforno, פרשת כי תבוא, פרק כט, ט">ט </span>
<b>אתם נצבים לפני ה' אלהיכם</b>. ומי שיטעה אותי לא יוכל להטעות אותו ועל דעתו תקבלו עליכם:<b> ראשיכם שבטיכם זקניכם ושוטריכם</b>. ראשיכם שהם שבטיכם שבטי המושלים והם הנשיאים והשרים אשר בידם שבט המושל. וזקניכם. הם השופטים. ושוטריכם אשר להם כח להכריח בעלי הדין. ועל כל אלו הראשים מוטל להורות להמון מה טוב להם שיקבלו עליהם או ימאנו:<p dir="rtl">
<h2 dir="rtl" id="j_sforno, פרשת נצבים">פרשת נצבים</h2><p dir="rtl">
<h3 dir="rtl" id="j_sforno, פרשת נצבים, המשך פרק כט">המשך פרק כט</h3><p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, י">י</span>
<b>טפכם נשיכם</b>. שראוי שיהיו מעשיהם בהסכמות האבות והבעלים:<b> מחוטב עציך עד שואב מימיך</b>. מן הראשון שבחוטבים עד האחרון שבשואבים כמו מעולל ועד יונק משור ועד שה מגמל ועד חמור:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, יא">יא</span>
<b>לעברך בברית</b>. אתם נצבים עם כל זה הסדר וההסכמה מוכנים להיות עוברים בברית ומזה נראה שכולכם חפצים לקבל עליכם בלב שלם: <b>אשר ה' אלהיך כורת עמך היום למען הקים אותך וכו'.</b> והנה האל ית' מכוין כזה הברית להקים אותך לו לעם כדי שיהיה הוא לך לאלהים ובזה תקנה חיי עולם. ובהיות תכלית זה הברית כל כך נכבד צריך שתהיה קבלתו בתכלית השלימות:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, יד">יד</span>
<b>ואת אשר איננו פה עמנו היום</b>. והם הדורות הבאים ולפיכך צריך שתודיעם שמתנת הארץ וזולתה היתה לכם על תנאי קיום הברית ובאותו התנאי בעצמו יירשו מכם:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, טו">טו</span>
<b>כי אתם ידעתם את אשר ישבנו</b>. ולפיכך ראוי לחוש:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, יז">יז</span>
<b>פן יש בכם איש או אשה</b>. פן נפתה לבם להבלי המואבים בשבתם עמהם ויחשבו לבטל קבלת הברית בלבב' ולכן אמרתי שכולכם נצבים לפני ה' בוחן כליות ולב שלא תוכלו להטעותו:<b> פן יש בכם שרש פורה ראש ולענה</b>. חושב להדיח רבים אל דעותיו הנפסדות:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, יח">יח</span>
<b>והתברך בלבבו</b>. יקבל האלה בפיו ויתברך בלבבו לבטל אותה. <b>לאמר שלום יהיה לי כי בשרירות לבי אלך.</b> וענין ההתברך בלבו הוא שיאמר גם שאני מקבל האלה בפי אני מבטלה בלבי ואומר שלום יהיה לי:<b> למען ספות הרוה את הצמאה</b>. והטעם שיקבל האלה בפיו הוא כדי להוסיף את נפשו הרוה ושבעה בכל תאוותיה עם עדת אל הצמאה ונבדלת מן התאוות הגשמיו' כדי לשמוח עמהם בברכותם:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, יט">יט</span>
<b>לא יאבה ה' סלוח לו</b>. בחללו שבועת האלה שקבל בפיו אע''פ שבטלה בלבו:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, כב">כב</span>
<b>גפרית ומלח</b>. כמהפכת סדום אשר הפך ה' יכירו שאין זה מקרה אבל אצבע אלהים שהרי עשה בה כמו שעשה בסדום שנודע שהוא הפך אותה:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, כג">כג</span>
<b>ואמרו כל הגוים</b>. כאשר יגלו ביניהם:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, כה">כה</span>
<b>אלהים אשר לא ידעום</b>. שלא ידעו מציאותם בשום פנים ועזבו אלהיהם שהוא אלהי אמת שבא מופת על מציאותו ויכלתו והשגחתו:<b> ולא חלק להם</b>. שיראו שאין שום מזל מתקן ענינם:<p dir="rtl">
<span dir="rtl" class="inlineHeader" id="j_sforno, פרשת נצבים, המשך פרק כט, כח">כח</span>
<b>הנסתרות לה' אלהינו</b>. אע''פ שאמרתי שאתם נצבים כולכם לפני ה' שלא יוכל אדם להטעותו והוא יפרע מן הבוגד הנה זה יהיה בנסתרות בלבד:<b> והנגלות לנו ולבנינו עד עולם</b>. אבל בנגלות הדבר מוטל עלינו ועל בנינו וראוי לנו לעשות את כל דברי התורה הזאת לענוש החוטאים:<p dir="rtl">
<h3 dir="rtl" id="j_sforno, פרשת נצבים, פרק ל">פרק-ל</h3><p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, א">א</span>
<b>והשבות אל לבבך</b>. התבונן בחלקי הסותר ותשיבם אל לבבך יחדיו להבחין האמת מן השקר ובזה תכיר כמה רחקת מן האל יתעלה בדעות ובמנהגים אשר לא כתורתו:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, ב">ב</span>
<b>ושבת עד ה' אלהיך</b>. תהיה תשובתך כדי לעשות רצון קונך כלבד. וזו היא התשובה שאמרו ז''ל <span class="booklinks" onclick="sendBookLink(this)" onmouseover="setBookLinkTitle(this)">(יומא פרק יום הכפורים)</span> שמגעת עד כסא הכבוד: <b>ושמעת בקולו ככל אשר אנכי מצוך היום.</b> לא מצות אנשים מלומדה כמו שעשית קודם לכן:<b> אתה ובניך</b>. גם ילידי הדור יכירו זה כאמרו כי כולם ידעו אותו למקטנם ועד גדולם:<b> בכל לבבך</b>. שלא תסתפק בזה:<b> ובכל נפשך</b>. שלא תמנע מזה נפש המתאוה בהכירך גודל הענין:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, ג">ג</span>
<b>ושב וקבצך</b>. בקבוץ גליות:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, ו">ו</span>
<b>ומל ה' אלהיך את לבבך ואת לבב זרעך לאהבה.</b> יגלה עיניך לסור מכל טעות מערבב השכל מידיעת האמת כשתשתדל לדבקה בו באופן שתכיר טובו ותאהבהו בהכרח. וזה יעשה למען חייך לעולמי עד:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, ח">ח</span>
<b>ואתה תשוב</b>. תנוח כמו בשובה ונחת וזה בהגלות משיח צדקנו ואתה תעמוד בשובה ונחת שלא יוסיף להגלותך כמו שבאר הנביא באמרו אם תשוב ישראל אלי תשוב ולא תנוד:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, ט">ט</span>
(ט-י) <b>והותירך ה'</b>. יתן לך הצלחה יתירה מכל הצלחה הקודמת:<b> לטוב</b>. הכתובה בספר התורה הזה. כאמרו והתהלכתי בתוככם והייתי לכם לאלהים ואתם תהיו לי לעם. וזה יעשה כאשר ישוב לשוש עליך לטוב כי תשמע כמו ששש על אבותיך לא בזכות אבות וזה מפני שתהיה תשובתך בכל לב ובכל נפש באופן שעונות נחשבים כזכיות ותהיה לרצון לפניו כמו שהיו אבותיך:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, יא">יא</span>
<b>כי המצוה הזאת</b>. והטעם שאמרתי והשבות אל לבבך בכל הגוים שצריך שהתשובה תהי' בעודך בגלות למען תושע הוא כי אמנם זאת המצוה של תשובה אשר אנכי מצוך היום כאמרו בכל חטא בפרשת ויקרא ואשם ואשמו שהענין כולם הוא שיכיר החוטא את חטאו כמו שפירש אח''כ באמרו והיה כי יאשם לאחת מאלה והתודה אשר חטא עליה וכן באמרו איש או אשה כי יעשו מכל חטאת האדם ואשמה הנפש ההיא והתודו את עונם. <b>לא נפלאת היא ממך.</b> שתצטרך לנביאים. <b>לא רחוקה היא</b>. שתצטרך לחכמי הדור הרחוקים שיפרשו לך באופן שתוכל לעשותה אפי' בעודך בגלות ובאר זה באמרו <b>לא בשמים היא לאמר.</b> לא יקרה לך בענין התשובה שתצטרך בה להגדת נביא:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, יג">יג</span>
<b>ולא מעבר לים היא</b>. גם כן לא תצטרך בה לחכמי הדור הרחוקים שיפרשו לך. באופן שיהיה זה אפשר לך בח''ל ולא יקשה עליך כמו שיקרה באיזו מצוה שנפל בה ספק ותצטרך לפירוש חכמי הדור או שהיא נמנעת בח''ל:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, יד">יד</span>
<b>בפיך ובלבבך לעשותו</b>. להכיר בלבבך את חטאך ואת האל ית' שחטאת לו ולהתחרט ולהתודות על זה בפיך:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, טו">טו</span>
<b>את החיים</b>. לעד:<b> ואת הטוב</b>. הערב בחיי שעה:<b> ואת המות</b>. לעד:<b> ואת הרע</b>. בעד חיי שעה:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, טז">טז</span>
<b>וחיית</b>. לעד:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, יח">יח</span>
<b>כי אבוד תאבדון</b>. לעד:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, יט">יט</span>
<b>ובחרת בחיים</b>. בחיי עד: <b>למען תחיה אתה וזרעך לאהבה את ה' אלהיך.</b> ואמרתי שתבחר בחיים לא כעובד על מנת לקבל פרס. אבל אמרתי שתבחר מה שהוא חיים באמת בלבד למען תחפוץ בחיי שעה לזה התכלית בלבד שתאהב את ה' אלהיך בהכירך טובו עם רב גדלו:<p dir="rtl">
<span dir="rtl" class="inlineHeader" id="j_sforno, פרשת נצבים, פרק ל, כ">כ</span>
<b>ולדבקה בו</b>. שתהיינה כל פעולותיך לשמו:<b> כי הוא חייך</b>. כי הדבוק בו הוא סבת החיי' הנצחיים:<b> ואורך ימיך לשבת על האדמה</b>. ומזה ימשך גם כן אורך ימיך לשבת על האדמה בחיי שעה אשר בם תזכה לחיי עד בעיון ובמעשה כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(אבות פ' בן זומא)</span> התקן עצמך בפרוזדור כדי שתכנס לטרקלין: <p dir="rtl">
חסלת פרשת נצבים <p dir="rtl">
<h2 dir="rtl" id="j_sforno, פרשת וילך">פרשת וילך</h2><p dir="rtl">
<h3 dir="rtl" id="j_sforno, פרשת וילך, פרק לא">פרק-לא</h3><p dir="rtl">
<span dir="rtl" class="inlineHeader" id="j_sforno, פרשת וילך, פרק לא, א">א </span>
<b>וילך משה</b>. התעורר לזה כמו וילך איש מבית לוי. וילך ויעבוד ודומיהם. וזה שאחר שהשלים עניני כריתת הברית התעורר לנחם את ישראל על מיתתו כדי שלא יערבבו שמחת הברית הראויה להם להורות על היותם מקבלים הברית בשמחה על דרך ישמח ישראל בעושיו כאמרו וזבחת שלמים ואכלת שם ושמחת לפני ה' אלהיך:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ב">ב</span>
<b>בן מאה ועשרים שנה אנכי היום</b>. ואין להתעצב על מיתתי שלא הייתי ראוי להיות עוד בטבע:<b> לא אוכל עוד לצאת ולבא</b>. וגם אם הייתי חי לא הייתי יכול לצאת ולבא לפניכם בזקנתי:<b> וה' אמר אלי לא תעבור</b>. וגם אם הייתי יכול לצאת ולבא הנה ה' אמר אלי לא תעבור ואם כן טוב לכם שאמות כדי שתוכלו לעבור:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ג">ג</span>
<b>ה' אלהיך הוא עובר לפניך</b>. וכמו כן אין לכם להתעצב על מה שתאבד מכם הנהגתי כי אמנם ה' אלהיך עובר לפניך ובכן תזכו להנהגה יותר טוב מהנהגתי: <b>יהושע הוא עובר לפניך כאשר דבר ה'.</b> כי אמנם יהושע אינו המנהיג אבל הוא עובר לפניך במצות האל יתעלה שהוא המנהיג:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ו">ו</span>
<b>לא ירפך</b>. כי יחזיק בידך בעת המלחמה:<b> ולא יעזבך</b>. אחרי כן שלא יגרע ממך עיני השגחתו ולא יתקוממו סביבותיך:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ז">ז</span>
<b>כי אתה תבוא</b>. אע''פ שאני לא זכיתי לזה:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ט">ט</span>
<b>את התורה הזאת</b>. פרשת המלך שצוה עתה שיקרא בהקהל:<b> ויתנה אל הכהנים בני לוי</b>. שמידם יקבלנה המלך הקורא כאותה ששנינו הסגן נותנו לכ''ג וכ''נ למלך:<b> הנושאים את ארון</b>. שנשאו בעת התחדש נס בו:<b> ואל כל זקני ישראל</b>. שמידם יקבלו הכהנים את התורה בהקהל כאותה ששנינו חזן הכנסת נותן לראש הכנסת וראש הכנסת לסגן:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, יב">יב</span>
<b>למען ישמעו</b>. יבינו חכמי העם:<b> ולמען ילמדו</b>. ולמען ילמדו מהם הבלתי מבינים:<b> ויראו את ה' אלהיכם</b>. בהבינם גדלו הבא בתורתו במופתים שכליים:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, יג">יג</span>
<b>ובניהם אשר לא ידעו</b>. שלא היו יודעים לשאול בהיותם טף:<b> ישמעו</b>. שמיעת האזן או ששמעו שנאמרו דברים בה:<b> ולמדו</b>. ישאלו בגדלם וילמדו מן המבינים:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, יז">יז</span>
<b>ועזבתים</b>. ביד מחריבי הבית שיגברו עליהם:<b> והסתרתי פני מהם</b>. אעלים עיני חמלתי מהם כבלתי רואה בצרתם: <b>על כי אין אלהי בקרבי מצאוני הרעות.</b> בשביל שסלק שכינתו מתוכנו היו אלה לנו ובחשבם זה לא יפנו להתפלל ולא לשוב בתשובה:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, יח">יח</span>
<b>ואנכי הסתר אסתיר פני מהם</b>. לא כמו שחשבו הם באמרם שאיני בקרבם כי אמנם בכל מקום שיהיו תהיה שכינתי מצויה שם כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(מגלה פרק בני העיר)</span> בכל מקום שגלו כו' אבל אסתיר פני מהצילם:<b> על כל הרעה אשר עשה</b>. הוא לעצמו:<b> כי פנה אל אלהים אחרים</b>. כי בצרות המוצאות אותם על מה שחטאו הם אינם פונים אלי לעזרה בתשובה ובתפלה אבל פונים להמלט באמצעות אחרים:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כא">כא</span>
<b>כי ידעתי את יצרו אשר הוא עושה היום.</b> שאינם מצפים להכנס לארץ כדי לעבדני בה כמו שהוא המכוון מאתי כאמרו בעבור ישמרו חוקיו אבל מצפים אותה להשביע נפשם המתאוה וימשך מזה כל הרע שנבא כאמרו וישמן ישורון ויבעט:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כג">כג</span>
<b>ויצו את יהושע</b>. האל ית' מנה אז את יהושע לנגיד כמו צויתי שופטים וצוך לנגיד ודומיהם:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כד">כד</span>
<b>על ספר עד תומם</b>. עם פרשת האזינו ופרשת וזאת הברכה:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כו">כו</span>
<b>והיה שם בך לעד</b>. יעיד שידעתי שתעזבו את תורת האל ית' שבשביל זה הוצרכתי לשים ספר תורה אחד במקום שלא יכנס שם אדם זולתי כ''ג אחת בשנה ויעיד זה הספר שכל מה שימצא כתוב בספר התורה שימצאו ביד צדיקי הדור הן הן הדברים שנאמר לו למשה מסיני בלי תוספת וחסרון ובזה לא יולד ספק לכם עליהם. אמנם הספר שמצא חלקיהו נראה שהיה הספר שנתן משה אל הכהנים נושאי ארון ברית ה' שהוזכר למעלה שהיה פרשת המלך בלבד ובו כתב יהושע הברית שחדש עם ישראל בשכר שקבלו עליהם בו לעבוד את האל יתעלה באמת ובתמים שהוא בעיון ובמעשה וכשקרא בו יאשיהו וראה שרחקו מכל זה חרד ודרש את ה' על זאת:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כח">כח</span>
<b>ואדברה באזניהם את הדברים האלה</b>. דברי שירת האזינו:<b> ואעידה בם את השמים ואת הארץ</b>. כאמרו האזינו השמים כו':<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, כט">כט</span>
<b>כי ידעתי</b>. אגיד באותה השירה ואעיד בכם שידעתי שתעשו באופן שתקרה לכם הרעה כדי שלא תיחסו העתיד אל המקרה אבל תיחסו אל מה שהשחתם ותתנו לב לשוב כענין ואגיד לך מאז בטרם תבא השמעתיך פן תאמר עצבי עשם:<p dir="rtl">
<span dir="rtl" class="inlineHeader" id="j_sforno, פרשת וילך, פרק לא, ל">ל</span>
<b>את דברי השירה הזאת עד תומם</b>. עד פרשת כי ידין וכי אשא אע''פ שאינם מכלל דברי ההעדאה: <p dir="rtl">
חסלת פרשת וילך <p dir="rtl">
<h2 dir="rtl" id="j_sforno, פרשת האזינו">פרשת האזינו</h2><p dir="rtl">
<h3 dir="rtl" id="j_sforno, פרשת האזינו, פרק לב">פרק-לב</h3><p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ב">ב </span>
<b>יערוף כמטר לקחי</b>. הנה תורתי היא תערוף ותבא בשטף כמטר למבינים המוכנים לקבל מבוע מקור חכמה:<b> תזל כטל אמרתי</b>. ונותנת ג''כ כפי הנגלה ממנה איזו ידיעה להדיוטות שעם היותה מועטת היא טובה מאד כטל באופן שהיא כשעירים עלי דשא שהמשכילים יביטו נפלאות ממנה. <b>וכרביבים עלי עשב</b>. שגם ההדיוטות יקנו בה איזה מדע להכיר בו בוראם באופן מה. א''כ אתם ישראל שקבלתם אותה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ג">ג</span>
<b>כי שם ה' אקרא</b>. הנה קורא שם ה' הוא המתפלל כאמרו קראתי שמך ה' מבור תחתיות וכן ושמואל בקוראי שמו קוראים אל ה' והוא יענם. אמר א''כ כאשר אתפלל על קבוץ גליות באמרי כנשר יעיר קנו ועל ביאת המשיח באמרי ה' בדד ינחנו ובסוף השירה באמרי הרנינו גוים עמו אתם שידעתם גדלו במופתים שכליים מבוארים בתורתו. <b>הבו גודל לאלהינו.</b> אל תיחסו אליו השתנות על מה שיסופר בשירה מהעתידות לישראל ושיהפך לכם לאויב כי ידעתם במופתי תורתו שהוא הצור בלתי משתנה לא קצרה ידו מהושיע ולא ככדה אזנו משמוע וגם כן לא תיחסו אליו עול אחרי שידעתם במופתים כי תמים פעלו במציאות. עליו אין להוסיף וממנו אין לגרוע. ובזה נודע:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ד">ד</span>
<b>כי כל דרכיו משפט</b>. דרכי טובו ומדת דינו כולם משפט בלי ספק:<b> אל אמונה</b>. נאמן במה שנשבע לאבות להיטיב לבנים בזכותם של אבות:<b> ואין עול</b>. בהביאו פורענות:<b> צדיק</b>. צדקות אהב ובצדקתו לא יטוש את עמו:<b> וישר הוא</b>. שלא לקפח שכר כל בריה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ה">ה</span>
<b>שחת לו לא בניו מומם דור עקש ופתלתול.</b> אבל דור עקש ופתלתול לא בניו בתמימות הנה מומם בעגל שחת לאל יתעלה את המכוון כאמרו כי שחת עמך. כי הוא אמנם כיון לקדש את ישראל ולקדש שמו בעולמו על ידם שיהיו למאורות במין האנושי להבין ולהורות כאמרו כי לי כל הארץ ואתם תהיו לי ממלכת כהנים. והם השחיתו כל זה בעגל:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ו">ו</span>
<b>הלה' תגמלו זאת</b>. אחר שכיון לתתכם ממלכת כהנים. האמנם ראוי שתגמלו לו זאת שתקלקלו מכוונתו לחלל את שם קדשו ולמנוע שלא ישיג את התכלית שכיון באמרו נעשה אדם בצלמנו כדמותנו:<b> עם נבל</b>. בזוי בהיותך כפוי טובה ומשלם גמול רע למיטיב על היפך הנדיב הנכבד בהיטיבו למי שלא היטיב עמו מעולם:<b> ולא חכם</b>. כמדיניות להבין אחרית דבר מה יהיה המושג:<b> הלא הוא אביך קנך</b>. לא אב טבעי הנותן מציאות מה במקרה אבל הוא אב רצוניי שנתן לך מציאות למען תהיה קנינו מוכן להשיג בך חפצו וסגולתו וזה כי <b>הוא עשך</b>. לגוי כי לא היית גוי נחשב כלל:<b> ויכוננך</b>. נתן לך הכנות שתהיה מוכן בהם להיות לו לעם סגולה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ז">ז</span>
<b>זכור ימות עולם</b>. אחר שהשלים הקדמת השירה אשר בה הודיע שהמכוון ממנו הוא להגיד צדקת האל יתעלה שהוא אל אמונה להיטיב לעושי רצונו וברך ולא ישיבנה ואין עול במדת דינו נגדם. הואיל משה באר זה בהגדת העבר והעתיד להודיע ראשונה כמה היתה כוונת האל ית' להשיג זה התכלית בכל המין האנושי בימות עולם ובשנות דור ודור ואיך כשלא עלה זה הגדיל ה' לעשות להעלות את ישראל אל גרם המעלות כאשר יעשה באחרית הימים עם השרידים אשר יקרא. שנית שנתן להם מקום נכון לעבדו בשמחה ובטוב לבב מרב כל והמה מרדו ושלמו רעה תחת טובה ומי שהחטיא כוונתו עם כל אלה אין ספק שהוא ראוי לעונש נמרץ. שלישית שבגודל עונם נפלו במכמורי רשעים והיו ראוים לכליון חרוץ לולי חלול ה' שמנע מזה. רביעית הודיע סבה אשר בגללה תהיה להם כאלה באחרית הימים. חמישית הודיע אופן הגאולה ורחמי האל ית' על שארית עמו והם חלקי פרשת האזינו שזכרו ז''ל ונתנו בהם סימנין. הזי''ו ל''ך. אמר אם כן זכור ימות עולם ותבין דרכי טובו וכמה כיוון להיטיב למין האנושי בכלל כשתזכור ראשונה מה שהיטיב לאדם הראשון בתחלת ימי עולם ויניחהו בגן עדן והוא קלקל ענינו:<b> בינו שנות דור ודור</b>. ותבין שנית כמה היטיב לדורות והם השחיתו עד המבול. וכן שלישית מן המבול עד הפלגה והם קלקלו:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ח">ח</span>
<b>יצב גבולות עמים</b>. והציב גבולות עמים בהפלגה ולא אבדם לגמרי כמו שהיו חייבים:<b> למספר בני ישראל</b>. בשביל בני ישראל שהיו מתי מספר והיו עתידים אז לצאת מאותם העמים. <p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ט">ט </span>
<b>יעקב חבל נחלתו</b>. שהוא ובניו עבדים לאל יתעלה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, י">י</span>
<b>ימצאהו בארץ מדבר</b>. מצא לבבו של חלקו זה נאמן לפניו בארץ מדבר. כאמרו לכתך אחרי במדבר:<b> יסובבנהו</b>. להר סיני כאמרו והגבלת את העם סביב:<b> יבוננהו</b>. כאמרו והתורה והמצוה אשר כתבתי להורותם:<b> יצרנהו</b>. משעבוד מצרים וממלאך המות:<b> כאישון עינו</b>. כמו שנצר את אישון עינו של אדם כשיצרו שסבב את העין בכתנות עור כדי שלא יפסד עם היותו מוכן לכך:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יא">יא</span>
<b>כנשר יעיר קנו</b>. יהי רצון שכמו שחשב לעשות בסיני לולי חטאו בעגל יעשה לעתיד וקבל האל ית' תפלתו אז כאמרו אשרקה להם ואקבצם כי פדיתים:<b> על גוזליו ירחף</b>. כאמרו והביאו בניך בחצן:<b> יפרוש כנפיו יקחהו</b>. כאמרו ואתם תלוקטו לאחד אחד בני ישראל:<b> ישאהו על אברתו</b>. כאמרו מי אלה כעב תעופינה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יב">יב</span>
<b>ואין עמו אל נכר</b>. כאמרו כי אז אהפוך אל עמים שפה ברורה לקרוא כולם בשם ה' וכאמרו אלהי כל הארץ יקרא:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יג">יג</span>
<b>ירכיבהו על במתי ארץ</b>. וזה יעשה מאחר שלא השיג חפצו במתן תורה הנזכר ויבקש זה שנית בתת להם הארץ בעבור ישמרו חוקיו להשלימם בהרכיבם על חלק מהארץ נשא במקום ובמעלה כאמרו צבי היא לכל הארצות וזה בהכנסם לארץ עתה:<b> ויאכל תנובות שדי</b>. שלא טרחו בם כאמרו כרמים וזיתים אשר לא נטעתם אתם אוכלים:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יד">יד</span>
<b>ודם ענב תשתה חמר</b>. מיץ הענבים היה ראוי לשתיה בלתי רב מלאכה בו ובכן היו מתפרנסים שלא בצער וכל זה עשה להם האל ית' כדי שיהיה להם פנאי לעסוק בתורה ובמצות:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, טו">טו</span>
<b>וישמן ישורון ויבעט</b>. והנה גם בעלי העיון שבהם הנקראים ישורון מן אשורנו ולא קרוב עשו כמו הבהמות הבועטות בבני אדם שנותנים להם מזון:<b> שמנת עבית כשית</b>. הנה אתה ישורון קהל תופשי התורה ובעלי העיון פנית אל התענוגים הגשמיים ובזה עבית מהבין דקות האמת כאמרו וגם אלה ביין שגו ובשכר תעו כהן ונביא. <b>כשית.</b> כאמרו כי טח מראות עיניהם מהשכיל לבותם:<b> ויטוש אלוה עשהו</b>. ולפיכך נטש ההמון אלוה עשהו:<b> וינבל צור ישועתו</b>. בזהו כי מרעה אל רעה יצאו:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, טז">טז</span>
<b>בתועבות יכעיסוהו</b>. לגרום לשכינה שתסתלק מישראל:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יז">יז</span>
<b>לשדים לא אלוה</b>. שאינם נצחיים כמו שאמרו ז''ל על השדים שהם מתים כבני אדם:<b> אלהים לא ידעום חדשים מקרוב באו</b>. כשהיו רואים איזה מין מן הנמצאות שלא ידעו מציאותו קודם לכן היו חושבים שיהיה לו איזה מסבב קדמון מיוחד אליו והיו עובדים אותו:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יח">יח</span>
<b>צור ילדך תשי</b>. וגם אתה ישורון המעיין בפנותך אל התענוגים תנשה חכמתך וידיעתך בגדלו:<b> ותשכח אל מחוללך</b>. שהטיב עמך כאמרו אנכי אנכי הוא מנחמכם ותשכח ה' עושך נוטה שמים כו':<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, יט">יט</span>
<b>וינאץ מכעס בניו ובנותיו</b>. ואחר שלא השיג שלמותם בארץ בחר שלישית לצרפם בגלות ובזה ומאס בכעסו את בניו ואת בנותיו לא רחם על הקטנים ולא על כבוד הבנות:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כ">כ</span>
<b>אסתירה פני מהם</b>. מן הבנים והבנות:<b> אראה מה אחריתם</b>. רואה אני שאין בהם תקות תשובה באחרית:<b> כי דור תהפוכות המה</b>. הפכו להם לב אחר נוטה מדרכי האל ית':<b> בנים לא אמון בם</b>. שלא למדו מאבותם דבר אמתי:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כא">כא</span>
<b>הם קנאוני בלא אל</b>. האבות קנאוני בלא אל בבית ראשון:<b> כעסוני בהבליהם</b>. בבית שני:<b> ואני אקניאם בלא עם</b>. בבית ראשון שהחריבוהו כשדים שנאמר בהם הן ארץ כשדים זה העם לא היה:<b> בגוי נבל אכעיסם</b>. שהחריבה אותו מלכות שלא היתה הוגנת שלא היה להם לא כתב ולא לשון:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כב">כב</span>
<b>כי אש קדחה באפי</b>. כי יסרתים כדי שיבועו. <b>ותוקד עד שאול תחתית</b>. הוסיפו על חטאתם פשע באופן שהבעירו את חמתי עד שאורידם לשאול תחתית כענין אחז כאמרו ובעת הצר לו ויוסף למעול מעל בה':<b> ותלהט מוסדי הרים</b>. הסירה מהם כל ראשי העם כאמרו אסיר מירושלים ומיהודה משען ומשענה גבור ואיש מלחמה יועץ ונביא כו':<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כה">כה</span>
<b>ומחדרים אימה גם בחור גם בתולה</b>. ומחדרים תשכל האימה את הבחורים והבתולות:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כו">כו</span>
<b>אמרתי אפאיהם</b>. אשאיר איזו פאה מהם והמותר אכלם כמו שאעשה באחרית הימים אחרי שלא השגתי שלמותם לא במתן תורה ולא בארץ ישראל ולא בגלות כאמרו כי בהר ציון ובירושלים תהיה פליטה כאשר אמר ה' ובשרידים אשר ה' קורא:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כז">כז</span>
<b>לולי כעס אויב אגור</b>. שמתוך כעס שיכעסו על אותם השרידים יש לחוש:<b> פן יאמרו</b>. לאותם השרידים:<b> ידנו רמה</b>. להכחיד את ישראל מגוי ונשארתם מתי מספר:<b> ולא ה' פעל כל זאת</b>. שתחשבו להמלט על ידו. אבל בהיות ישראל רבים ונפוצים בארצות רבה לא יעלה על לב להשתדל בזה כאמרם מאי דכתיב צדקות פרזונו בישראל צדקה עשה הקב''ה בישראל שפזרם:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כח">כח</span>
<b>כי גוי אובד עצות המה</b>. הבבליים:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, כט">כט</span>
<b>לו חכמו ישכילו זאת</b>. איך נפלו ישראל בידם נגד הטבע בעונם:<b> יבינו לאחריתם</b>. ובזה היו מבינים מה יהיה באחריתם ברוב פשעיהם:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, ל">ל</span>
<b>איכה ירדוף אחד אלף</b>. היה להם להבין שאין זה בטבע שאחד ירדוף אלף:<b> אם לא כי צורם מכרם</b>. הוא נלחם בם והסיר תקפם ובכן נשתה גבורתם והיו לנשים:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לא">לא</span>
<b>ואיבינו</b>. אע''פ שכשדים שהיו אויבי ה' ואויבי עמו כמו שהעיד באמרו לולי כעס אויב אגור ובאמרו מראש פרעות אויב:<b> פלילים</b>. הם בעלי מחשבות שכליות:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לב">לב</span>
<b>כי מגפן סדום גפנם</b>. והטעם שאין בהם תבונה בזה הענין הוא מפני שהם מתגאי' ונותני' כל מחשבתם להשיג תענוגי גופם בלבם כמו אנשי סדום ולהשיג זה היו מואסים כל מיני גמילות חסדים כמו שהעיד הנביא באמרו הנה זה היה עון סדום אחותך גאון שבעת לחם ושלות השקט היה לה ולבנותיה ויד עני ואביון לא החזיקה:<b> ענבמו ענבי רוש</b>. ומזה הגפן יצמחו אצלם ענבי רוש שהם מעשים רעים ומזיקים לבריות וזה בהשתדלם לשים עיניהם ולבם על בצעם ועל דם הנקי לשפוך:<b> אשכלות מרורות למו</b>. ובזה יקנו דעות רעות וכוזבות לדבר על ה' תועה ויאמרו לא יראה יה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לג">לג</span>
<b>חמת תנינים יינם</b>. והנה באותם אשכולות נמצא יין שהוא חמת תנינים משומר בענביו והוא פורענות:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לד">לד</span>
<b>הלא הוא כמוס עמדי חתום באוצרותי</b>. כאמרו כי סתומים וחתומים הדברים:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לה">לה</span>
<b>לי נקם</b>. עלי מוטל להשיב נקם לצדי:<b> ושלם</b>. וגם כן תשלום מדה כנגד מדה:<b> לעת תמוט רגלם</b>. כשתתמלא סאתם:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לו">לו</span>
<b>ועל עבדיו יתנחם</b>. יתנחם על הרעה הראויה לעמו וירחם עליהם בשביל עבדיו שבתוכם כאמרו כן אעשה למען עבדי לבלתי השחית הכל:<b> כי יראה כי אזלת יד</b>. והטעם שיתנחם אז על הרעה הראויה לעמו ושזה יעשה בשביל עבדיו:<b> ואפס עצור ועזוב</b>. ויראה שאין להם עוד ממון עצור בבית ולא עזוב בשדה:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, לט">לט</span>
<b>ראו עתה כי אני אני הוא</b>. שהייתי מביא עליכם פורענות:<b> ואין אלהים עמדי</b>. ולא היה זה מכח שרי מעלה וצבא השמים:<b> אני אמית ואחיה</b>. כאמרו והעליתי אתכם מקברותיכם:<b> מחצתי</b>. במכת נע ונד כאמרו והכה ה' את ישראל כאשר ינוד הקנה במים:<b> ואני ארפא</b>. כאמרו ביום חבש ה' את שבר עמו ומחץ מכתו ירפא:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, מ">מ</span>
<b>כי אשא אל שמים ידי</b>. להשבע כענין וירם ימינו ושמאלו אל השמים:<b> ואמרתי חי אנכי לעולם</b>. אשבע שכמו שאני חי לעולם כענין אמרו וישבע בחי העולם:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, מא">מא</span>
<b>אם שנותי</b>. אע''פ שחדדתי נגד ישראל בימי החורבן את ברק חרבי לא פי חרבי:<b> ותאחז במשפט ידי</b>. ואע''פ שאח''כ תאחז במשפט ידי נגדם: <b>כי ידין ה' עמו</b>. מכל מקום:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, מג">מג</span>
<b>הרנינו גוים</b>. שיכירו כולם כי ישר ה' ולא עולתה בו כאמרו ישמחו וירננו לאומים כי תשפיט עמים מישור:<b> עמו</b>. והרנינו עמו שיתנו תודה וקול זמרה:<b> וכפר אדמתו</b>. בהשמה מהם ממה שנעשה בה:<b> עמו</b>. ויכפר ג''כ עמו כל מה שעשו מחלול ה' וזולתו באופן שישיב שכינתו בתוכם כאמרו יחדו ירננו כי עין בעין יראו בשוב ה' ציון:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, מו">מו</span>
<b>אשר אנכי מעיד בכם היום</b>. בשירת האזינו שאני מעיד ומתרה בישראל שכמו שנתן להם האל ית' פרנסה שלא בצער כדי שיעבדוהו כן ישחיתם בהחטיאם כוונתו:<b> אשר תצוום את בניכם</b>. בסוף ימיכם הזכירו בצוואתכם לבניכם כל אלה הדברי' ותצוום שישמרו מאוד לנפשם פן ישחיתון כמו שצוה דוד לשלמה בנו:<b> לשמור לעשות</b>. כדי שהבנים ישמרו ויעשו:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, מט">מט</span>
<b>וראה את הארץ</b>. לתת שם ברכתך:<p dir="rtl">
<span dir="rtl" class="inlineHeader" id="j_sforno, פרשת האזינו, פרק לב, נ">נ</span>
<b>ומות בהר</b>. קבל עליך המיתה לכפרה על אשר מעלתם:<b> והאסף אל עמיך</b>. ובזה תאסף בצרור החיים עם הכשרים כמוך: <p dir="rtl">
חסלת פרשת האזינו <p dir="rtl">
<h2 dir="rtl" id="j_sforno, פרשת וזאת הברכה">פרשת וזאת הברכה</h2><p dir="rtl">
<h3 dir="rtl" id="j_sforno, פרשת וזאת הברכה, פרק לג">פרק-לג</h3><p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, א">א </span>
<b>וזאת הברכה אשר ברך משה</b>. כשהראהו האל ית' את כל הארץ לפני מותו כדי שיברך את הארץ ואת ישראל בה כמו שהיתה כוונתו באמרו אעברה נא ואראה. וכן כוונת האל ית' כאשר אמר לו וראה את הארץ זאת היא הברכה שבירך:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ב">ב</span>
<b>ויאמר</b>. וקודם שהתחיל הברכה המתחלת ברזל ונחשת מנעליך אמר זאת ההקדמה והתפלל על השכטים למען תחול ברכתו כי אמנם דברי הברכה בכל מקום מדברים עם המבורך כאמרו אמור להם. וכן כל דבריו מברזל ונחשת עד תדרוך היו עם ישראל אבל דבריו הקודמים היו עם האל לבקש מלפניו על אמו:<b> ה'</b>. לשון קריאה:<b> מסיני בא וזרח כו' אש דת למו</b>. הזכיר זכותם של ישראל כדי שתקוכל תפלתו עליהם ותחול ברכתו ואמר אל האל ית' הנה מסיני בא וזרח והופיע ממקומות שונים לישראל קדש של אש דת והוא החלק העיוני הבא מרבבות קדש מצד ימין של קדש כי אמנם נתן באספקלריא המאירה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ג">ג</span>
<b>אף חובב עמים</b>. ואע''פ שאתה חובב עמים ובזה הודעת שכל המין האנושי סגולה אצלך. כאמרם ז''ל (אבות) חביב אדם שנברא בצלם. מ''מ <b>כל קדושיו בידך.</b> הנה אמרת שכל קדושיו של קודש של אש דת הם בידך כצרור הכסף:<b> והם תכו</b>. נשברו כמו איש תככים התפללו ברוח נשברה:<b> לרגלך</b>. להדום רגליך בסיני:<b> ישא מדברותיך תורה צוה לנו משה</b>. אמרו אל האל ית' ישא אלינו משה את מדברותיך שהם התורה שצוה לנו ואמר מדברותיך כאמרו וישמע את הקול מדבר אליו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ד">ד</span>
<b>מורשה קהלת יעקב</b>. שהיא למורשה לקהלת יעקב מקובלת לנו ולבנינו למורשה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ה">ה</span>
<b>ויהי בישורון מלך</b>. ואז מי שהיה מלך בישורון והוא האל ית' שהיה מלך בין המעיינים ותופשי התורה:<b> בהתאסף ראשי עם</b>. במתן תורה כאמרו ותקרבון אלי כל ראשי שבטיכם וזקניכם. וכאמרו הן הראנו ה' אלהינו את כבודו וגו':<b> יחד שבטי ישראל</b>. היה מלך על כל שבטי ישראל יחדיו שאז הודו וקבלו מלכותו כאמרם ואת תדבר אלינו את כל אשר יאמר ה' אלהינו אליך ושמענו ועשינו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ו">ו</span>
<b>יחי ראובן</b>. אע''פ שבחר ראובן מעבר לירדן שאינה מארץ ה'. ולפי זה אינה כל כך מוכנת לזכות בה לחיי עולם. מ''מ יחי לבבו לעד:<b> ואל ימות ויהי מתיו מספר</b>. ואל ימות בעולם הזה באופן שיהיו אנשיו מועטים כענין ואני מתי מספר אע''פ שכתוב למען ירבו ימיכם על האדמה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ז">ז</span>
<b>וזאת ליהודה</b>. וזאת הבקשה אני מבקש ומתפלל גם על ארץ יהודה אשר בתוכה נחלת שמעון מפוזרת שלא ימותו במלחמה כי יחדיו היו יוצאים למלחמה: <b>ויאמר שמע ה' קול יהודה</b>. ומלבד מה שאמר וזאת ליהודה אמר ג''כ שמע ה' קול יהודה כשיתפלל במלחמה או זולתה:<b> ידיו רב לו ועזר מצריו תהיה</b>. אתה היה ידיו נלחם בעדו ותהיה ג''כ רב לו ונוקם נקמתו וג''כ עזר מצריו כשילחמו עליו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ח">ח</span>
<b>תומיך ואוריך לאיש חסידך</b>. הנה חתומים וגם האורים נתתם לאהרן שהיה איש וראש לשבט החסיד שהוא שבט לוי. ובזה התבאר שהיה מדבר ברוח הקדש ושכינה שורה עליו כאמרם ז''ל כל כהן שמדבר ברוח הקדש ושכינה שורה עליו נשאלים בו באורים ותומים:<b> אשר נסיתו במסה</b>. בכל מסה שנסו ישראל את האל ית' כאמרו וינסו אותי זה עשר פעמים לא נסוהו שבט לוי ולכן לא נגזרה עליהם גזירת מרגלים:<b> תריבהו על מי מריבה</b>. שהפחדת את שני ראשיו שהם משה ואהרן בסבת מי מריבה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, ט">ט</span>
<b>האומר לאביו</b>. בענין העגל:<b> ואת בניו לא ידע כי שמרו אמרתך</b>. לא הקפיד על חיי בניו במדבר כדי לשמור אמרתך והוא מצות מילת הבנים אע''פ שהיו מתים רבים מהם כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(פ''ק דיומא)</span> מפני שלא נשבה להם רוח צפונית:<b> ובריתך ינצורו</b>. כאמרם ז''ל שבטו של לוי לא עכדו ע''ג וזה התאמת במצרים ובמדבר:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, י">י</span>
<b>יורו משפטיך ליעקב</b>. ומאחר שהוא שבט כשר תן להם חן ושכל טוב שיורו משפטיך כאמרם ז''ל (חגיגה) אם דומה הרב למלאך ה' צבאות יבקשו תורה מפיהו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, יא">יא</span>
<b>ברך ה' חילו</b>. ברך נכסיהם באופן שיספיק להם מעט עסק בם ויהיה להם פנאי להבין ולהורות:<b> ופועל ידיו תרצה</b>. עבודתם במקדש תהיה לרצון לפניך:<b> מן יקומון</b>. שלא יוכלו לקום עליהם כענין קרח ועזיהו המלך:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, יב">יב</span>
<b>ידיד ה'</b>. כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(שבת פ' במה אשה)</span> שבנימין מת בעטיו של נחש והזכיר זכותו לפניו:<b> ישכון לבטח עליו</b>. שלא ימרדו במלכ' עם עשרת השבטים:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, יג">יג</span>
<b>מבורכת ה' ארצו</b>. הנה חלקו של יוסף היא ארץ מבורכת בטבע:<b> ממגד שמים מטל</b>. והנני מתפלל שברכתה תהיה ג''כ מצד מגדנות המתבשלות בכחות השמים מטל גם בלי מטר ומתהום וממגד תבואות כו':<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, טז">טז</span>
<b>ורצון שוכני סנה</b>. וגם רצון האל שנגלה בסנה אשר בו הורה ענין עמו אנכי בצרה. כל אלה תבואתה לראש יוסף. מלבד ברכותיו עם הצבור תבואנה על ראשו מאת אלהי מרום שהוא יברך בלתי אמצעי:<b> ולקדקד נזיר אחיו</b>. כי אמנם ראוי הוא לזה כי אמנם היה בעל נזר וכתר מלכות בקרב אחיו והתנהג עם כלם בחסידות:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, יז">יז</span>
<b>בכור שורו</b>. והוא יוסף בכור שורו של שוכני סנה שאע''פ שהמלכות ליהודה ונקרא אריה הנה אחריו במעלה היה יוסף כמו השור אחר הארי כאמרם ז''ל מלך בחיות אריה. בבהמות שור. ובזה היה שבטו של יוסף ראשון בשבטים אחר שבט יהודה כאמרו כדבר אפרים רתת:<b> הדר לו</b>. אע''פ שאין לו הוד מלכות הוא ראוי להדר ומעלה:<b> בהם עמים ינגח יחדו</b>. כאמרו וסרה קנאת אפרים וצוררי יהודה יכרתו ועפו בכתף פלשתים ימה יחדיו יבוזו את בני קדם:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, יט">יט</span>
<b>עמים הר יקראו</b>. יששכר וזבולון יקראו אומות העולם אל ההר הטוב במיני סחורתם הבלתי נמצאים בין האומות:<b> שם יזבחו זבחי צדק</b>. גם תגרי האומות שזבחו זבחיהם לשמש ולירח הנה בבואם אל ההר הטוב יזבחו שם זבחי צדק:<b> כי שפע ימים יינקו</b>. יששכר וזבולון יהיה להם מיני סחורה הבאים מן הים ומהם שספונים וטמונים בחול כמו דם חלזון וזכוכית לבנות בחולסית שבחול:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כ">כ</span>
<b>ברוך מרחיב גד</b>. שנתן לו חלק גדול מחלק כל אחד משאר השבטים בעבר הירדן כי אמנם ארץ סיחון ועוג היתה גדולה בכמות אע''פ שלא היתה זבת חלב ודבש כמו עבר הירדן:<b> כלביא שכן</b>. ראוי הוא לזאת ההרחבה מפני שהוא שוכן כמו אריה לאכול את סביביו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כא">כא</span>
<b>וירא ראשית לו</b>. וג''כ ראוי הוא לכך כי אמנם כשבחר גד את ארץ סיחון ועוד אע''פ שאינה כקדושת עבר הירדן היתה כוונתו להשיג דבר עקרי אצלו כי שם בארץ סיחון ועוג חלקת מחוקק ספון היתה אותה החלקה שהמחוקק קבור בה שהוא משה:<b> ויתא ראשי עם</b>. ושם בארץ סיחון ועוג אתא המחוקק בראשי העם לכבוש את הארץ:<b> צדקת ה' עשה ומשפטיו עם ישראל</b>. ושם עשה המחוקק את צדקת ה' לישראל. שבאר שם את תורתו ושם נשפט עם ישראל והתוכח משפטי ה' ודיניו עליהם כענין שמואל באמרו התיצבו ואשפטה אתכם את כל צדקות ה':<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כב">כב</span>
<b>גור אריה יזנק מן הבשן</b>. הנה האריה לא יזנק מן הבשן שהוא מקום מבחר המקנה כאמרו אבירי בשן פרות הבשן זולתי בהיותו בטוח לטרוף איזה טרף שיזדמן לו חוץ לבשן וכן יהיה דן בטוח לכבוש סביבותיו ויצא עליהן בטח:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כג">כג</span>
<b>נפתלי שבע רצון ומלא ברכת ה' ים ודרום ירשה.</b> אתה נפתלי ירשת ים ודרום שבע רצון ומלא ברכת ה' ואיני צריך להתפלל על ברכת ארצך וזה כי בחלקו יהיו פירות גינוסר הראשונים להתבשל ומהם יהיו בכורים רצויים לפניו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כד">כד</span>
<b>ברוך מבנים אשר</b>. הנה אשר בזה יהיה ברוך מכל שאר השבטים כי אמנם על כל עשיר תהיה קנאת אחיו ושנאתם בצד מה והפך זה יקרה לשבטו של אשר כי אמנם יהי רצוי אחיו:<b> וטובל בשמן רגלו</b>. וזה שהוא היה נותן זול בשמן בין אחיו לרב השמן אצלו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כה">כה</span>
<b>ברזל ונחושת מנעליך וכימיך דבאך</b>. <b>אין כאל ישורון.</b> אחר שסיים תפלתו על השבטים התחיל בברכת ישראל בכלל ואמר אתה ישורון בהיות כי אין כאל יכול על כל ובלתי משתנה תהי מלכותך נבדלת מכל שאר המלכיות בשתים. ראשונה שלא יכנסו בה אומות להלחם ולא יחמוד איש את ארצך מיראתך כמו שהיה כל ימי יהושע וכל ימי הזקנים אשר האריכו ימים אחרי יהושע. כאלו תהיה הארץ נעולה במנעולי ברזל ונחשת. שנית שלא תהיה מלכותך עולה ויורדת וכימיך שהם ימי הנעורים ותחלת כניסתך לארץ כן יהיה דבאך ועת זקנתך כי תוליד בנים ובני בנים ונושנתם בארץ. וברכתי זאת תחול:<b> כי אין כאל</b>. המנהיג עניניך:<b> רוכב שמים בעזרך</b>. כי אמנם האל שהוא בעזרך הוא רוכב שמים שהוא עליון מהם ומנהיגם על הפך דעת אנשי הצאב''ה שאמרו שאין לחשוב דבר נכבד יותר מן השמים. ובכן לא תהיה המלכות הבאה מאתו עולה ויורדת בעלות המזלות וברדתם:<b> ובגאותו שחקים מעונה</b>. ובמעלתו הוא רוכב שחקים שהוא הגלגל היומי אשר אין בו כוכב ולא צורה והמניע שלו הוא כח בלתי נראה כענין מעונת האריה אשר בה כח רב נסתר:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כז">כז</span>
<b>אלהי קדם</b>. אלוה קדמון וכל זולתו מחודש מאתו:<b> ומתחת זרועות עולם</b>. ולמטה מן השמים הוא אלהי זרועות ומנהיגי הנמצאים העולמיים והם ההוויים ונפסדים הנופלים תחת הזמן כמו איכיות היסודות והטבע הזן והמגדל והמוליד והמצייר בצמחים ובבעלי חיים:<b> ויגרש מפניך אויב ויאמר השמד</b>. והנה הוא גרש מפניך את האויב שהיה תושב הארץ ואמר לך השמד כי לא בחרבך ירשת ארץ באופן שתוכל לחשוב שבסור כחך באורך הזמן או בבא חליפתו יגברו האויבים כי אמנם הוא היה המגרשם ואיך יכנסו נגד רצונו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כח">כח</span>
<b>וישכון ישראל בטח</b>. כאמרו והארץ שקטה ממלחמה: <b>בדד עין יעקב אל ארץ דגן ותירוש אף שמיו יערפו טל.</b> יהי רצון שלקץ הימין עין יעקב והוא האדון אשר אתם מבקשים אשר הוא עין ישראל בסוף ובעקב הכל וכן שמיו יערפו טל יביעו טל בשפע אל ארץ דגן ותירוש כי אמנם המשיח יערוף לקחו כטל שהכל שמחים בו וג''כ השמים יביעו טל בשפע אל ארץ דגן ותירוש. כמו שהיה הענין בששת ימי בראשית קודם חטא של אדם הראשון כי לא המטיר ואדם אין לעבוד ואיד יעלה והשקה באופן שבהיות הארץ מעצמה ארץ דגן ותירוש בבא עליה עריפת טל לברכה מספיק להתפרנס את יושביה שלא בצער כאשר היתה הכוונה שיתפרנס אדם הראשון קודם חטאו כאמרם ז''ל <span class="booklinks" onclick="sendBookLink(this)" onmouseover="setBookLinkTitle(this)">(פרק בתרא דכתובות)</span> עתידה ארץ ישראל שתוציא גלוסקאות וכלי מילת:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לג, כט">כט</span>
<b>אשריך ישראל</b>. ואז תגיע אל האושר שהוא המדרגה העליונה האפשרית לעם:<b> מי כמוך</b>. כאמרו ואשרו אתכם כל הגוים:<b> עם נושע בה'</b>. שלא תהיה תשועתך ע''י מלחמתך אבל ה' ילחם לכם:<b> מגן עזרך</b>. הוא שעזר אותך בזמן החורבן שלא כלית כאמרו לולי ה' שהיה לנו אזי המים שטפונו עזרנו בשם ה':<b> ואשר חרב גאותך</b>. והוא אשר יהי' חרב גאותך שתתרומם על האומות במלחמתך עליהם כאומרו כי באש ה' נשפט ובחרבו את כל בשר:<b> ויכחשו איביך לך</b>. שהם כבר בזו אותך ויכחשו עצמם כאשר יכבדוך כאומרו והשתחוו על כפות רגליך כל מנצאיך:<b> ואתה על במותימו תדרך</b>. שאפילו מלכיהם יהיו נכנעים לך כאומרו והיו מלכים אומניך וכו' אפים ארצה ישתחוו לך:<p dir="rtl">
<h3 dir="rtl" id="j_sforno, פרשת וזאת הברכה, פרק לד">פרק-לד</h3><p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, ד">ד</span>
<b>הראיתיך בעיניך</b>. למען תברכנה:<b> ושמה לא תעבר</b>. כדי שלא תגיענה ברכתך באופן שלא תחרב בסוף כמו שכבר נגזר עליהם לכשתתמלא סאתם:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, ו">ו</span>
<b>ויקבר אותו</b>. אם הוא קבר את עצמו כדברי קצתם ז''ל עשתה זאת נפשו הנבדלת כי הוא מת בהר ראש הפסגה שמשם ראה את הארץ כאמרו וימת שם משה והקבורה היתה בגיא:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, ח">ח</span>
<b>ויתמו ימי בכי אבל משה</b>. <b>ויהושע בן נון מלא רוח חכמה.</b> כי בימי הבכי אין חכמה ואין עצה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, ט">ט</span>
<b>ויעשו</b>. יהושע וישראל:<b> ככל אשר צוה ה' את משה</b>. כאמרו ושאל לו במשפט האורים לפני ה' על פיו יצאו ועל פיו יבאו הוא וכל בני ישראל אתו וכל העדה:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, י">י</span>
<b>ולא קם נביא עוד בישראל כמשה</b>. לא הגיע שום נביא למדרגת נבואתו ובזה התבאר שאין נביא רשאי לחדש דבר מעתה על דרך אמרם אין ב''ד יכול לבטל דברי ב''ד חבירו אלא אם כן גדול ממנו בחכמה ובמנין:<b> אשר ידעו ה'</b>. הנה הנביא יקנה תוספת אור שכלי בלי ספק באור פני מלך בהיותו מתנבא כאמרו והתנבית עמהם ונהפכת לאיש אחר ולכן כאשר הגיד חסדי האל על עמו אמר ואקח מבניכם לנביאים. ובהיות כל פעולת האל ית' בידיע' עצמו בלבד אמר אשר ידעו להורות שפעל בו בידיעתו לטוב כמו מה אדם ותדעהו ואדעך בשם וידע אלהים יודע ה' דרך צדיקים ורבים זולת אלה:<b> פנים אל פנים</b>. בעודו משתמש בחושיו:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, יא">יא</span>
<b>לכל האותות</b>. וזאת הידיעה בו פנים בפנים הניעתהו כאשר שלחו ה' לעשות אותות ומופתים במצרים. כי אמנם המראה שנגלית עליו בסנה לא היתה באופן זה כאמרו כי ירא מהביט אל האלהים על הפך ותמונת ה' יביט:<p dir="rtl">
<span dir="rtl" class="inlineHeader" id="j_sforno, פרשת וזאת הברכה, פרק לד, יב">יב</span>
<b>ולכל היד</b>. שפעל האל על ידו בבלתי נפסדים לשנות טבעם כענין בקיעת הים ופתיחת פי הארץ והורדת המן מן השמים וזולתם:<b> ולכל המורא הגדול</b>. של מתן תורה:<b> אשר עשה משה לעיני כל ישראל</b>. כשראו ועמדו מרחוק במתן תורה ומשה נגש אל הערפל כי אז קנה המדרגה העליונה בנבואת פנים אל פנים. ועשה את משה אז נורא בקרני הוד:<b> לעיני כל ישראל</b>. כאמרו וירא אהרן וכל בני ישראל את משה כי קרן עור פניו וייראו מגשת אליו: חסלת פרשת וזאת הברכה<p dir="rtl">
