
<h2 dir="rtl" id="b02_Exodus, פרשת שמות">פרשת שמות</h2><p dir="rtl">
<h3 dir="rtl" id="b02_Exodus, פרשת שמות, פרק א">פרק א</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, א">א</span>
ואלה שמות בני ישראל הבאים מצרימה את יעקב איש וביתו באו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ב">ב</span>
ראובן שמעון לוי ויהודה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ג">ג</span>
יששכר זבולן ובנימן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ד">ד</span>
דן ונפתלי גד ואשר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ה">ה</span>
ויהי כל נפש יצאי ירך יעקב שבעים נפש ויוסף היה במצרים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ו">ו</span>
וימת יוסף וכל אחיו וכל הדור ההוא:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ז">ז</span>
ובני ישראל פרו וישרצו וירבו ויעצמו במאד מאד ותמלא הארץ אתם: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ח">ח</span>
ויקם מלך חדש על מצרים אשר לא ידע את יוסף:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, ט">ט</span>
ויאמר אל עמו הנה עם בני ישראל רב ועצום ממנו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, י">י</span>
הבה נתחכמה לו פן ירבה והיה כי תקראנה מלחמה ונוסף גם הוא על שנאינו ונלחם בנו ועלה מן הארץ:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יא">יא</span>
וישימו עליו שרי מסים למען ענתו בסבלתם ויבן ערי מסכנות לפרעה את פתם ואת רעמסס:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יב">יב</span>
וכאשר יענו אתו כן ירבה וכן יפרץ ויקצו מפני בני ישראל:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יג">יג</span>
ויעבדו מצרים את בני ישראל בפרך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יד">יד</span>
וימררו את חייהם בעבדה קשה בחמר ובלבנים ובכל עבדה בשדה את כל עבדתם אשר עבדו בהם בפרך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, טו">טו</span>
ויאמר מלך מצרים למילדת העברית אשר שם האחת שפרה ושם השנית פועה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, טז">טז</span>
ויאמר בילדכן את העבריות וראיתן על האבנים אם בן הוא והמתן אתו ואם בת הוא וחיה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יז">יז</span>
ותיראן המילדת את האלהים ולא עשו כאשר דבר אליהן מלך מצרים ותחיין את הילדים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יח">יח</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ויקרא מלך מצרים למילדת ויאמר להן מדוע עשיתן הדבר הזה ותחיין את הילדים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, יט">יט</span>
ותאמרן המילדת אל פרעה כי לא כנשים המצרית העברית כי חיות הנה בטרם תבוא אלהן המילדת וילדו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, כ">כ</span>
וייטב אלהים למילדת וירב העם ויעצמו מאד:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, כא">כא</span>
ויהי כי יראו המילדת את האלהים ויעש להם בתים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק א, כב">כב</span>
ויצו פרעה לכל עמו לאמר כל הבן הילוד היארה תשליכהו וכל הבת תחיון: <B>(פ)</B><p dir="rtl">
<h3 dir="rtl" id="b02_Exodus, פרשת שמות, פרק ב">פרק ב</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, א">א</span>
וילך איש מבית לוי ויקח את בת לוי:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ב">ב</span>
ותהר האשה ותלד בן ותרא אתו כי טוב הוא ותצפנהו שלשה ירחים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ג">ג</span>
ולא יכלה עוד הצפינו ותקח לו תבת גמא ותחמרה בחמר ובזפת ותשם בה את הילד ותשם בסוף על שפת היאר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ד">ד</span>
ותתצב אחתו מרחק לדעה מה יעשה לו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ה">ה</span>
ותרד בת פרעה לרחץ על היאר ונערתיה הלכת על יד היאר ותרא את התבה בתוך הסוף ותשלח את אמתה ותקחה<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ו">ו</span>
ותפתח ותראהו את הילד והנה נער בכה ותחמל עליו ותאמר מילדי העברים זה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ז">ז</span>
ותאמר אחתו אל בת פרעה האלך וקראתי לך אשה מינקת מן העברית ותינק לך את הילד:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ח">ח</span>
ותאמר לה בת פרעה לכי ותלך העלמה ותקרא את אם הילד:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, ט">ט</span>
ותאמר לה בת פרעה היליכי את הילד הזה והינקהו לי ואני אתן את שכרך ותקח האשה הילד ותניקהו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, י">י</span>
ויגדל הילד ותבאהו לבת פרעה ויהי לה לבן ותקרא שמו משה ותאמר כי מן המים משיתהו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יא">יא</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ויהי בימים ההם ויגדל משה ויצא אל אחיו וירא בסבלתם וירא איש מצרי מכה איש עברי מאחיו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יב">יב</span>
ויפן כה וכה וירא כי אין איש ויך את המצרי ויטמנהו בחול:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יג">יג</span>
ויצא ביום השני והנה שני אנשים עברים נצים ויאמר לרשע למה תכה רעך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יד">יד</span>
ויאמר מי שמך לאיש שר ושפט עלינו הלהרגני אתה אמר כאשר הרגת את המצרי ויירא משה ויאמר אכן נודע הדבר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, טו">טו</span>
וישמע פרעה את הדבר הזה ויבקש להרג את משה ויברח משה מפני פרעה וישב בארץ מדין וישב על הבאר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, טז">טז</span>
ולכהן מדין שבע בנות ותבאנה ותדלנה ותמלאנה את הרהטים להשקות צאן אביהן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יז">יז</span>
ויבאו הרעים ויגרשום ויקם משה ויושען וישק את צאנם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יח">יח</span>
ותבאנה אל רעואל אביהן ויאמר מדוע מהרתן בא היום:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, יט">יט</span>
ותאמרן איש מצרי הצילנו מיד הרעים וגם דלה דלה לנו וישק את הצאן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כ">כ</span>
ויאמר אל בנתיו ואיו למה זה עזבתן את האיש קראן לו ויאכל לחם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כא">כא</span>
ויואל משה לשבת את האיש ויתן את צפרה בתו למשה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כב">כב</span>
ותלד בן ויקרא את שמו גרשם כי אמר גר הייתי בארץ נכריה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כג">כג</span>
ויהי בימים הרבים ההם וימת מלך מצרים ויאנחו בני ישראל מן העבדה ויזעקו ותעל שועתם אל האלהים מן העבדה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כד">כד</span>
וישמע אלהים את נאקתם ויזכר אלהים את בריתו את אברהם את יצחק ואת יעקב:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ב, כה">כה</span>
וירא אלהים את בני ישראל וידע אלהים: <B>(ס)</B><p dir="rtl">
<h3 dir="rtl" id="b02_Exodus, פרשת שמות, פרק ג">פרק ג</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ומשה היה רעה את צאן יתרו חתנו כהן מדין וינהג את הצאן אחר המדבר ויבא אל הר האלהים חרבה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ב">ב</span>
וירא מלאך יהוה אליו בלבת אש מתוך הסנה וירא והנה הסנה בער באש והסנה איננו אכל:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ג">ג</span>
ויאמר משה אסרה נא ואראה את המראה הגדל הזה מדוע לא יבער הסנה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ד">ד</span>
וירא יהוה כי סר לראות ויקרא אליו אלהים מתוך הסנה ויאמר משה משה ויאמר הנני:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ה">ה</span>
ויאמר אל תקרב הלם של נעליך מעל רגליך כי המקום אשר אתה עומד עליו אדמת קדש הוא:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ו">ו</span>
ויאמר אנכי אלהי אביך אלהי אברהם אלהי יצחק ואלהי יעקב ויסתר משה פניו כי ירא מהביט אל האלהים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ז">ז</span>
ויאמר יהוה ראה ראיתי את עני עמי אשר במצרים ואת צעקתם שמעתי מפני נגשיו כי ידעתי את מכאביו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ח">ח</span>
וארד להצילו מיד מצרים ולהעלתו מן הארץ ההוא אל ארץ טובה ורחבה אל ארץ זבת חלב ודבש אל מקום הכנעני והחתי והאמרי והפרזי והחוי והיבוסי:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, ט">ט</span>
ועתה הנה צעקת בני ישראל באה אלי וגם ראיתי את הלחץ אשר מצרים לחצים אתם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, י">י</span>
ועתה לכה ואשלחך אל פרעה והוצא את עמי בני ישראל ממצרים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יא">יא</span>
ויאמר משה אל האלהים מי אנכי כי אלך אל פרעה וכי אוציא את בני ישראל ממצרים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יב">יב</span>
ויאמר כי אהיה עמך וזה לך האות כי אנכי שלחתיך בהוציאך את העם ממצרים תעבדון את האלהים על ההר הזה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יג">יג</span>
ויאמר משה אל האלהים הנה אנכי בא אל בני ישראל ואמרתי להם אלהי אבותיכם שלחני אליכם ואמרו לי מה שמו מה אמר אלהם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יד">יד</span>
ויאמר אלהים אל משה אהיה אשר אהיה ויאמר כה תאמר לבני ישראל אהיה שלחני אליכם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, טו">טו</span>
ויאמר עוד אלהים אל משה כה תאמר אל בני ישראל יהוה אלהי אבתיכם אלהי אברהם אלהי יצחק ואלהי יעקב שלחני אליכם זה שמי לעלם וזה זכרי לדר דר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, טז">טז</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>לך ואספת את זקני ישראל ואמרת אלהם יהוה אלהי אבתיכם נראה אלי אלהי אברהם יצחק ויעקב לאמר פקד פקדתי אתכם ואת העשוי לכם במצרים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יז">יז</span>
ואמר אעלה אתכם מעני מצרים אל ארץ הכנעני והחתי והאמרי והפרזי והחוי והיבוסי אל ארץ זבת חלב ודבש:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יח">יח</span>
ושמעו לקלך ובאת אתה וזקני ישראל אל מלך מצרים ואמרתם אליו יהוה אלהי העבריים נקרה עלינו ועתה נלכה נא דרך שלשת ימים במדבר ונזבחה ליהוה אלהינו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, יט">יט</span>
ואני ידעתי כי לא יתן אתכם מלך מצרים להלך ולא ביד חזקה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, כ">כ</span>
ושלחתי את ידי והכיתי את מצרים בכל נפלאתי אשר אעשה בקרבו ואחרי כן ישלח אתכם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, כא">כא</span>
ונתתי את חן העם הזה בעיני מצרים והיה כי תלכון לא תלכו ריקם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ג, כב">כב</span>
ושאלה אשה משכנתה ומגרת ביתה כלי כסף וכלי זהב ושמלת ושמתם על בניכם ועל בנתיכם ונצלתם את מצרים:<p dir="rtl">
<h3 dir="rtl" id="b02_Exodus, פרשת שמות, פרק ד">פרק ד</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, א">א</span>
ויען משה ויאמר והן לא יאמינו לי ולא ישמעו בקלי כי יאמרו לא נראה אליך יהוה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ב">ב</span>
ויאמר אליו יהוה מזה זה בידך ויאמר מטה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ג">ג</span>
ויאמר השליכהו ארצה וישלכהו ארצה ויהי לנחש וינס משה מפניו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ד">ד</span>
ויאמר יהוה אל משה שלח ידך ואחז בזנבו וישלח ידו ויחזק בו ויהי למטה בכפו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ה">ה</span>
למען יאמינו כי נראה אליך יהוה אלהי אבתם אלהי אברהם אלהי יצחק ואלהי יעקב:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ו">ו</span>
ויאמר יהוה לו עוד הבא נא ידך בחיקך ויבא ידו בחיקו ויוצאה והנה ידו מצרעת כשלג:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ז">ז</span>
ויאמר השב ידך אל חיקך וישב ידו אל חיקו ויוצאה מחיקו והנה שבה כבשרו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ח">ח</span>
והיה אם לא יאמינו לך ולא ישמעו לקל האת הראשון והאמינו לקל האת האחרון:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ט">ט</span>
והיה אם לא יאמינו גם לשני האתות האלה ולא ישמעון לקלך ולקחת ממימי היאר ושפכת היבשה והיו המים אשר תקח מן היאר והיו לדם ביבשת:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, י">י</span>
ויאמר משה אל יהוה בי אדני לא איש דברים אנכי גם מתמול גם משלשם גם מאז דברך אל עבדך כי כבד פה וכבד לשון אנכי:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יא">יא</span>
ויאמר יהוה אליו מי שם פה לאדם או מי ישום אלם או חרש או פקח או עור הלא אנכי יהוה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יב">יב</span>
ועתה לך ואנכי אהיה עם פיך והוריתיך אשר תדבר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יג">יג</span>
ויאמר בי אדני שלח נא ביד תשלח:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יד">יד</span>
ויחר אף יהוה במשה ויאמר הלא אהרן אחיך הלוי ידעתי כי דבר ידבר הוא וגם הנה הוא יצא לקראתך וראך ושמח בלבו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, טו">טו</span>
ודברת אליו ושמת את הדברים בפיו ואנכי אהיה עם פיך ועם פיהו והוריתי אתכם את אשר תעשון:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, טז">טז</span>
ודבר הוא לך אל העם והיה הוא יהיה לך לפה ואתה תהיה לו לאלהים:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יז">יז</span>
ואת המטה הזה תקח בידך אשר תעשה בו את האתת: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יח">יח</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>וילך משה וישב אל יתר חתנו ויאמר לו אלכה נא ואשובה אל אחי אשר במצרים ואראה העודם חיים ויאמר יתרו למשה לך לשלום:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, יט">יט</span>
ויאמר יהוה אל משה במדין לך שב מצרים כי מתו כל האנשים המבקשים את נפשך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כ">כ</span>
ויקח משה את אשתו ואת בניו וירכבם על החמר וישב ארצה מצרים ויקח משה את מטה האלהים בידו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כא">כא</span>
ויאמר יהוה אל משה בלכתך לשוב מצרימה ראה כל המפתים אשר שמתי בידך ועשיתם לפני פרעה ואני אחזק את לבו ולא ישלח את העם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כב">כב</span>
ואמרת אל פרעה כה אמר יהוה בני בכרי ישראל:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כג">כג</span>
ואמר אליך שלח את בני ויעבדני ותמאן לשלחו הנה אנכי הרג את בנך בכרך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כד">כד</span>
ויהי בדרך במלון ויפגשהו יהוה ויבקש המיתו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כה">כה</span>
ותקח צפרה צר ותכרת את ערלת בנה ותגע לרגליו ותאמר כי חתן דמים אתה לי:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כו">כו</span>
וירף ממנו אז אמרה חתן דמים למולת: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כז">כז</span>
ויאמר יהוה אל אהרן לך לקראת משה המדברה וילך ויפגשהו בהר האלהים וישק לו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כח">כח</span>
ויגד משה לאהרן את כל דברי יהוה אשר שלחו ואת כל האתת אשר צוהו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, כט">כט</span>
וילך משה ואהרן ויאספו את כל זקני בני ישראל:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, ל">ל</span>
וידבר אהרן את כל הדברים אשר דבר יהוה אל משה ויעש האתת לעיני העם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ד, לא">לא</span>
ויאמן העם וישמעו כי פקד יהוה את בני ישראל וכי ראה את ענים ויקדו וישתחוו:<p dir="rtl">
<h3 dir="rtl" id="b02_Exodus, פרשת שמות, פרק ה">פרק ה</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ואחר באו משה ואהרן ויאמרו אל פרעה כה אמר יהוה אלהי ישראל שלח את עמי ויחגו לי במדבר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ב">ב</span>
ויאמר פרעה מי יהוה אשר אשמע בקלו לשלח את ישראל לא ידעתי את יהוה וגם את ישראל לא אשלח:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ג">ג</span>
ויאמרו אלהי העברים נקרא עלינו נלכה נא דרך שלשת ימים במדבר ונזבחה ליהוה אלהינו פן יפגענו בדבר או בחרב:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ד">ד</span>
ויאמר אלהם מלך מצרים למה משה ואהרן תפריעו את העם ממעשיו לכו לסבלתיכם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ה">ה</span>
ויאמר פרעה הן רבים עתה עם הארץ והשבתם אתם מסבלתם:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ו">ו</span>
ויצו פרעה ביום ההוא את הנגשים בעם ואת שטריו לאמר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ז">ז</span>
לא תאספון לתת תבן לעם ללבן הלבנים כתמול שלשם הם ילכו וקששו להם תבן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ח">ח</span>
ואת מתכנת הלבנים אשר הם עשים תמול שלשם תשימו עליהם לא תגרעו ממנו כי נרפים הם על כן הם צעקים לאמר נלכה נזבחה לאלהינו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, ט">ט</span>
תכבד העבדה על האנשים ויעשו בה ואל ישעו בדברי שקר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, י">י</span>
ויצאו נגשי העם ושטריו ויאמרו אל העם לאמר כה אמר פרעה אינני נתן לכם תבן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יא">יא</span>
אתם לכו קחו לכם תבן מאשר תמצאו כי אין נגרע מעבדתכם דבר:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יב">יב</span>
ויפץ העם בכל ארץ מצרים לקשש קש לתבן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יג">יג</span>
והנגשים אצים לאמר כלו מעשיכם דבר יום ביומו כאשר בהיות התבן:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יד">יד</span>
ויכו שטרי בני ישראל אשר שמו עלהם נגשי פרעה לאמר מדוע לא כליתם חקכם ללבן כתמול שלשם גם תמול גם היום:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, טו">טו</span>
ויבאו שטרי בני ישראל ויצעקו אל פרעה לאמר למה תעשה כה לעבדיך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, טז">טז</span>
תבן אין נתן לעבדיך ולבנים אמרים לנו עשו והנה עבדיך מכים וחטאת עמך:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יז">יז</span>
ויאמר נרפים אתם נרפים על כן אתם אמרים נלכה נזבחה ליהוה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יח">יח</span>
ועתה לכו עבדו ותבן לא ינתן לכם ותכן לבנים תתנו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, יט">יט</span>
ויראו שטרי בני ישראל אתם ברע לאמר לא תגרעו מלבניכם דבר יום ביומו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, כ">כ</span>
ויפגעו את משה ואת אהרן נצבים לקראתם בצאתם מאת פרעה:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, כא">כא</span>
ויאמרו אלהם ירא יהוה עליכם וישפט אשר הבאשתם את ריחנו בעיני פרעה ובעיני עבדיו לתת חרב בידם להרגנו:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, כב">כב</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>וישב משה אל יהוה ויאמר אדני למה הרעתה לעם הזה למה זה שלחתני:<p dir="rtl">
<span dir="rtl" class="inlineHeader" id="b02_Exodus, פרשת שמות, פרק ה, כג">כג</span>
ומאז באתי אל פרעה לדבר בשמך הרע לעם הזה והצל לא הצלת את עמך:<p dir="rtl">
<h3 dir="rtl" id="b02_Exodus, פרשת שמות, פרק ו">פרק ו</h3><p dir="rtl">
<span dir="rtl" class="inlineHeader" id="b02_Exodus, פרשת שמות, פרק ו, א">א</span>
ויאמר יהוה אל משה עתה תראה אשר אעשה לפרעה כי ביד חזקה ישלחם וביד חזקה יגרשם מארצו: <B>(ססס)</B><p dir="rtl">
<h2 dir="rtl" id="b02_Exodus, פרשת וארא">פרשת וארא</h2><p dir="rtl">
<h3 dir="rtl" id="b02_Exodus, פרשת וארא, המשך פרק ו">המשך פרק ו</h3><p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ב">ב</span>
וידבר אלהים אל משה ויאמר אליו אני יהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ג">ג</span>
וארא אל אברהם אל יצחק ואל יעקב באל שדי ושמי יהוה לא נודעתי להם:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ד">ד</span>
וגם הקמתי את בריתי אתם לתת להם את ארץ כנען את ארץ מגריהם אשר גרו בה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ה">ה</span>
וגם אני שמעתי את נאקת בני ישראל אשר מצרים מעבדים אתם ואזכר את בריתי:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ו">ו</span>
לכן אמר לבני ישראל אני יהוה והוצאתי אתכם מתחת סבלת מצרים והצלתי אתכם מעבדתם וגאלתי אתכם בזרוע נטויה ובשפטים גדלים:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ז">ז</span>
ולקחתי אתכם לי לעם והייתי לכם לאלהים וידעתם כי אני יהוה אלהיכם המוציא אתכם מתחת סבלות מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ח">ח</span>
והבאתי אתכם אל הארץ אשר נשאתי את ידי לתת אתה לאברהם ליצחק וליעקב ונתתי אתה לכם מורשה אני יהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ט">ט</span>
וידבר משה כן אל בני ישראל ולא שמעו אל משה מקצר רוח ומעבדה קשה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, י">י</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יא">יא</span>
בא דבר אל פרעה מלך מצרים וישלח את בני ישראל מארצו:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יב">יב</span>
וידבר משה לפני יהוה לאמר הן בני ישראל לא שמעו אלי ואיך ישמעני פרעה ואני ערל שפתים: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יג">יג</span>
וידבר יהוה אל משה ואל אהרן ויצום אל בני ישראל ואל פרעה מלך מצרים להוציא את בני ישראל מארץ מצרים: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יד">יד</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>אלה ראשי בית אבתם בני ראובן בכר ישראל חנוך ופלוא חצרן וכרמי אלה משפחת ראובן:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, טו">טו</span>
ובני שמעון ימואל וימין ואהד ויכין וצחר ושאול בן הכנענית אלה משפחת שמעון:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, טז">טז</span>
ואלה שמות בני לוי לתלדתם גרשון וקהת ומררי ושני חיי לוי שבע ושלשים ומאת שנה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יז">יז</span>
בני גרשון לבני ושמעי למשפחתם:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יח">יח</span>
ובני קהת עמרם ויצהר וחברון ועזיאל ושני חיי קהת שלש ושלשים ומאת שנה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, יט">יט</span>
ובני מררי מחלי ומושי אלה משפחת הלוי לתלדתם:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כ">כ</span>
ויקח עמרם את יוכבד דדתו לו לאשה ותלד לו את אהרן ואת משה ושני חיי עמרם שבע ושלשים ומאת שנה:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כא">כא</span>
ובני יצהר קרח ונפג וזכרי:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כב">כב</span>
ובני עזיאל מישאל ואלצפן וסתרי:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כג">כג</span>
ויקח אהרן את אלישבע בת עמינדב אחות נחשון לו לאשה ותלד לו את נדב ואת אביהוא את אלעזר ואת איתמר:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כד">כד</span>
ובני קרח אסיר ואלקנה ואביאסף אלה משפחת הקרחי:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כה">כה</span>
ואלעזר בן אהרן לקח לו מבנות פוטיאל לו לאשה ותלד לו את פינחס אלה ראשי אבות הלוים למשפחתם:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כו">כו</span>
הוא אהרן ומשה אשר אמר יהוה להם הוציאו את בני ישראל מארץ מצרים על צבאתם:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כז">כז</span>
הם המדברים אל פרעה מלך מצרים להוציא את בני ישראל ממצרים הוא משה ואהרן:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כח">כח</span>
ויהי ביום דבר יהוה אל משה בארץ מצרים: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, כט">כט</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>וידבר יהוה אל משה לאמר אני יהוה דבר אל פרעה מלך מצרים את כל אשר אני דבר אליך:<p dir="rtl">
<span dir="rtl" class="inlineHeader" id="b02_Exodus, פרשת וארא, המשך פרק ו, ל">ל</span>
ויאמר משה לפני יהוה הן אני ערל שפתים ואיך ישמע אלי פרעה: <B>(פ)</B><p dir="rtl">
<h3 dir="rtl" id="b02_Exodus, פרשת וארא, פרק ז">פרק ז</h3><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, א">א</span>
ויאמר יהוה אל משה ראה נתתיך אלהים לפרעה ואהרן אחיך יהיה נביאך:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ב">ב</span>
אתה תדבר את כל אשר אצוך ואהרן אחיך ידבר אל פרעה ושלח את בני ישראל מארצו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ג">ג</span>
ואני אקשה את לב פרעה והרביתי את אתתי ואת מופתי בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ד">ד</span>
ולא ישמע אלכם פרעה ונתתי את ידי במצרים והוצאתי את צבאתי את עמי בני ישראל מארץ מצרים בשפטים גדלים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ה">ה</span>
וידעו מצרים כי אני יהוה בנטתי את ידי על מצרים והוצאתי את בני ישראל מתוכם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ו">ו</span>
ויעש משה ואהרן כאשר צוה יהוה אתם כן עשו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ז">ז</span>
ומשה בן שמנים שנה ואהרן בן שלש ושמנים שנה בדברם אל פרעה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ח">ח</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויאמר יהוה אל משה ואל אהרן לאמר:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, ט">ט</span>
כי ידבר אלכם פרעה לאמר תנו לכם מופת ואמרת אל אהרן קח את מטך והשלך לפני פרעה יהי לתנין:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, י">י</span>
ויבא משה ואהרן אל פרעה ויעשו כן כאשר צוה יהוה וישלך אהרן את מטהו לפני פרעה ולפני עבדיו ויהי לתנין:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יא">יא</span>
ויקרא גם פרעה לחכמים ולמכשפים ויעשו גם הם חרטמי מצרים בלהטיהם כן:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יב">יב</span>
וישליכו איש מטהו ויהיו לתנינם ויבלע מטה אהרן את מטתם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יג">יג</span>
ויחזק לב פרעה ולא שמע אלהם כאשר דבר יהוה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יד">יד</span>
ויאמר יהוה אל משה כבד לב פרעה מאן לשלח העם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, טו">טו</span>
לך אל פרעה בבקר הנה יצא המימה ונצבת לקראתו על שפת היאר והמטה אשר נהפך לנחש תקח בידך:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, טז">טז</span>
ואמרת אליו יהוה אלהי העברים שלחני אליך לאמר שלח את עמי ויעבדני במדבר והנה לא שמעת עד כה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יז">יז</span>
כה אמר יהוה בזאת תדע כי אני יהוה הנה אנכי מכה במטה אשר בידי על המים אשר ביאר ונהפכו לדם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יח">יח</span>
והדגה אשר ביאר תמות ובאש היאר ונלאו מצרים לשתות מים מן היאר: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, יט">יט</span>
ויאמר יהוה אל משה אמר אל אהרן קח מטך ונטה ידך על מימי מצרים על נהרתם על יאריהם ועל אגמיהם ועל כל מקוה מימיהם ויהיו דם והיה דם בכל ארץ מצרים ובעצים ובאבנים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כ">כ</span>
ויעשו כן משה ואהרן כאשר צוה יהוה וירם במטה ויך את המים אשר ביאר לעיני פרעה ולעיני עבדיו ויהפכו כל המים אשר ביאר לדם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כא">כא</span>
והדגה אשר ביאר מתה ויבאש היאר ולא יכלו מצרים לשתות מים מן היאר ויהי הדם בכל ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כב">כב</span>
ויעשו כן חרטמי מצרים בלטיהם ויחזק לב פרעה ולא שמע אלהם כאשר דבר יהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כג">כג</span>
ויפן פרעה ויבא אל ביתו ולא שת לבו גם לזאת:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כד">כד</span>
ויחפרו כל מצרים סביבת היאר מים לשתות כי לא יכלו לשתת ממימי היאר:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כה">כה</span>
וימלא שבעת ימים אחרי הכות יהוה את היאר: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כו">כו</span>
ויאמר יהוה אל משה בא אל פרעה ואמרת אליו כה אמר יהוה שלח את עמי ויעבדני:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כז">כז</span>
ואם מאן אתה לשלח הנה אנכי נגף את כל גבולך בצפרדעים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כח">כח</span>
ושרץ היאר צפרדעים ועלו ובאו בביתך ובחדר משכבך ועל מטתך ובבית עבדיך ובעמך ובתנוריך ובמשארותיך:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ז, כט">כט</span>
ובכה ובעמך ובכל עבדיך יעלו הצפרדעים:<p dir="rtl">
<h3 dir="rtl" id="b02_Exodus, פרשת וארא, פרק ח">פרק ח</h3><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, א">א</span>
ויאמר יהוה אל משה אמר אל אהרן נטה את ידך במטך על הנהרת על היארים ועל האגמים והעל את הצפרדעים על ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ב">ב</span>
ויט אהרן את ידו על מימי מצרים ותעל הצפרדע ותכס את ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ג">ג</span>
ויעשו כן החרטמים בלטיהם ויעלו את הצפרדעים על ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ד">ד</span>
ויקרא פרעה למשה ולאהרן ויאמר העתירו אל יהוה ויסר הצפרדעים ממני ומעמי ואשלחה את העם ויזבחו ליהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ה">ה</span>
ויאמר משה לפרעה התפאר עלי למתי אעתיר לך ולעבדיך ולעמך להכרית הצפרדעים ממך ומבתיך רק ביאר תשארנה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ו">ו</span>
ויאמר למחר ויאמר כדברך למען תדע כי אין כיהוה אלהינו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ז">ז</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>וסרו הצפרדעים ממך ומבתיך ומעבדיך ומעמך רק ביאר תשארנה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ח">ח</span>
ויצא משה ואהרן מעם פרעה ויצעק משה אל יהוה על דבר הצפרדעים אשר שם לפרעה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, ט">ט</span>
ויעש יהוה כדבר משה וימתו הצפרדעים מן הבתים מן החצרת ומן השדת:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, י">י</span>
ויצברו אתם חמרם חמרם ותבאש הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יא">יא</span>
וירא פרעה כי היתה הרוחה והכבד את לבו ולא שמע אלהם כאשר דבר יהוה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יב">יב</span>
ויאמר יהוה אל משה אמר אל אהרן נטה את מטך והך את עפר הארץ והיה לכנם בכל ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יג">יג</span>
ויעשו כן ויט אהרן את ידו במטהו ויך את עפר הארץ ותהי הכנם באדם ובבהמה כל עפר הארץ היה כנים בכל ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יד">יד</span>
ויעשו כן החרטמים בלטיהם להוציא את הכנים ולא יכלו ותהי הכנם באדם ובבהמה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, טו">טו</span>
ויאמרו החרטמם אל פרעה אצבע אלהים הוא ויחזק לב פרעה ולא שמע אלהם כאשר דבר יהוה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, טז">טז</span>
ויאמר יהוה אל משה השכם בבקר והתיצב לפני פרעה הנה יוצא המימה ואמרת אליו כה אמר יהוה שלח עמי ויעבדני:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יז">יז</span>
כי אם אינך משלח את עמי הנני משליח בך ובעבדיך ובעמך ובבתיך את הערב ומלאו בתי מצרים את הערב וגם האדמה אשר הם עליה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יח">יח</span>
והפליתי ביום ההוא את ארץ גשן אשר עמי עמד עליה לבלתי היות שם ערב למען תדע כי אני יהוה בקרב הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, יט">יט</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ושמתי פדת בין עמי ובין עמך למחר יהיה האת הזה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כ">כ</span>
ויעש יהוה כן ויבא ערב כבד ביתה פרעה ובית עבדיו ובכל ארץ מצרים תשחת הארץ מפני הערב:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כא">כא</span>
ויקרא פרעה אל משה ולאהרן ויאמר לכו זבחו לאלהיכם בארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כב">כב</span>
ויאמר משה לא נכון לעשות כן כי תועבת מצרים נזבח ליהוה אלהינו הן נזבח את תועבת מצרים לעיניהם ולא יסקלנו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כג">כג</span>
דרך שלשת ימים נלך במדבר וזבחנו ליהוה אלהינו כאשר יאמר אלינו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כד">כד</span>
ויאמר פרעה אנכי אשלח אתכם וזבחתם ליהוה אלהיכם במדבר רק הרחק לא תרחיקו ללכת העתירו בעדי:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כה">כה</span>
ויאמר משה הנה אנכי יוצא מעמך והעתרתי אל יהוה וסר הערב מפרעה מעבדיו ומעמו מחר רק אל יסף פרעה התל לבלתי שלח את העם לזבח ליהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כו">כו</span>
ויצא משה מעם פרעה ויעתר אל יהוה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כז">כז</span>
ויעש יהוה כדבר משה ויסר הערב מפרעה מעבדיו ומעמו לא נשאר אחד:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ח, כח">כח</span>
ויכבד פרעה את לבו גם בפעם הזאת ולא שלח את העם: <B>(פ)</B><p dir="rtl">
<h3 dir="rtl" id="b02_Exodus, פרשת וארא, פרק ט">פרק ט</h3><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, א">א</span>
ויאמר יהוה אל משה בא אל פרעה ודברת אליו כה אמר יהוה אלהי העברים שלח את עמי ויעבדני:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ב">ב</span>
כי אם מאן אתה לשלח ועודך מחזיק בם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ג">ג</span>
הנה יד יהוה הויה במקנך אשר בשדה בסוסים בחמרים בגמלים בבקר ובצאן דבר כבד מאד:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ד">ד</span>
והפלה יהוה בין מקנה ישראל ובין מקנה מצרים ולא ימות מכל לבני ישראל דבר:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ה">ה</span>
וישם יהוה מועד לאמר מחר יעשה יהוה הדבר הזה בארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ו">ו</span>
ויעש יהוה את הדבר הזה ממחרת וימת כל מקנה מצרים וממקנה בני ישראל לא מת אחד:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ז">ז</span>
וישלח פרעה והנה לא מת ממקנה ישראל עד אחד ויכבד לב פרעה ולא שלח את העם: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ח">ח</span>
ויאמר יהוה אל משה ואל אהרן קחו לכם מלא חפניכם פיח כבשן וזרקו משה השמימה לעיני פרעה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ט">ט</span>
והיה לאבק על כל ארץ מצרים והיה על האדם ועל הבהמה לשחין פרח אבעבעת בכל ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, י">י</span>
ויקחו את פיח הכבשן ויעמדו לפני פרעה ויזרק אתו משה השמימה ויהי שחין אבעבעת פרח באדם ובבהמה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יא">יא</span>
ולא יכלו החרטמים לעמד לפני משה מפני השחין כי היה השחין בחרטמם ובכל מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יב">יב</span>
ויחזק יהוה את לב פרעה ולא שמע אלהם כאשר דבר יהוה אל משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יג">יג</span>
ויאמר יהוה אל משה השכם בבקר והתיצב לפני פרעה ואמרת אליו כה אמר יהוה אלהי העברים שלח את עמי ויעבדני:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יד">יד</span>
כי בפעם הזאת אני שלח את כל מגפתי אל לבך ובעבדיך ובעמך בעבור תדע כי אין כמני בכל הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, טו">טו</span>
כי עתה שלחתי את ידי ואך אותך ואת עמך בדבר ותכחד מן הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, טז">טז</span>
ואולם בעבור זאת העמדתיך בעבור הראתך את כחי ולמען ספר שמי בכל הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יז">יז</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>עודך מסתולל בעמי לבלתי שלחם:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יח">יח</span>
הנני ממטיר כעת מחר ברד כבד מאד אשר לא היה כמהו במצרים למן היום הוסדה ועד עתה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, יט">יט</span>
ועתה שלח העז את מקנך ואת כל אשר לך בשדה כל האדם והבהמה אשר ימצא בשדה ולא יאסף הביתה וירד עלהם הברד ומתו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כ">כ</span>
הירא את דבר יהוה מעבדי פרעה הניס את עבדיו ואת מקנהו אל הבתים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כא">כא</span>
ואשר לא שם לבו אל דבר יהוה ויעזב את עבדיו ואת מקנהו בשדה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כב">כב</span>
ויאמר יהוה אל משה נטה את ידך על השמים ויהי ברד בכל ארץ מצרים על האדם ועל הבהמה ועל כל עשב השדה בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כג">כג</span>
ויט משה את מטהו על השמים ויהוה נתן קלת וברד ותהלך אש ארצה וימטר יהוה ברד על ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כד">כד</span>
ויהי ברד ואש מתלקחת בתוך הברד כבד מאד אשר לא היה כמהו בכל ארץ מצרים מאז היתה לגוי:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כה">כה</span>
ויך הברד בכל ארץ מצרים את כל אשר בשדה מאדם ועד בהמה ואת כל עשב השדה הכה הברד ואת כל עץ השדה שבר:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כו">כו</span>
רק בארץ גשן אשר שם בני ישראל לא היה ברד:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כז">כז</span>
וישלח פרעה ויקרא למשה ולאהרן ויאמר אלהם חטאתי הפעם יהוה הצדיק ואני ועמי הרשעים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כח">כח</span>
העתירו אל יהוה ורב מהית קלת אלהים וברד ואשלחה אתכם ולא תספון לעמד:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, כט">כט</span>
ויאמר אליו משה כצאתי את העיר אפרש את כפי אל יהוה הקלות יחדלון והברד לא יהיה עוד למען תדע כי ליהוה הארץ:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, ל">ל</span>
ואתה ועבדיך ידעתי כי טרם תיראון מפני יהוה אלהים:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, לא">לא</span>
והפשתה והשערה נכתה כי השערה אביב והפשתה גבעל:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, לב">לב</span>
והחטה והכסמת לא נכו כי אפילת הנה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, לג">לג</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויצא משה מעם פרעה את העיר ויפרש כפיו אל יהוה ויחדלו הקלות והברד ומטר לא נתך ארצה:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, לד">לד</span>
וירא פרעה כי חדל המטר והברד והקלת ויסף לחטא ויכבד לבו הוא ועבדיו:<p dir="rtl">
<span dir="rtl" class="inlineHeader" id="b02_Exodus, פרשת וארא, פרק ט, לה">לה</span>
ויחזק לב פרעה ולא שלח את בני ישראל כאשר דבר יהוה ביד משה: <B>(פפפ)</B><p dir="rtl">
<h2 dir="rtl" id="b02_Exodus, פרשת בא">פרשת בא</h2><p dir="rtl">
<h3 dir="rtl" id="b02_Exodus, פרשת בא, פרק י">פרק י</h3><p dir="rtl">
<span dir="rtl" class="inlineHeader" id="b02_Exodus, פרשת בא, פרק י, א">א</span>
ויאמר יהוה אל משה בא אל פרעה כי אני הכבדתי את לבו ואת לב עבדיו למען שתי אתתי אלה בקרבו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ב">ב</span>
ולמען תספר באזני בנך ובן בנך את אשר התעללתי במצרים ואת אתתי אשר שמתי בם וידעתם כי אני יהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ג">ג</span>
ויבא משה ואהרן אל פרעה ויאמרו אליו כה אמר יהוה אלהי העברים עד מתי מאנת לענת מפני שלח עמי ויעבדני:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ד">ד</span>
כי אם מאן אתה לשלח את עמי הנני מביא מחר ארבה בגבלך:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ה">ה</span>
וכסה את עין הארץ ולא יוכל לראת את הארץ ואכל את יתר הפלטה הנשארת לכם מן הברד ואכל את כל העץ הצמח לכם מן השדה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ו">ו</span>
ומלאו בתיך ובתי כל עבדיך ובתי כל מצרים אשר לא ראו אבתיך ואבות אבתיך מיום היותם על האדמה עד היום הזה ויפן ויצא מעם פרעה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ז">ז</span>
ויאמרו עבדי פרעה אליו עד מתי יהיה זה לנו למוקש שלח את האנשים ויעבדו את יהוה אלהיהם הטרם תדע כי אבדה מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ח">ח</span>
ויושב את משה ואת אהרן אל פרעה ויאמר אלהם לכו עבדו את יהוה אלהיכם מי ומי ההלכים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, ט">ט</span>
ויאמר משה בנערינו ובזקנינו נלך בבנינו ובבנותנו בצאננו ובבקרנו נלך כי חג יהוה לנו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, י">י</span>
ויאמר אלהם יהי כן יהוה עמכם כאשר אשלח אתכם ואת טפכם ראו כי רעה נגד פניכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יא">יא</span>
לא כן לכו נא הגברים ועבדו את יהוה כי אתה אתם מבקשים ויגרש אתם מאת פני פרעה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יב">יב</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ויאמר יהוה אל משה נטה ידך על ארץ מצרים בארבה ויעל על ארץ מצרים ויאכל את כל עשב הארץ את כל אשר השאיר הברד:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יג">יג</span>
ויט משה את מטהו על ארץ מצרים ויהוה נהג רוח קדים בארץ כל היום ההוא וכל הלילה הבקר היה ורוח הקדים נשא את הארבה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יד">יד</span>
ויעל הארבה על כל ארץ מצרים וינח בכל גבול מצרים כבד מאד לפניו לא היה כן ארבה כמהו ואחריו לא יהיה כן:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, טו">טו</span>
ויכס את עין כל הארץ ותחשך הארץ ויאכל את כל עשב הארץ ואת כל פרי העץ אשר הותיר הברד ולא נותר כל ירק בעץ ובעשב השדה בכל ארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, טז">טז</span>
וימהר פרעה לקרא למשה ולאהרן ויאמר חטאתי ליהוה אלהיכם ולכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יז">יז</span>
ועתה שא נא חטאתי אך הפעם והעתירו ליהוה אלהיכם ויסר מעלי רק את המות הזה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יח">יח</span>
ויצא מעם פרעה ויעתר אל יהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, יט">יט</span>
ויהפך יהוה רוח ים חזק מאד וישא את הארבה ויתקעהו ימה סוף לא נשאר ארבה אחד בכל גבול מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כ">כ</span>
ויחזק יהוה את לב פרעה ולא שלח את בני ישראל: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כא">כא</span>
ויאמר יהוה אל משה נטה ידך על השמים ויהי חשך על ארץ מצרים וימש חשך:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כב">כב</span>
ויט משה את ידו על השמים ויהי חשך אפלה בכל ארץ מצרים שלשת ימים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כג">כג</span>
לא ראו איש את אחיו ולא קמו איש מתחתיו שלשת ימים ולכל בני ישראל היה אור במושבתם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כד">כד</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ויקרא פרעה אל משה ויאמר לכו עבדו את יהוה רק צאנכם ובקרכם יצג גם טפכם ילך עמכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כה">כה</span>
ויאמר משה גם אתה תתן בידנו זבחים ועלת ועשינו ליהוה אלהינו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כו">כו</span>
וגם מקננו ילך עמנו לא תשאר פרסה כי ממנו נקח לעבד את יהוה אלהינו ואנחנו לא נדע מה נעבד את יהוה עד באנו שמה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כז">כז</span>
ויחזק יהוה את לב פרעה ולא אבה לשלחם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כח">כח</span>
ויאמר לו פרעה לך מעלי השמר לך אל תסף ראות פני כי ביום ראתך פני תמות:<p dir="rtl">
<span dir="rtl" class="inlineHeader" id="b02_Exodus, פרשת בא, פרק י, כט">כט</span>
ויאמר משה כן דברת לא אסף עוד ראות פניך: <B>(פ)</B><p dir="rtl">
<h3 dir="rtl" id="b02_Exodus, פרשת בא, פרק יא">פרק יא</h3><p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, א">א</span>
ויאמר יהוה אל משה עוד נגע אחד אביא על פרעה ועל מצרים אחרי כן ישלח אתכם מזה כשלחו כלה גרש יגרש אתכם מזה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ב">ב</span>
דבר נא באזני העם וישאלו איש מאת רעהו ואשה מאת רעותה כלי כסף וכלי זהב:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ג">ג</span>
ויתן יהוה את חן העם בעיני מצרים גם האיש משה גדול מאד בארץ מצרים בעיני עבדי פרעה ובעיני העם: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ד">ד</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויאמר משה כה אמר יהוה כחצת הלילה אני יוצא בתוך מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ה">ה</span>
ומת כל בכור בארץ מצרים מבכור פרעה הישב על כסאו עד בכור השפחה אשר אחר הרחים וכל בכור בהמה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ו">ו</span>
והיתה צעקה גדלה בכל ארץ מצרים אשר כמהו לא נהיתה וכמהו לא תסף:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ז">ז</span>
ולכל בני ישראל לא יחרץ כלב לשנו למאיש ועד בהמה למען תדעון אשר יפלה יהוה בין מצרים ובין ישראל:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ח">ח</span>
וירדו כל עבדיך אלה אלי והשתחוו לי לאמר צא אתה וכל העם אשר ברגליך ואחרי כן אצא ויצא מעם פרעה בחרי אף: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, ט">ט</span>
ויאמר יהוה אל משה לא ישמע אליכם פרעה למען רבות מופתי בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יא, י">י</span>
ומשה ואהרן עשו את כל המפתים האלה לפני פרעה ויחזק יהוה את לב פרעה ולא שלח את בני ישראל מארצו: <B>(ס)</B><p dir="rtl">
<h3 dir="rtl" id="b02_Exodus, פרשת בא, פרק יב">פרק יב</h3><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, א">א</span>
ויאמר יהוה אל משה ואל אהרן בארץ מצרים לאמר:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ב">ב</span>
החדש הזה לכם ראש חדשים ראשון הוא לכם לחדשי השנה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ג">ג</span>
דברו אל כל עדת ישראל לאמר בעשר לחדש הזה ויקחו להם איש שה לבית אבת שה לבית:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ד">ד</span>
ואם ימעט הבית מהיות משה ולקח הוא ושכנו הקרב אל ביתו במכסת נפשת איש לפי אכלו תכסו על השה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ה">ה</span>
שה תמים זכר בן שנה יהיה לכם מן הכבשים ומן העזים תקחו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ו">ו</span>
והיה לכם למשמרת עד ארבעה עשר יום לחדש הזה ושחטו אתו כל קהל עדת ישראל בין הערבים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ז">ז</span>
ולקחו מן הדם ונתנו על שתי המזוזת ועל המשקוף על הבתים אשר יאכלו אתו בהם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ח">ח</span>
ואכלו את הבשר בלילה הזה צלי אש ומצות על מררים יאכלהו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ט">ט</span>
אל תאכלו ממנו נא ובשל מבשל במים כי אם צלי אש ראשו על כרעיו ועל קרבו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, י">י</span>
ולא תותירו ממנו עד בקר והנתר ממנו עד בקר באש תשרפו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יא">יא</span>
וככה תאכלו אתו מתניכם חגרים נעליכם ברגליכם ומקלכם בידכם ואכלתם אתו בחפזון פסח הוא ליהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יב">יב</span>
ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני יהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יג">יג</span>
והיה הדם לכם לאת על הבתים אשר אתם שם וראיתי את הדם ופסחתי עלכם ולא יהיה בכם נגף למשחית בהכתי בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יד">יד</span>
והיה היום הזה לכם לזכרון וחגתם אתו חג ליהוה לדרתיכם חקת עולם תחגהו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, טו">טו</span>
שבעת ימים מצות תאכלו אך ביום הראשון תשביתו שאר מבתיכם כי כל אכל חמץ ונכרתה הנפש ההוא מישראל מיום הראשן עד יום השבעי:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, טז">טז</span>
וביום הראשון מקרא קדש וביום השביעי מקרא קדש יהיה לכם כל מלאכה לא יעשה בהם אך אשר יאכל לכל נפש הוא לבדו יעשה לכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יז">יז</span>
ושמרתם את המצות כי בעצם היום הזה הוצאתי את צבאותיכם מארץ מצרים ושמרתם את היום הזה לדרתיכם חקת עולם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יח">יח</span>
בראשן בארבעה עשר יום לחדש בערב תאכלו מצת עד יום האחד ועשרים לחדש בערב:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, יט">יט</span>
שבעת ימים שאר לא ימצא בבתיכם כי כל אכל מחמצת ונכרתה הנפש ההוא מעדת ישראל בגר ובאזרח הארץ:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כ">כ</span>
כל מחמצת לא תאכלו בכל מושבתיכם תאכלו מצות: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כא">כא</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויקרא משה לכל זקני ישראל ויאמר אלהם משכו וקחו לכם צאן למשפחתיכם ושחטו הפסח:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כב">כב</span>
ולקחתם אגדת אזוב וטבלתם בדם אשר בסף והגעתם אל המשקוף ואל שתי המזוזת מן הדם אשר בסף ואתם לא תצאו איש מפתח ביתו עד בקר:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כג">כג</span>
ועבר יהוה לנגף את מצרים וראה את הדם על המשקוף ועל שתי המזוזת ופסח יהוה על הפתח ולא יתן המשחית לבא אל בתיכם לנגף:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כד">כד</span>
ושמרתם את הדבר הזה לחק לך ולבניך עד עולם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כה">כה</span>
והיה כי תבאו אל הארץ אשר יתן יהוה לכם כאשר דבר ושמרתם את העבדה הזאת:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כו">כו</span>
והיה כי יאמרו אליכם בניכם מה העבדה הזאת לכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כז">כז</span>
ואמרתם זבח פסח הוא ליהוה אשר פסח על בתי בני ישראל במצרים בנגפו את מצרים ואת בתינו הציל ויקד העם וישתחוו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כח">כח</span>
וילכו ויעשו בני ישראל כאשר צוה יהוה את משה ואהרן כן עשו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, כט">כט</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ויהי בחצי הלילה ויהוה הכה כל בכור בארץ מצרים מבכר פרעה הישב על כסאו עד בכור השבי אשר בבית הבור וכל בכור בהמה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, ל">ל</span>
ויקם פרעה לילה הוא וכל עבדיו וכל מצרים ותהי צעקה גדלה במצרים כי אין בית אשר אין שם מת:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לא">לא</span>
ויקרא למשה ולאהרן לילה ויאמר קומו צאו מתוך עמי גם אתם גם בני ישראל ולכו עבדו את יהוה כדברכם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לב">לב</span>
גם צאנכם גם בקרכם קחו כאשר דברתם ולכו וברכתם גם אתי:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לג">לג</span>
ותחזק מצרים על העם למהר לשלחם מן הארץ כי אמרו כלנו מתים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לד">לד</span>
וישא העם את בצקו טרם יחמץ משארתם צררת בשמלתם על שכמם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לה">לה</span>
ובני ישראל עשו כדבר משה וישאלו ממצרים כלי כסף וכלי זהב ושמלת:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לו">לו</span>
ויהוה נתן את חן העם בעיני מצרים וישאלום וינצלו את מצרים: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לז">לז</span>
ויסעו בני ישראל מרעמסס סכתה כשש מאות אלף רגלי הגברים לבד מטף:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לח">לח</span>
וגם ערב רב עלה אתם וצאן ובקר מקנה כבד מאד:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, לט">לט</span>
ויאפו את הבצק אשר הוציאו ממצרים עגת מצות כי לא חמץ כי גרשו ממצרים ולא יכלו להתמהמה וגם צדה לא עשו להם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מ">מ</span>
ומושב בני ישראל אשר ישבו במצרים שלשים שנה וארבע מאות שנה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מא">מא</span>
ויהי מקץ שלשים שנה וארבע מאות שנה ויהי בעצם היום הזה יצאו כל צבאות יהוה מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מב">מב</span>
ליל שמרים הוא ליהוה להוציאם מארץ מצרים הוא הלילה הזה ליהוה שמרים לכל בני ישראל לדרתם: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מג">מג</span>
ויאמר יהוה אל משה ואהרן זאת חקת הפסח כל בן נכר לא יאכל בו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מד">מד</span>
וכל עבד איש מקנת כסף ומלתה אתו אז יאכל בו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מה">מה</span>
תושב ושכיר לא יאכל בו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מו">מו</span>
בבית אחד יאכל לא תוציא מן הבית מן הבשר חוצה ועצם לא תשברו בו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מז">מז</span>
כל עדת ישראל יעשו אתו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מח">מח</span>
וכי יגור אתך גר ועשה פסח ליהוה המול לו כל זכר ואז יקרב לעשתו והיה כאזרח הארץ וכל ערל לא יאכל בו:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, מט">מט</span>
תורה אחת יהיה לאזרח ולגר הגר בתוככם:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, נ">נ</span>
ויעשו כל בני ישראל כאשר צוה יהוה את משה ואת אהרן כן עשו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יב, נא">נא</span>
ויהי בעצם היום הזה הוציא יהוה את בני ישראל מארץ מצרים על צבאתם: <B>(פ)</B><p dir="rtl">
<h3 dir="rtl" id="b02_Exodus, פרשת בא, פרק יג">פרק יג</h3><p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ב">ב</span>
קדש לי כל בכור פטר כל רחם בבני ישראל באדם ובבהמה לי הוא:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ג">ג</span>
ויאמר משה אל העם זכור את היום הזה אשר יצאתם ממצרים מבית עבדים כי בחזק יד הוציא יהוה אתכם מזה ולא יאכל חמץ:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ד">ד</span>
היום אתם יצאים בחדש האביב:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ה">ה</span>
והיה כי יביאך יהוה אל ארץ הכנעני והחתי והאמרי והחוי והיבוסי אשר נשבע לאבתיך לתת לך ארץ זבת חלב ודבש ועבדת את העבדה הזאת בחדש הזה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ו">ו</span>
שבעת ימים תאכל מצת וביום השביעי חג ליהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ז">ז</span>
מצות יאכל את שבעת הימים ולא יראה לך חמץ ולא יראה לך שאר בכל גבלך:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ח">ח</span>
והגדת לבנך ביום ההוא לאמר בעבור זה עשה יהוה לי בצאתי ממצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, ט">ט</span>
והיה לך לאות על ידך ולזכרון בין עיניך למען תהיה תורת יהוה בפיך כי ביד חזקה הוצאך יהוה ממצרים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, י">י</span>
ושמרת את החקה הזאת למועדה מימים ימימה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, יא">יא</span>
והיה כי יבאך יהוה אל ארץ הכנעני כאשר נשבע לך ולאבתיך ונתנה לך:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, יב">יב</span>
והעברת כל פטר רחם ליהוה וכל פטר שגר בהמה אשר יהיה לך הזכרים ליהוה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, יג">יג</span>
וכל פטר חמר תפדה בשה ואם לא תפדה וערפתו וכל בכור אדם בבניך תפדה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, יד">יד</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>והיה כי ישאלך בנך מחר לאמר מה זאת ואמרת אליו בחזק יד הוציאנו יהוה ממצרים מבית עבדים:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, טו">טו</span>
ויהי כי הקשה פרעה לשלחנו ויהרג יהוה כל בכור בארץ מצרים מבכר אדם ועד בכור בהמה על כן אני זבח ליהוה כל פטר רחם הזכרים וכל בכור בני אפדה:<p dir="rtl">
<span dir="rtl" class="inlineHeader" id="b02_Exodus, פרשת בא, פרק יג, טז">טז</span>
והיה לאות על ידכה ולטוטפת בין עיניך כי בחזק יד הוציאנו יהוה ממצרים: <B>(ססס)</B><p dir="rtl">
<h2 dir="rtl" id="b02_Exodus, פרשת בשלח">פרשת בשלח</h2><p dir="rtl">
<h3 dir="rtl" id="b02_Exodus, פרשת בשלח, המשך פרק יג">המשך פרק יג</h3><p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, יז">יז</span>
ויהי בשלח פרעה את העם ולא נחם אלהים דרך ארץ פלשתים כי קרוב הוא כי אמר אלהים פן ינחם העם בראתם מלחמה ושבו מצרימה:<p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, יח">יח</span>
ויסב אלהים את העם דרך המדבר ים סוף וחמשים עלו בני ישראל מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, יט">יט</span>
ויקח משה את עצמות יוסף עמו כי השבע השביע את בני ישראל לאמר פקד יפקד אלהים אתכם והעליתם את עצמתי מזה אתכם:<p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, כ">כ</span>
ויסעו מסכת ויחנו באתם בקצה המדבר:<p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, כא">כא</span>
ויהוה הלך לפניהם יומם בעמוד ענן לנחתם הדרך ולילה בעמוד אש להאיר להם ללכת יומם ולילה:<p dir="rtl">
<span dir="rtl" class="inlineHeader" id="b02_Exodus, פרשת בשלח, המשך פרק יג, כב">כב</span>
לא ימיש עמוד הענן יומם ועמוד האש לילה לפני העם: <B>(פ)</B><p dir="rtl">
<h3 dir="rtl" id="b02_Exodus, פרשת בשלח, פרק יד">פרק יד</h3><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, א">א</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ב">ב</span>
דבר אל בני ישראל וישבו ויחנו לפני פי החירת בין מגדל ובין הים לפני בעל צפן נכחו תחנו על הים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ג">ג</span>
ואמר פרעה לבני ישראל נבכים הם בארץ סגר עליהם המדבר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ד">ד</span>
וחזקתי את לב פרעה ורדף אחריהם ואכבדה בפרעה ובכל חילו וידעו מצרים כי אני יהוה ויעשו כן:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ה">ה</span>
ויגד למלך מצרים כי ברח העם ויהפך לבב פרעה ועבדיו אל העם ויאמרו מה זאת עשינו כי שלחנו את ישראל מעבדנו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ו">ו</span>
ויאסר את רכבו ואת עמו לקח עמו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ז">ז</span>
ויקח שש מאות רכב בחור וכל רכב מצרים ושלשם על כלו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ח">ח</span>
ויחזק יהוה את לב פרעה מלך מצרים וירדף אחרי בני ישראל ובני ישראל יצאים ביד רמה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ט">ט</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>וירדפו מצרים אחריהם וישיגו אותם חנים על הים כל סוס רכב פרעה ופרשיו וחילו על פי החירת לפני בעל צפן:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, י">י</span>
ופרעה הקריב וישאו בני ישראל את עיניהם והנה מצרים נסע אחריהם וייראו מאד ויצעקו בני ישראל אל יהוה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יא">יא</span>
ויאמרו אל משה המבלי אין קברים במצרים לקחתנו למות במדבר מה זאת עשית לנו להוציאנו ממצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יב">יב</span>
הלא זה הדבר אשר דברנו אליך במצרים לאמר חדל ממנו ונעבדה את מצרים כי טוב לנו עבד את מצרים ממתנו במדבר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יג">יג</span>
ויאמר משה אל העם אל תיראו התיצבו וראו את ישועת יהוה אשר יעשה לכם היום כי אשר ראיתם את מצרים היום לא תספו לראתם עוד עד עולם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יד">יד</span>
יהוה ילחם לכם ואתם תחרשון: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, טו">טו</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ויאמר יהוה אל משה מה תצעק אלי דבר אל בני ישראל ויסעו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, טז">טז</span>
ואתה הרם את מטך ונטה את ידך על הים ובקעהו ויבאו בני ישראל בתוך הים ביבשה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יז">יז</span>
ואני הנני מחזק את לב מצרים ויבאו אחריהם ואכבדה בפרעה ובכל חילו ברכבו ובפרשיו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יח">יח</span>
וידעו מצרים כי אני יהוה בהכבדי בפרעה ברכבו ובפרשיו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, יט">יט</span>
ויסע מלאך האלהים ההלך לפני מחנה ישראל וילך מאחריהם ויסע עמוד הענן מפניהם ויעמד מאחריהם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כ">כ</span>
ויבא בין מחנה מצרים ובין מחנה ישראל ויהי הענן והחשך ויאר את הלילה ולא קרב זה אל זה כל הלילה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כא">כא</span>
ויט משה את ידו על הים ויולך יהוה את הים ברוח קדים עזה כל הלילה וישם את הים לחרבה ויבקעו המים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כב">כב</span>
ויבאו בני ישראל בתוך הים ביבשה והמים להם חומה מימינם ומשמאלם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כג">כג</span>
וירדפו מצרים ויבאו אחריהם כל סוס פרעה רכבו ופרשיו אל תוך הים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כד">כד</span>
ויהי באשמרת הבקר וישקף יהוה אל מחנה מצרים בעמוד אש וענן ויהם את מחנה מצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כה">כה</span>
ויסר את אפן מרכבתיו וינהגהו בכבדת ויאמר מצרים אנוסה מפני ישראל כי יהוה נלחם להם במצרים <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כו">כו</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויאמר יהוה אל משה נטה את ידך על הים וישבו המים על מצרים על רכבו ועל פרשיו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כז">כז</span>
ויט משה את ידו על הים וישב הים לפנות בקר לאיתנו ומצרים נסים לקראתו וינער יהוה את מצרים בתוך הים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כח">כח</span>
וישבו המים ויכסו את הרכב ואת הפרשים לכל חיל פרעה הבאים אחריהם בים לא נשאר בהם עד אחד:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, כט">כט</span>
ובני ישראל הלכו ביבשה בתוך הים והמים להם חמה מימינם ומשמאלם<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, ל">ל</span>
ויושע יהוה ביום ההוא את ישראל מיד מצרים וירא ישראל את מצרים מת על שפת הים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יד, לא">לא</span>
וירא ישראל את היד הגדלה אשר עשה יהוה במצרים וייראו העם את יהוה ויאמינו ביהוה ובמשה עבדו: <B>(פ)</B><p dir="rtl">
<h3 dir="rtl" id="b02_Exodus, פרשת בשלח, פרק טו">פרק טו</h3><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, א">א</span>
אז ישיר משה ובני ישראל את השירה הזאת ליהוה ויאמרו לאמר אשירה ליהוה כי גאה גאה סוס ורכבו רמה בים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ב">ב</span>
עזי וזמרת יה ויהי לי לישועה זה אלי ואנוהו אלהי אבי וארממנהו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ג">ג</span>
יהוה איש מלחמה יהוה שמו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ד">ד</span>
מרכבת פרעה וחילו ירה בים ומבחר שלשיו טבעו בים סוף:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ה">ה</span>
תהמת יכסימו ירדו במצולת כמו אבן:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ו">ו</span>
ימינך יהוה נאדרי בכח ימינך יהוה תרעץ אויב:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ז">ז</span>
וברב גאונך תהרס קמיך תשלח חרנך יאכלמו כקש:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ח">ח</span>
וברוח אפיך נערמו מים נצבו כמו נד נזלים קפאו תהמת בלב ים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, ט">ט</span>
אמר אויב ארדף אשיג אחלק שלל תמלאמו נפשי אריק חרבי תורישמו ידי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, י">י</span>
נשפת ברוחך כסמו ים צללו כעופרת במים אדירים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יא">יא</span>
מי כמכה באלם יהוה מי כמכה נאדר בקדש נורא תהלת עשה פלא:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יב">יב</span>
נטית ימינך תבלעמו ארץ:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יג">יג</span>
נחית בחסדך עם זו גאלת נהלת בעזך אל נוה קדשך:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יד">יד</span>
שמעו עמים ירגזון חיל אחז ישבי פלשת:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, טו">טו</span>
אז נבהלו אלופי אדום אילי מואב יאחזמו רעד נמגו כל ישבי כנען:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, טז">טז</span>
תפל עליהם אימתה ופחד בגדל זרועך ידמו כאבן עד יעבר עמך יהוה עד יעבר עם זו קנית:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יז">יז</span>
תבאמו ותטעמו בהר נחלתך מכון לשבתך פעלת יהוה מקדש אדני כוננו ידיך:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יח">יח</span>
יהוה ימלך לעלם ועד:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, יט">יט</span>
כי בא סוס פרעה ברכבו ובפרשיו בים וישב יהוה עלהם את מי הים ובני ישראל הלכו ביבשה בתוך הים: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כ">כ</span>
ותקח מרים הנביאה אחות אהרן את התף בידה ותצאן כל הנשים אחריה בתפים ובמחלת:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כא">כא</span>
ותען להם מרים שירו ליהוה כי גאה גאה סוס ורכבו רמה בים: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כב">כב</span>
ויסע משה את ישראל מים סוף ויצאו אל מדבר שור וילכו שלשת ימים במדבר ולא מצאו מים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כג">כג</span>
ויבאו מרתה ולא יכלו לשתת מים ממרה כי מרים הם על כן קרא שמה מרה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כד">כד</span>
וילנו העם על משה לאמר מה נשתה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כה">כה</span>
ויצעק אל יהוה ויורהו יהוה עץ וישלך אל המים וימתקו המים שם שם לו חק ומשפט ושם נסהו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כו">כו</span>
ויאמר אם שמוע תשמע לקול יהוה אלהיך והישר בעיניו תעשה והאזנת למצותיו ושמרת כל חקיו כל המחלה אשר שמתי במצרים לא אשים עליך כי אני יהוה רפאך: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טו, כז">כז</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויבאו אילמה ושם שתים עשרה עינת מים ושבעים תמרים ויחנו שם על המים:<p dir="rtl">
<h3 dir="rtl" id="b02_Exodus, פרשת בשלח, פרק טז">פרק טז</h3><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, א">א</span>
ויסעו מאילם ויבאו כל עדת בני ישראל אל מדבר סין אשר בין אילם ובין סיני בחמשה עשר יום לחדש השני לצאתם מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ב">ב</span>
וילינו כל עדת בני ישראל על משה ועל אהרן במדבר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ג">ג</span>
ויאמרו אלהם בני ישראל מי יתן מותנו ביד יהוה בארץ מצרים בשבתנו על סיר הבשר באכלנו לחם לשבע כי הוצאתם אתנו אל המדבר הזה להמית את כל הקהל הזה ברעב: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ד">ד</span>
ויאמר יהוה אל משה הנני ממטיר לכם לחם מן השמים ויצא העם ולקטו דבר יום ביומו למען אנסנו הילך בתורתי אם לא:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ה">ה</span>
והיה ביום הששי והכינו את אשר יביאו והיה משנה על אשר ילקטו יום יום:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ו">ו</span>
ויאמר משה ואהרן אל כל בני ישראל ערב וידעתם כי יהוה הוציא אתכם מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ז">ז</span>
ובקר וראיתם את כבוד יהוה בשמעו את תלנתיכם על יהוה ונחנו מה כי תלונו עלינו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ח">ח</span>
ויאמר משה בתת יהוה לכם בערב בשר לאכל ולחם בבקר לשבע בשמע יהוה את תלנתיכם אשר אתם מלינם עליו ונחנו מה לא עלינו תלנתיכם כי על יהוה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ט">ט</span>
ויאמר משה אל אהרן אמר אל כל עדת בני ישראל קרבו לפני יהוה כי שמע את תלנתיכם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, י">י</span>
ויהי כדבר אהרן אל כל עדת בני ישראל ויפנו אל המדבר והנה כבוד יהוה נראה בענן: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יא">יא</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יב">יב</span>
שמעתי את תלונת בני ישראל דבר אלהם לאמר בין הערבים תאכלו בשר ובבקר תשבעו לחם וידעתם כי אני יהוה אלהיכם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יג">יג</span>
ויהי בערב ותעל השלו ותכס את המחנה ובבקר היתה שכבת הטל סביב למחנה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יד">יד</span>
ותעל שכבת הטל והנה על פני המדבר דק מחספס דק ככפר על הארץ:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, טו">טו</span>
ויראו בני ישראל ויאמרו איש אל אחיו מן הוא כי לא ידעו מה הוא ויאמר משה אלהם הוא הלחם אשר נתן יהוה לכם לאכלה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, טז">טז</span>
זה הדבר אשר צוה יהוה לקטו ממנו איש לפי אכלו עמר לגלגלת מספר נפשתיכם איש לאשר באהלו תקחו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יז">יז</span>
ויעשו כן בני ישראל וילקטו המרבה והממעיט:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יח">יח</span>
וימדו בעמר ולא העדיף המרבה והממעיט לא החסיר איש לפי אכלו לקטו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, יט">יט</span>
ויאמר משה אלהם איש אל יותר ממנו עד בקר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כ">כ</span>
ולא שמעו אל משה ויותרו אנשים ממנו עד בקר וירם תולעים ויבאש ויקצף עלהם משה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כא">כא</span>
וילקטו אתו בבקר בבקר איש כפי אכלו וחם השמש ונמס:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כב">כב</span>
ויהי ביום הששי לקטו לחם משנה שני העמר לאחד ויבאו כל נשיאי העדה ויגידו למשה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כג">כג</span>
ויאמר אלהם הוא אשר דבר יהוה שבתון שבת קדש ליהוה מחר את אשר תאפו אפו ואת אשר תבשלו בשלו ואת כל העדף הניחו לכם למשמרת עד הבקר:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כד">כד</span>
ויניחו אתו עד הבקר כאשר צוה משה ולא הבאיש ורמה לא היתה בו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כה">כה</span>
ויאמר משה אכלהו היום כי שבת היום ליהוה היום לא תמצאהו בשדה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כו">כו</span>
ששת ימים תלקטהו וביום השביעי שבת לא יהיה בו:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כז">כז</span>
ויהי ביום השביעי יצאו מן העם ללקט ולא מצאו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כח">כח</span>
ויאמר יהוה אל משה עד אנה מאנתם לשמר מצותי ותורתי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, כט">כט</span>
ראו כי יהוה נתן לכם השבת על כן הוא נתן לכם ביום הששי לחם יומים שבו איש תחתיו אל יצא איש ממקמו ביום השביעי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, ל">ל</span>
וישבתו העם ביום השבעי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לא">לא</span>
ויקראו בית ישראל את שמו מן והוא כזרע גד לבן וטעמו כצפיחת בדבש:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לב">לב</span>
ויאמר משה זה הדבר אשר צוה יהוה מלא העמר ממנו למשמרת לדרתיכם למען יראו את הלחם אשר האכלתי אתכם במדבר בהוציאי אתכם מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לג">לג</span>
ויאמר משה אל אהרן קח צנצנת אחת ותן שמה מלא העמר מן והנח אתו לפני יהוה למשמרת לדרתיכם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לד">לד</span>
כאשר צוה יהוה אל משה ויניחהו אהרן לפני העדת למשמרת:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לה">לה</span>
ובני ישראל אכלו את המן ארבעים שנה עד באם אל ארץ נושבת את המן אכלו עד באם אל קצה ארץ כנען:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק טז, לו">לו</span>
והעמר עשרית האיפה הוא: <B>(פ)</B><p dir="rtl">
<h3 dir="rtl" id="b02_Exodus, פרשת בשלח, פרק יז">פרק יז</h3><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ויסעו כל עדת בני ישראל ממדבר סין למסעיהם על פי יהוה ויחנו ברפידים ואין מים לשתת העם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ב">ב</span>
וירב העם עם משה ויאמרו תנו לנו מים ונשתה ויאמר להם משה מה תריבון עמדי מה תנסון את יהוה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ג">ג</span>
ויצמא שם העם למים וילן העם על משה ויאמר למה זה העליתנו ממצרים להמית אתי ואת בני ואת מקני בצמא:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ד">ד</span>
ויצעק משה אל יהוה לאמר מה אעשה לעם הזה עוד מעט וסקלני:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ה">ה</span>
ויאמר יהוה אל משה עבר לפני העם וקח אתך מזקני ישראל ומטך אשר הכית בו את היאר קח בידך והלכת:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ו">ו</span>
הנני עמד לפניך שם על הצור בחרב והכית בצור ויצאו ממנו מים ושתה העם ויעש כן משה לעיני זקני ישראל:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ז">ז</span>
ויקרא שם המקום מסה ומריבה על ריב בני ישראל ועל נסתם את יהוה לאמר היש יהוה בקרבנו אם אין: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ח">ח</span>
ויבא עמלק וילחם עם ישראל ברפידם:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, ט">ט</span>
ויאמר משה אל יהושע בחר לנו אנשים וצא הלחם בעמלק מחר אנכי נצב על ראש הגבעה ומטה האלהים בידי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, י">י</span>
ויעש יהושע כאשר אמר לו משה להלחם בעמלק ומשה אהרן וחור עלו ראש הגבעה:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, יא">יא</span>
והיה כאשר ירים משה ידו וגבר ישראל וכאשר יניח ידו וגבר עמלק:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, יב">יב</span>
וידי משה כבדים ויקחו אבן וישימו תחתיו וישב עליה ואהרן וחור תמכו בידיו מזה אחד ומזה אחד ויהי ידיו אמונה עד בא השמש:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, יג">יג</span>
ויחלש יהושע את עמלק ואת עמו לפי חרב: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, יד">יד</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויאמר יהוה אל משה כתב זאת זכרון בספר ושים באזני יהושע כי מחה אמחה את זכר עמלק מתחת השמים:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, טו">טו</span>
ויבן משה מזבח ויקרא שמו יהוה נסי:<p dir="rtl">
<span dir="rtl" class="inlineHeader" id="b02_Exodus, פרשת בשלח, פרק יז, טז">טז</span>
ויאמר כי יד על כס יה מלחמה ליהוה בעמלק מדר דר: <B>(פפפ)</B><p dir="rtl">
<h2 dir="rtl" id="b02_Exodus, פרשת יתרו">פרשת יתרו</h2><p dir="rtl">
<h3 dir="rtl" id="b02_Exodus, פרשת יתרו, פרק יח">פרק יח</h3><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, א">א</span>
וישמע יתרו כהן מדין חתן משה את כל אשר עשה אלהים למשה ולישראל עמו כי הוציא יהוה את ישראל ממצרים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ב">ב</span>
ויקח יתרו חתן משה את צפרה אשת משה אחר שלוחיה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ג">ג</span>
ואת שני בניה אשר שם האחד גרשם כי אמר גר הייתי בארץ נכריה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ד">ד</span>
ושם האחד אליעזר כי אלהי אבי בעזרי ויצלני מחרב פרעה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ה">ה</span>
ויבא יתרו חתן משה ובניו ואשתו אל משה אל המדבר אשר הוא חנה שם הר האלהים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ו">ו</span>
ויאמר אל משה אני חתנך יתרו בא אליך ואשתך ושני בניה עמה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ז">ז</span>
ויצא משה לקראת חתנו וישתחו וישק לו וישאלו איש לרעהו לשלום ויבאו האהלה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ח">ח</span>
ויספר משה לחתנו את כל אשר עשה יהוה לפרעה ולמצרים על אודת ישראל את כל התלאה אשר מצאתם בדרך ויצלם יהוה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, ט">ט</span>
ויחד יתרו על כל הטובה אשר עשה יהוה לישראל אשר הצילו מיד מצרים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, י">י</span>
ויאמר יתרו ברוך יהוה אשר הציל אתכם מיד מצרים ומיד פרעה אשר הציל את העם מתחת יד מצרים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יא">יא</span>
עתה ידעתי כי גדול יהוה מכל האלהים כי בדבר אשר זדו עליהם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יב">יב</span>
ויקח יתרו חתן משה עלה וזבחים לאלהים ויבא אהרן וכל זקני ישראל לאכל לחם עם חתן משה לפני האלהים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יג">יג</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ויהי ממחרת וישב משה לשפט את העם ויעמד העם על משה מן הבקר עד הערב:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יד">יד</span>
וירא חתן משה את כל אשר הוא עשה לעם ויאמר מה הדבר הזה אשר אתה עשה לעם מדוע אתה יושב לבדך וכל העם נצב עליך מן בקר עד ערב:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, טו">טו</span>
ויאמר משה לחתנו כי יבא אלי העם לדרש אלהים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, טז">טז</span>
כי יהיה להם דבר בא אלי ושפטתי בין איש ובין רעהו והודעתי את חקי האלהים ואת תורתיו:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יז">יז</span>
ויאמר חתן משה אליו לא טוב הדבר אשר אתה עשה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יח">יח</span>
נבל תבל גם אתה גם העם הזה אשר עמך כי כבד ממך הדבר לא תוכל עשהו לבדך:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, יט">יט</span>
עתה שמע בקלי איעצך ויהי אלהים עמך היה אתה לעם מול האלהים והבאת אתה את הדברים אל האלהים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כ">כ</span>
והזהרתה אתהם את החקים ואת התורת והודעת להם את הדרך ילכו בה ואת המעשה אשר יעשון:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כא">כא</span>
ואתה תחזה מכל העם אנשי חיל יראי אלהים אנשי אמת שנאי בצע ושמת עלהם שרי אלפים שרי מאות שרי חמשים ושרי עשרת:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כב">כב</span>
ושפטו את העם בכל עת והיה כל הדבר הגדל יביאו אליך וכל הדבר הקטן ישפטו הם והקל מעליך ונשאו אתך:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כג">כג</span>
אם את הדבר הזה תעשה וצוך אלהים ויכלת עמד וגם כל העם הזה על מקמו יבא בשלום:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כד">כד</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>וישמע משה לקול חתנו ויעש כל אשר אמר:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כה">כה</span>
ויבחר משה אנשי חיל מכל ישראל ויתן אתם ראשים על העם שרי אלפים שרי מאות שרי חמשים ושרי עשרת:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כו">כו</span>
ושפטו את העם בכל עת את הדבר הקשה יביאון אל משה וכל הדבר הקטן ישפוטו הם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יח, כז">כז</span>
וישלח משה את חתנו וילך לו אל ארצו: <B>(פ)</B><p dir="rtl">
<h3 dir="rtl" id="b02_Exodus, פרשת יתרו, פרק יט">פרק יט</h3><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>בחדש השלישי לצאת בני ישראל מארץ מצרים ביום הזה באו מדבר סיני:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ב">ב</span>
ויסעו מרפידים ויבאו מדבר סיני ויחנו במדבר ויחן שם ישראל נגד ההר:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ג">ג</span>
ומשה עלה אל האלהים ויקרא אליו יהוה מן ההר לאמר כה תאמר לבית יעקב ותגיד לבני ישראל:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ד">ד</span>
אתם ראיתם אשר עשיתי למצרים ואשא אתכם על כנפי נשרים ואבא אתכם אלי:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ה">ה</span>
ועתה אם שמוע תשמעו בקלי ושמרתם את בריתי והייתם לי סגלה מכל העמים כי לי כל הארץ:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ו">ו</span>
ואתם תהיו לי ממלכת כהנים וגוי קדוש אלה הדברים אשר תדבר אל בני ישראל:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ז">ז</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויבא משה ויקרא לזקני העם וישם לפניהם את כל הדברים האלה אשר צוהו יהוה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ח">ח</span>
ויענו כל העם יחדו ויאמרו כל אשר דבר יהוה נעשה וישב משה את דברי העם אל יהוה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, ט">ט</span>
ויאמר יהוה אל משה הנה אנכי בא אליך בעב הענן בעבור ישמע העם בדברי עמך וגם בך יאמינו לעולם ויגד משה את דברי העם אל יהוה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, י">י</span>
ויאמר יהוה אל משה לך אל העם וקדשתם היום ומחר וכבסו שמלתם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יא">יא</span>
והיו נכנים ליום השלישי כי ביום השלשי ירד יהוה לעיני כל העם על הר סיני:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יב">יב</span>
והגבלת את העם סביב לאמר השמרו לכם עלות בהר ונגע בקצהו כל הנגע בהר מות יומת:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יג">יג</span>
לא תגע בו יד כי סקול יסקל או ירה יירה אם בהמה אם איש לא יחיה במשך היבל המה יעלו בהר:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יד">יד</span>
וירד משה מן ההר אל העם ויקדש את העם ויכבסו שמלתם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, טו">טו</span>
ויאמר אל העם היו נכנים לשלשת ימים אל תגשו אל אשה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, טז">טז</span>
ויהי ביום השלישי בהית הבקר ויהי קלת וברקים וענן כבד על ההר וקל שפר חזק מאד ויחרד כל העם אשר במחנה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יז">יז</span>
ויוצא משה את העם לקראת האלהים מן המחנה ויתיצבו בתחתית ההר:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יח">יח</span>
והר סיני עשן כלו מפני אשר ירד עליו יהוה באש ויעל עשנו כעשן הכבשן ויחרד כל ההר מאד:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, יט">יט</span>
ויהי קול השפר הולך וחזק מאד משה ידבר והאלהים יעננו בקול:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כ">כ</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>וירד יהוה על הר סיני אל ראש ההר ויקרא יהוה למשה אל ראש ההר ויעל משה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כא">כא</span>
ויאמר יהוה אל משה רד העד בעם פן יהרסו אל יהוה לראות ונפל ממנו רב:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כב">כב</span>
וגם הכהנים הנגשים אל יהוה יתקדשו פן יפרץ בהם יהוה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כג">כג</span>
ויאמר משה אל יהוה לא יוכל העם לעלת אל הר סיני כי אתה העדתה בנו לאמר הגבל את ההר וקדשתו:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כד">כד</span>
ויאמר אליו יהוה לך רד ועלית אתה ואהרן עמך והכהנים והעם אל יהרסו לעלת אל יהוה פן יפרץ בם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק יט, כה">כה</span>
וירד משה אל העם ויאמר אלהם: <B>(ס)</B><p dir="rtl">
<h3 dir="rtl" id="b02_Exodus, פרשת יתרו, פרק כ">פרק כ</h3><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, א">א</span>
וידבר אלהים את כל הדברים האלה לאמר: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ב">ב</span>
אנכי יהוה אלהיך אשר הוצאתיך מארץ מצרים מבית עבדים:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ג">ג</span>
לא יהיה לך אלהים אחרים על פני:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ד">ד</span>
לא תעשה לך פסל וכל תמונה אשר בשמים ממעל ואשר בארץ מתחת ואשר במים מתחת לארץ:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ה">ה</span>
לא תשתחוה להם ולא תעבדם כי אנכי יהוה אלהיך אל קנא פקד עון אבת על בנים על שלשים ועל רבעים לשנאי:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ו">ו</span>
ועשה חסד לאלפים לאהבי ולשמרי מצותי: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ז">ז</span>
לא תשא את שם יהוה אלהיך לשוא כי לא ינקה יהוה את אשר ישא את שמו לשוא: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ח">ח</span>
זכור את יום השבת לקדשו:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, ט">ט</span>
ששת ימים תעבד ועשית כל מלאכתך:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, י">י</span>
ויום השביעי שבת ליהוה אלהיך לא תעשה כל מלאכה אתה ובנך ובתך עבדך ואמתך ובהמתך וגרך אשר בשעריך:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יא">יא</span>
כי ששת ימים עשה יהוה את השמים ואת הארץ את הים ואת כל אשר בם וינח ביום השביעי על כן ברך יהוה את יום השבת ויקדשהו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יב">יב</span>
כבד את אביך ואת אמך למען יארכון ימיך על האדמה אשר יהוה אלהיך נתן לך: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יג">יג</span>
 לא תרצח: <B>(ס)</B> לא תנאף: <B>(ס)</B> לא תגנב: <B>(ס)</B> לא תענה ברעך עד שקר: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יד">יד</span>
 לא תחמד בית רעך <B>(ס)</B> לא תחמד אשת רעך ועבדו ואמתו ושורו וחמרו וכל אשר לרעך: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, טו">טו</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>וכל העם ראים את הקולת ואת הלפידם ואת קול השפר ואת ההר עשן וירא העם וינעו ויעמדו מרחק:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, טז">טז</span>
ויאמרו אל משה דבר אתה עמנו ונשמעה ואל ידבר עמנו אלהים פן נמות:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יז">יז</span>
ויאמר משה אל העם אל תיראו כי לבעבור נסות אתכם בא האלהים ובעבור תהיה יראתו על פניכם לבלתי תחטאו:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יח">יח</span>
ויעמד העם מרחק ומשה נגש אל הערפל אשר שם האלהים: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, יט">יט</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויאמר יהוה אל משה כה תאמר אל בני ישראל אתם ראיתם כי מן השמים דברתי עמכם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, כ">כ</span>
לא תעשון אתי אלהי כסף ואלהי זהב לא תעשו לכם:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, כא">כא</span>
מזבח אדמה תעשה לי וזבחת עליו את עלתיך ואת שלמיך את צאנך ואת בקרך בכל המקום אשר אזכיר את שמי אבוא אליך וברכתיך:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, כב">כב</span>
ואם מזבח אבנים תעשה לי לא תבנה אתהן גזית כי חרבך הנפת עליה ותחללה:<p dir="rtl">
<span dir="rtl" class="inlineHeader" id="b02_Exodus, פרשת יתרו, פרק כ, כג">כג</span>
ולא תעלה במעלת על מזבחי אשר לא תגלה ערותך עליו: <B>(פפפ)</B><p dir="rtl">
<h2 dir="rtl" id="b02_Exodus, פרשת משפטים">פרשת משפטים</h2><p dir="rtl">
<h3 dir="rtl" id="b02_Exodus, פרשת משפטים, פרק כא">פרק כא</h3><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, א">א</span>
ואלה המשפטים אשר תשים לפניהם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ב">ב</span>
כי תקנה עבד עברי שש שנים יעבד ובשבעת יצא לחפשי חנם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ג">ג</span>
אם בגפו יבא בגפו יצא אם בעל אשה הוא ויצאה אשתו עמו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ד">ד</span>
אם אדניו יתן לו אשה וילדה לו בנים או בנות האשה וילדיה תהיה לאדניה והוא יצא בגפו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ה">ה</span>
ואם אמר יאמר העבד אהבתי את אדני את אשתי ואת בני לא אצא חפשי:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ו">ו</span>
והגישו אדניו אל האלהים והגישו אל הדלת או אל המזוזה ורצע אדניו את אזנו במרצע ועבדו לעלם: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ז">ז</span>
וכי ימכר איש את בתו לאמה לא תצא כצאת העבדים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ח">ח</span>
אם רעה בעיני אדניה אשר לא יעדה והפדה לעם נכרי לא ימשל למכרה בבגדו בה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ט">ט</span>
ואם לבנו ייעדנה כמשפט הבנות יעשה לה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, י">י</span>
אם אחרת יקח לו שארה כסותה וענתה לא יגרע:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יא">יא</span>
ואם שלש אלה לא יעשה לה ויצאה חנם אין כסף: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יב">יב</span>
מכה איש ומת מות יומת:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יג">יג</span>
ואשר לא צדה והאלהים אנה לידו ושמתי לך מקום אשר ינוס שמה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יד">יד</span>
וכי יזד איש על רעהו להרגו בערמה מעם מזבחי תקחנו למות: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, טו">טו</span>
ומכה אביו ואמו מות יומת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, טז">טז</span>
וגנב איש ומכרו ונמצא בידו מות יומת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יז">יז</span>
ומקלל אביו ואמו מות יומת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יח">יח</span>
וכי יריבן אנשים והכה איש את רעהו באבן או באגרף ולא ימות ונפל למשכב:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, יט">יט</span>
אם יקום והתהלך בחוץ על משענתו ונקה המכה רק שבתו יתן ורפא ירפא: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כ">כ</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>וכי יכה איש את עבדו או את אמתו בשבט ומת תחת ידו נקם ינקם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כא">כא</span>
אך אם יום או יומים יעמד לא יקם כי כספו הוא: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כב">כב</span>
וכי ינצו אנשים ונגפו אשה הרה ויצאו ילדיה ולא יהיה אסון ענוש יענש כאשר ישית עליו בעל האשה ונתן בפללים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כג">כג</span>
ואם אסון יהיה ונתתה נפש תחת נפש:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כד">כד</span>
עין תחת עין שן תחת שן יד תחת יד רגל תחת רגל:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כה">כה</span>
כויה תחת כויה פצע תחת פצע חבורה תחת חבורה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כו">כו</span>
וכי יכה איש את עין עבדו או את עין אמתו ושחתה לחפשי ישלחנו תחת עינו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כז">כז</span>
ואם שן עבדו או שן אמתו יפיל לחפשי ישלחנו תחת שנו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כח">כח</span>
וכי יגח שור את איש או את אשה ומת סקול יסקל השור ולא יאכל את בשרו ובעל השור נקי:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, כט">כט</span>
ואם שור נגח הוא מתמל שלשם והועד בבעליו ולא ישמרנו והמית איש או אשה השור יסקל וגם בעליו יומת:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, ל">ל</span>
אם כפר יושת עליו ונתן פדין נפשו ככל אשר יושת עליו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לא">לא</span>
או בן יגח או בת יגח כמשפט הזה יעשה לו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לב">לב</span>
אם עבד יגח השור או אמה כסף שלשים שקלים יתן לאדניו והשור יסקל: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לג">לג</span>
וכי יפתח איש בור או כי יכרה איש בר ולא יכסנו ונפל שמה שור או חמור:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לד">לד</span>
בעל הבור ישלם כסף ישיב לבעליו והמת יהיה לו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לה">לה</span>
וכי יגף שור איש את שור רעהו ומת ומכרו את השור החי וחצו את כספו וגם את המת יחצון:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לו">לו</span>
או נודע כי שור נגח הוא מתמול שלשם ולא ישמרנו בעליו שלם ישלם שור תחת השור והמת יהיה לו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כא, לז">לז</span>
כי יגנב איש שור או שה וטבחו או מכרו חמשה בקר ישלם תחת השור וארבע צאן תחת השה:<p dir="rtl">
<h3 dir="rtl" id="b02_Exodus, פרשת משפטים, פרק כב">פרק כב</h3><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, א">א</span>
אם במחתרת ימצא הגנב והכה ומת אין לו דמים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ב">ב</span>
אם זרחה השמש עליו דמים לו שלם ישלם אם אין לו ונמכר בגנבתו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ג">ג</span>
אם המצא תמצא בידו הגנבה משור עד חמור עד שה חיים שנים ישלם: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ד">ד</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>כי יבער איש שדה או כרם ושלח את בעירה ובער בשדה אחר מיטב שדהו ומיטב כרמו ישלם: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ה">ה</span>
כי תצא אש ומצאה קצים ונאכל גדיש או הקמה או השדה שלם ישלם המבער את הבערה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ו">ו</span>
כי יתן איש אל רעהו כסף או כלים לשמר וגנב מבית האיש אם ימצא הגנב ישלם שנים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ז">ז</span>
אם לא ימצא הגנב ונקרב בעל הבית אל האלהים אם לא שלח ידו במלאכת רעהו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ח">ח</span>
על כל דבר פשע על שור על חמור על שה על שלמה על כל אבדה אשר יאמר כי הוא זה עד האלהים יבא דבר שניהם אשר ירשיען אלהים ישלם שנים לרעהו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ט">ט</span>
כי יתן איש אל רעהו חמור או שור או שה וכל בהמה לשמר ומת או נשבר או נשבה אין ראה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, י">י</span>
שבעת יהוה תהיה בין שניהם אם לא שלח ידו במלאכת רעהו ולקח בעליו ולא ישלם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יא">יא</span>
ואם גנב יגנב מעמו ישלם לבעליו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יב">יב</span>
אם טרף יטרף יבאהו עד הטרפה לא ישלם: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יג">יג</span>
וכי ישאל איש מעם רעהו ונשבר או מת בעליו אין עמו שלם ישלם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יד">יד</span>
אם בעליו עמו לא ישלם אם שכיר הוא בא בשכרו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, טו">טו</span>
וכי יפתה איש בתולה אשר לא ארשה ושכב עמה מהר ימהרנה לו לאשה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, טז">טז</span>
אם מאן ימאן אביה לתתה לו כסף ישקל כמהר הבתולת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יז">יז</span>
מכשפה לא תחיה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יח">יח</span>
כל שכב עם בהמה מות יומת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, יט">יט</span>
זבח לאלהים יחרם בלתי ליהוה לבדו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כ">כ</span>
וגר לא תונה ולא תלחצנו כי גרים הייתם בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כא">כא</span>
כל אלמנה ויתום לא תענון:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כב">כב</span>
אם ענה תענה אתו כי אם צעק יצעק אלי שמע אשמע צעקתו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כג">כג</span>
וחרה אפי והרגתי אתכם בחרב והיו נשיכם אלמנות ובניכם יתמים: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כד">כד</span>
אם כסף תלוה את עמי את העני עמך לא תהיה לו כנשה לא תשימון עליו נשך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כה">כה</span>
אם חבל תחבל שלמת רעך עד בא השמש תשיבנו לו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כו">כו</span>
כי הוא כסותה לבדה הוא שמלתו לערו במה ישכב והיה כי יצעק אלי ושמעתי כי חנון אני: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כז">כז</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>אלהים לא תקלל ונשיא בעמך לא תאר:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כח">כח</span>
מלאתך ודמעך לא תאחר בכור בניך תתן לי:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, כט">כט</span>
כן תעשה לשרך לצאנך שבעת ימים יהיה עם אמו ביום השמיני תתנו לי:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כב, ל">ל</span>
ואנשי קדש תהיון לי ובשר בשדה טרפה לא תאכלו לכלב תשלכון אתו: <B>(ס)</B><p dir="rtl">
<h3 dir="rtl" id="b02_Exodus, פרשת משפטים, פרק כג">פרק כג</h3><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, א">א</span>
לא תשא שמע שוא אל תשת ידך עם רשע להית עד חמס:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ב">ב</span>
לא תהיה אחרי רבים לרעת ולא תענה על רב לנטת אחרי רבים להטת:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ג">ג</span>
ודל לא תהדר בריבו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ד">ד</span>
כי תפגע שור איבך או חמרו תעה השב תשיבנו לו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ה">ה</span>
כי תראה חמור שנאך רבץ תחת משאו וחדלת מעזב לו עזב תעזב עמו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ו">ו</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>לא תטה משפט אבינך בריבו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ז">ז</span>
מדבר שקר תרחק ונקי וצדיק אל תהרג כי לא אצדיק רשע:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ח">ח</span>
ושחד לא תקח כי השחד יעור פקחים ויסלף דברי צדיקים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ט">ט</span>
וגר לא תלחץ ואתם ידעתם את נפש הגר כי גרים הייתם בארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, י">י</span>
ושש שנים תזרע את ארצך ואספת את תבואתה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יא">יא</span>
והשביעת תשמטנה ונטשתה ואכלו אביני עמך ויתרם תאכל חית השדה כן תעשה לכרמך לזיתך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יב">יב</span>
ששת ימים תעשה מעשיך וביום השביעי תשבת למען ינוח שורך וחמרך וינפש בן אמתך והגר:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יג">יג</span>
ובכל אשר אמרתי אליכם תשמרו ושם אלהים אחרים לא תזכירו לא ישמע על פיך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יד">יד</span>
שלש רגלים תחג לי בשנה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, טו">טו</span>
את חג המצות תשמר שבעת ימים תאכל מצות כאשר צויתך למועד חדש האביב כי בו יצאת ממצרים ולא יראו פני ריקם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, טז">טז</span>
וחג הקציר בכורי מעשיך אשר תזרע בשדה וחג האסף בצאת השנה באספך את מעשיך מן השדה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יז">יז</span>
שלש פעמים בשנה יראה כל זכורך אל פני האדן יהוה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יח">יח</span>
לא תזבח על חמץ דם זבחי ולא ילין חלב חגי עד בקר:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, יט">יט</span>
ראשית בכורי אדמתך תביא בית יהוה אלהיך לא תבשל גדי בחלב אמו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כ">כ</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>הנה אנכי שלח מלאך לפניך לשמרך בדרך ולהביאך אל המקום אשר הכנתי:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כא">כא</span>
השמר מפניו ושמע בקלו אל תמר בו כי לא ישא לפשעכם כי שמי בקרבו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כב">כב</span>
כי אם שמוע תשמע בקלו ועשית כל אשר אדבר ואיבתי את איביך וצרתי את צרריך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כג">כג</span>
כי ילך מלאכי לפניך והביאך אל האמרי והחתי והפרזי והכנעני החוי והיבוסי והכחדתיו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כד">כד</span>
לא תשתחוה לאלהיהם ולא תעבדם ולא תעשה כמעשיהם כי הרס תהרסם ושבר תשבר מצבתיהם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כה">כה</span>
ועבדתם את יהוה אלהיכם וברך את לחמך ואת מימיך והסרתי מחלה מקרבך: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כו">כו</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>לא תהיה משכלה ועקרה בארצך את מספר ימיך אמלא:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כז">כז</span>
את אימתי אשלח לפניך והמתי את כל העם אשר תבא בהם ונתתי את כל איביך אליך ערף:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כח">כח</span>
ושלחתי את הצרעה לפניך וגרשה את החוי את הכנעני ואת החתי מלפניך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, כט">כט</span>
לא אגרשנו מפניך בשנה אחת פן תהיה הארץ שממה ורבה עליך חית השדה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, ל">ל</span>
מעט מעט אגרשנו מפניך עד אשר תפרה ונחלת את הארץ:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, לא">לא</span>
ושתי את גבלך מים סוף ועד ים פלשתים וממדבר עד הנהר כי אתן בידכם את ישבי הארץ וגרשתמו מפניך:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, לב">לב</span>
לא תכרת להם ולאלהיהם ברית:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כג, לג">לג</span>
לא ישבו בארצך פן יחטיאו אתך לי כי תעבד את אלהיהם כי יהיה לך למוקש: <B>(ס)</B><p dir="rtl">
<h3 dir="rtl" id="b02_Exodus, פרשת משפטים, פרק כד">פרק כד</h3><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, א">א</span>
ואל משה אמר עלה אל יהוה אתה ואהרן נדב ואביהוא ושבעים מזקני ישראל והשתחויתם מרחק:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ב">ב</span>
ונגש משה לבדו אל יהוה והם לא יגשו והעם לא יעלו עמו:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ג">ג</span>
ויבא משה ויספר לעם את כל דברי יהוה ואת כל המשפטים ויען כל העם קול אחד ויאמרו כל הדברים אשר דבר יהוה נעשה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ד">ד</span>
ויכתב משה את כל דברי יהוה וישכם בבקר ויבן מזבח תחת ההר ושתים עשרה מצבה לשנים עשר שבטי ישראל:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ה">ה</span>
וישלח את נערי בני ישראל ויעלו עלת ויזבחו זבחים שלמים ליהוה פרים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ו">ו</span>
ויקח משה חצי הדם וישם באגנת וחצי הדם זרק על המזבח:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ז">ז</span>
ויקח ספר הברית ויקרא באזני העם ויאמרו כל אשר דבר יהוה נעשה ונשמע:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ח">ח</span>
ויקח משה את הדם ויזרק על העם ויאמר הנה דם הברית אשר כרת יהוה עמכם על כל הדברים האלה:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, ט">ט</span>
ויעל משה ואהרן נדב ואביהוא ושבעים מזקני ישראל:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, י">י</span>
ויראו את אלהי ישראל ותחת רגליו כמעשה לבנת הספיר וכעצם השמים לטהר:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יא">יא</span>
ואל אצילי בני ישראל לא שלח ידו ויחזו את האלהים ויאכלו וישתו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יב">יב</span>
ויאמר יהוה אל משה עלה אלי ההרה והיה שם ואתנה לך את לחת האבן והתורה והמצוה אשר כתבתי להורתם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יג">יג</span>
ויקם משה ויהושע משרתו ויעל משה אל הר האלהים:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יד">יד</span>
ואל הזקנים אמר שבו לנו בזה עד אשר נשוב אליכם והנה אהרן וחור עמכם מי בעל דברים יגש אלהם:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, טו">טו</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויעל משה אל ההר ויכס הענן את ההר:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, טז">טז</span>
וישכן כבוד יהוה על הר סיני ויכסהו הענן ששת ימים ויקרא אל משה ביום השביעי מתוך הענן:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יז">יז</span>
ומראה כבוד יהוה כאש אכלת בראש ההר לעיני בני ישראל:<p dir="rtl">
<span dir="rtl" class="inlineHeader" id="b02_Exodus, פרשת משפטים, פרק כד, יח">יח</span>
ויבא משה בתוך הענן ויעל אל ההר ויהי משה בהר ארבעים יום וארבעים לילה: <B>(פפפ)</B><p dir="rtl">
<h2 dir="rtl" id="b02_Exodus, פרשת תרומה">פרשת תרומה</h2><p dir="rtl">
<h3 dir="rtl" id="b02_Exodus, פרשת תרומה, פרק כה">פרק כה</h3><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, א">א</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ב">ב</span>
דבר אל בני ישראל ויקחו לי תרומה מאת כל איש אשר ידבנו לבו תקחו את תרומתי:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ג">ג</span>
וזאת התרומה אשר תקחו מאתם זהב וכסף ונחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ד">ד</span>
ותכלת וארגמן ותולעת שני ושש ועזים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ה">ה</span>
וערת אילם מאדמים וערת תחשים ועצי שטים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ו">ו</span>
שמן למאר בשמים לשמן המשחה ולקטרת הסמים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ז">ז</span>
אבני שהם ואבני מלאים לאפד ולחשן:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ח">ח</span>
ועשו לי מקדש ושכנתי בתוכם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ט">ט</span>
ככל אשר אני מראה אותך את תבנית המשכן ואת תבנית כל כליו וכן תעשו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, י">י</span>
ועשו ארון עצי שטים אמתים וחצי ארכו ואמה וחצי רחבו ואמה וחצי קמתו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יא">יא</span>
וצפית אתו זהב טהור מבית ומחוץ תצפנו ועשית עליו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יב">יב</span>
ויצקת לו ארבע טבעת זהב ונתתה על ארבע פעמתיו ושתי טבעת על צלעו האחת ושתי טבעת על צלעו השנית:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יג">יג</span>
ועשית בדי עצי שטים וצפית אתם זהב:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יד">יד</span>
והבאת את הבדים בטבעת על צלעת הארן לשאת את הארן בהם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, טו">טו</span>
בטבעת הארן יהיו הבדים לא יסרו ממנו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, טז">טז</span>
ונתת אל הארן את העדת אשר אתן אליך:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יז">יז</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ועשית כפרת זהב טהור אמתים וחצי ארכה ואמה וחצי רחבה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יח">יח</span>
ועשית שנים כרבים זהב מקשה תעשה אתם משני קצות הכפרת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, יט">יט</span>
ועשה כרוב אחד מקצה מזה וכרוב אחד מקצה מזה מן הכפרת תעשו את הכרבים על שני קצותיו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כ">כ</span>
והיו הכרבים פרשי כנפים למעלה סככים בכנפיהם על הכפרת ופניהם איש אל אחיו אל הכפרת יהיו פני הכרבים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כא">כא</span>
ונתת את הכפרת על הארן מלמעלה ואל הארן תתן את העדת אשר אתן אליך:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כב">כב</span>
ונועדתי לך שם ודברתי אתך מעל הכפרת מבין שני הכרבים אשר על ארון העדת את כל אשר אצוה אותך אל בני ישראל: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כג">כג</span>
ועשית שלחן עצי שטים אמתים ארכו ואמה רחבו ואמה וחצי קמתו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כד">כד</span>
וצפית אתו זהב טהור ועשית לו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כה">כה</span>
ועשית לו מסגרת טפח סביב ועשית זר זהב למסגרתו סביב:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כו">כו</span>
ועשית לו ארבע טבעת זהב ונתת את הטבעת על ארבע הפאת אשר לארבע רגליו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כז">כז</span>
לעמת המסגרת תהיין הטבעת לבתים לבדים לשאת את השלחן:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כח">כח</span>
ועשית את הבדים עצי שטים וצפית אתם זהב ונשא בם את השלחן:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, כט">כט</span>
ועשית קערתיו וכפתיו וקשותיו ומנקיתיו אשר יסך בהן זהב טהור תעשה אתם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, ל">ל</span>
ונתת על השלחן לחם פנים לפני תמיד: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לא">לא</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ועשית מנרת זהב טהור מקשה תיעשה המנורה ירכה וקנה גביעיה כפתריה ופרחיה ממנה יהיו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לב">לב</span>
וששה קנים יצאים מצדיה שלשה קני מנרה מצדה האחד ושלשה קני מנרה מצדה השני:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לג">לג</span>
שלשה גבעים משקדים בקנה האחד כפתר ופרח ושלשה גבעים משקדים בקנה האחד כפתר ופרח כן לששת הקנים היצאים מן המנרה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לד">לד</span>
ובמנרה ארבעה גבעים משקדים כפתריה ופרחיה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לה">לה</span>
וכפתר תחת שני הקנים ממנה וכפתר תחת שני הקנים ממנה וכפתר תחת שני הקנים ממנה לששת הקנים היצאים מן המנרה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לו">לו</span>
כפתריהם וקנתם ממנה יהיו כלה מקשה אחת זהב טהור:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לז">לז</span>
ועשית את נרתיה שבעה והעלה את נרתיה והאיר על עבר פניה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לח">לח</span>
ומלקחיה ומחתתיה זהב טהור:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, לט">לט</span>
ככר זהב טהור יעשה אתה את כל הכלים האלה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כה, מ">מ</span>
וראה ועשה בתבניתם אשר אתה מראה בהר: <B>(ס)</B><p dir="rtl">
<h3 dir="rtl" id="b02_Exodus, פרשת תרומה, פרק כו">פרק כו</h3><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, א">א</span>
ואת המשכן תעשה עשר יריעת שש משזר ותכלת וארגמן ותלעת שני כרבים מעשה חשב תעשה אתם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ב">ב</span>
ארך היריעה האחת שמנה ועשרים באמה ורחב ארבע באמה היריעה האחת מדה אחת לכל היריעת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ג">ג</span>
חמש היריעת תהיין חברת אשה אל אחתה וחמש יריעת חברת אשה אל אחתה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ד">ד</span>
ועשית ללאת תכלת על שפת היריעה האחת מקצה בחברת וכן תעשה בשפת היריעה הקיצונה במחברת השנית:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ה">ה</span>
חמשים ללאת תעשה ביריעה האחת וחמשים ללאת תעשה בקצה היריעה אשר במחברת השנית מקבילת הללאת אשה אל אחתה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ו">ו</span>
ועשית חמשים קרסי זהב וחברת את היריעת אשה אל אחתה בקרסים והיה המשכן אחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ז">ז</span>
ועשית יריעת עזים לאהל על המשכן עשתי עשרה יריעת תעשה אתם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ח">ח</span>
ארך היריעה האחת שלשים באמה ורחב ארבע באמה היריעה האחת מדה אחת לעשתי עשרה יריעת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ט">ט</span>
וחברת את חמש היריעת לבד ואת שש היריעת לבד וכפלת את היריעה הששית אל מול פני האהל:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, י">י</span>
ועשית חמשים ללאת על שפת היריעה האחת הקיצנה בחברת וחמשים ללאת על שפת היריעה החברת השנית:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יא">יא</span>
ועשית קרסי נחשת חמשים והבאת את הקרסים בללאת וחברת את האהל והיה אחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יב">יב</span>
וסרח העדף ביריעת האהל חצי היריעה העדפת תסרח על אחרי המשכן:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יג">יג</span>
והאמה מזה והאמה מזה בעדף בארך יריעת האהל יהיה סרוח על צדי המשכן מזה ומזה לכסתו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יד">יד</span>
ועשית מכסה לאהל ערת אילם מאדמים ומכסה ערת תחשים מלמעלה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, טו">טו</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ועשית את הקרשים למשכן עצי שטים עמדים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, טז">טז</span>
עשר אמות ארך הקרש ואמה וחצי האמה רחב הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יז">יז</span>
שתי ידות לקרש האחד משלבת אשה אל אחתה כן תעשה לכל קרשי המשכן:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יח">יח</span>
ועשית את הקרשים למשכן עשרים קרש לפאת נגבה תימנה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, יט">יט</span>
וארבעים אדני כסף תעשה תחת עשרים הקרש שני אדנים תחת הקרש האחד לשתי ידתיו ושני אדנים תחת הקרש האחד לשתי ידתיו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כ">כ</span>
ולצלע המשכן השנית לפאת צפון עשרים קרש:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כא">כא</span>
וארבעים אדניהם כסף שני אדנים תחת הקרש האחד ושני אדנים תחת הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כב">כב</span>
ולירכתי המשכן ימה תעשה ששה קרשים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כג">כג</span>
ושני קרשים תעשה למקצעת המשכן בירכתים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כד">כד</span>
ויהיו תאמם מלמטה ויחדו יהיו תמים על ראשו אל הטבעת האחת כן יהיה לשניהם לשני המקצעת יהיו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כה">כה</span>
והיו שמנה קרשים ואדניהם כסף ששה עשר אדנים שני אדנים תחת הקרש האחד ושני אדנים תחת הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כו">כו</span>
ועשית בריחם עצי שטים חמשה לקרשי צלע המשכן האחד:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כז">כז</span>
וחמשה בריחם לקרשי צלע המשכן השנית וחמשה בריחם לקרשי צלע המשכן לירכתים ימה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כח">כח</span>
והבריח התיכן בתוך הקרשים מברח מן הקצה אל הקצה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, כט">כט</span>
ואת הקרשים תצפה זהב ואת טבעתיהם תעשה זהב בתים לבריחם וצפית את הבריחם זהב:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, ל">ל</span>
והקמת את המשכן כמשפטו אשר הראית בהר: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לא">לא</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ועשית פרכת תכלת וארגמן ותולעת שני ושש משזר מעשה חשב יעשה אתה כרבים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לב">לב</span>
ונתתה אתה על ארבעה עמודי שטים מצפים זהב וויהם זהב על ארבעה אדני כסף:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לג">לג</span>
ונתתה את הפרכת תחת הקרסים והבאת שמה מבית לפרכת את ארון העדות והבדילה הפרכת לכם בין הקדש ובין קדש הקדשים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לד">לד</span>
ונתת את הכפרת על ארון העדת בקדש הקדשים:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לה">לה</span>
ושמת את השלחן מחוץ לפרכת ואת המנרה נכח השלחן על צלע המשכן תימנה והשלחן תתן על צלע צפון:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לו">לו</span>
ועשית מסך לפתח האהל תכלת וארגמן ותולעת שני ושש משזר מעשה רקם:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כו, לז">לז</span>
ועשית למסך חמשה עמודי שטים וצפית אתם זהב וויהם זהב ויצקת להם חמשה אדני נחשת: <B>(ס)</B><p dir="rtl">
<h3 dir="rtl" id="b02_Exodus, פרשת תרומה, פרק כז">פרק כז</h3><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, א">א</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ועשית את המזבח עצי שטים חמש אמות ארך וחמש אמות רחב רבוע יהיה המזבח ושלש אמות קמתו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ב">ב</span>
ועשית קרנתיו על ארבע פנתיו ממנו תהיין קרנתיו וצפית אתו נחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ג">ג</span>
ועשית סירתיו לדשנו ויעיו ומזרקתיו ומזלגתיו ומחתתיו לכל כליו תעשה נחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ד">ד</span>
ועשית לו מכבר מעשה רשת נחשת ועשית על הרשת ארבע טבעת נחשת על ארבע קצותיו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ה">ה</span>
ונתתה אתה תחת כרכב המזבח מלמטה והיתה הרשת עד חצי המזבח:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ו">ו</span>
ועשית בדים למזבח בדי עצי שטים וצפית אתם נחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ז">ז</span>
והובא את בדיו בטבעת והיו הבדים על שתי צלעת המזבח בשאת אתו:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ח">ח</span>
נבוב לחת תעשה אתו כאשר הראה אתך בהר כן יעשו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, ט">ט</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ועשית את חצר המשכן לפאת נגב תימנה קלעים לחצר שש משזר מאה באמה ארך לפאה האחת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, י">י</span>
ועמדיו עשרים ואדניהם עשרים נחשת ווי העמדים וחשקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יא">יא</span>
וכן לפאת צפון בארך קלעים מאה ארך ועמדו עשרים ואדניהם עשרים נחשת ווי העמדים וחשקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יב">יב</span>
ורחב החצר לפאת ים קלעים חמשים אמה עמדיהם עשרה ואדניהם עשרה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יג">יג</span>
ורחב החצר לפאת קדמה מזרחה חמשים אמה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יד">יד</span>
וחמש עשרה אמה קלעים לכתף עמדיהם שלשה ואדניהם שלשה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, טו">טו</span>
ולכתף השנית חמש עשרה קלעים עמדיהם שלשה ואדניהם שלשה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, טז">טז</span>
ולשער החצר מסך עשרים אמה תכלת וארגמן ותולעת שני ושש משזר מעשה רקם עמדיהם ארבעה ואדניהם ארבעה:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יז">יז</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>כל עמודי החצר סביב מחשקים כסף וויהם כסף ואדניהם נחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יח">יח</span>
ארך החצר מאה באמה ורחב חמשים בחמשים וקמה חמש אמות שש משזר ואדניהם נחשת:<p dir="rtl">
<span dir="rtl" class="inlineHeader" id="b02_Exodus, פרשת תרומה, פרק כז, יט">יט</span>
לכל כלי המשכן בכל עבדתו וכל יתדתיו וכל יתדת החצר נחשת: <B>(ססס)</B><p dir="rtl">
<h2 dir="rtl" id="b02_Exodus, פרשת תצוה">פרשת תצוה</h2><p dir="rtl">
<span dir="rtl" class="inlineHeader" id="b02_Exodus, פרשת תצוה, כ">כ</span>
ואתה תצוה את בני ישראל ויקחו אליך שמן זית זך כתית למאור להעלת נר תמיד:<p dir="rtl">
<span dir="rtl" class="inlineHeader" id="b02_Exodus, פרשת תצוה, כא">כא</span>
באהל מועד מחוץ לפרכת אשר על העדת יערך אתו אהרן ובניו מערב עד בקר לפני יהוה חקת עולם לדרתם מאת בני ישראל: <B>(ס)</B><p dir="rtl">
<h3 dir="rtl" id="b02_Exodus, פרשת תצוה, פרק כח">פרק כח</h3><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, א">א</span>
ואתה הקרב אליך את אהרן אחיך ואת בניו אתו מתוך בני ישראל לכהנו לי אהרן נדב ואביהוא אלעזר ואיתמר בני אהרן:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ב">ב</span>
ועשית בגדי קדש לאהרן אחיך לכבוד ולתפארת:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ג">ג</span>
ואתה תדבר אל כל חכמי לב אשר מלאתיו רוח חכמה ועשו את בגדי אהרן לקדשו לכהנו לי:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ד">ד</span>
ואלה הבגדים אשר יעשו חשן ואפוד ומעיל וכתנת תשבץ מצנפת ואבנט ועשו בגדי קדש לאהרן אחיך ולבניו לכהנו לי:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ה">ה</span>
והם יקחו את הזהב ואת התכלת ואת הארגמן ואת תולעת השני ואת השש: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ו">ו</span>
ועשו את האפד זהב תכלת וארגמן תולעת שני ושש משזר מעשה חשב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ז">ז</span>
שתי כתפת חברת יהיה לו אל שני קצותיו וחבר:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ח">ח</span>
וחשב אפדתו אשר עליו כמעשהו ממנו יהיה זהב תכלת וארגמן ותולעת שני ושש משזר:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ט">ט</span>
ולקחת את שתי אבני שהם ופתחת עליהם שמות בני ישראל:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, י">י</span>
ששה משמתם על האבן האחת ואת שמות הששה הנותרים על האבן השנית כתולדתם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יא">יא</span>
מעשה חרש אבן פתוחי חתם תפתח את שתי האבנים על שמת בני ישראל מסבת משבצות זהב תעשה אתם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יב">יב</span>
ושמת את שתי האבנים על כתפת האפד אבני זכרן לבני ישראל ונשא אהרן את שמותם לפני יהוה על שתי כתפיו לזכרן: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יג">יג</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ועשית משבצת זהב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יד">יד</span>
ושתי שרשרת זהב טהור מגבלת תעשה אתם מעשה עבת ונתתה את שרשרת העבתת על המשבצת: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, טו">טו</span>
ועשית חשן משפט מעשה חשב כמעשה אפד תעשנו זהב תכלת וארגמן ותולעת שני ושש משזר תעשה אתו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, טז">טז</span>
רבוע יהיה כפול זרת ארכו וזרת רחבו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יז">יז</span>
ומלאת בו מלאת אבן ארבעה טורים אבן טור אדם פטדה וברקת הטור האחד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יח">יח</span>
והטור השני נפך ספיר ויהלם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, יט">יט</span>
והטור השלישי לשם שבו ואחלמה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כ">כ</span>
והטור הרביעי תרשיש ושהם וישפה משבצים זהב יהיו במלואתם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כא">כא</span>
והאבנים תהיין על שמת בני ישראל שתים עשרה על שמתם פתוחי חותם איש על שמו תהיין לשני עשר שבט:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כב">כב</span>
ועשית על החשן שרשת גבלת מעשה עבת זהב טהור:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כג">כג</span>
ועשית על החשן שתי טבעות זהב ונתת את שתי הטבעות על שני קצות החשן:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כד">כד</span>
ונתתה את שתי עבתת הזהב על שתי הטבעת אל קצות החשן:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כה">כה</span>
ואת שתי קצות שתי העבתת תתן על שתי המשבצות ונתתה על כתפות האפד אל מול פניו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כו">כו</span>
ועשית שתי טבעות זהב ושמת אתם על שני קצות החשן על שפתו אשר אל עבר האפוד ביתה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כז">כז</span>
ועשית שתי טבעות זהב ונתתה אתם על שתי כתפות האפוד מלמטה ממול פניו לעמת מחברתו ממעל לחשב האפוד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כח">כח</span>
וירכסו את החשן מטבעתו אל טבעת האפוד בפתיל תכלת להיות על חשב האפוד ולא יזח החשן מעל האפוד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, כט">כט</span>
ונשא אהרן את שמות בני ישראל בחשן המשפט על לבו בבאו אל הקדש לזכרן לפני יהוה תמיד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, ל">ל</span>
ונתת אל חשן המשפט את האורים ואת התמים והיו על לב אהרן בבאו לפני יהוה ונשא אהרן את משפט בני ישראל על לבו לפני יהוה תמיד: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לא">לא</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ועשית את מעיל האפוד כליל תכלת:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לב">לב</span>
והיה פי ראשו בתוכו שפה יהיה לפיו סביב מעשה ארג כפי תחרא יהיה לו לא יקרע:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לג">לג</span>
ועשית על שוליו רמני תכלת וארגמן ותולעת שני על שוליו סביב ופעמני זהב בתוכם סביב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לד">לד</span>
פעמן זהב ורמון פעמן זהב ורמון על שולי המעיל סביב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לה">לה</span>
והיה על אהרן לשרת ונשמע קולו בבאו אל הקדש לפני יהוה ובצאתו ולא ימות: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לו">לו</span>
ועשית ציץ זהב טהור ופתחת עליו פתוחי חתם קדש ליהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לז">לז</span>
ושמת אתו על פתיל תכלת והיה על המצנפת אל מול פני המצנפת יהיה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לח">לח</span>
והיה על מצח אהרן ונשא אהרן את עון הקדשים אשר יקדישו בני ישראל לכל מתנת קדשיהם והיה על מצחו תמיד לרצון להם לפני יהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, לט">לט</span>
ושבצת הכתנת שש ועשית מצנפת שש ואבנט תעשה מעשה רקם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, מ">מ</span>
ולבני אהרן תעשה כתנת ועשית להם אבנטים ומגבעות תעשה להם לכבוד ולתפארת:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, מא">מא</span>
והלבשת אתם את אהרן אחיך ואת בניו אתו ומשחת אתם ומלאת את ידם וקדשת אתם וכהנו לי:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, מב">מב</span>
ועשה להם מכנסי בד לכסות בשר ערוה ממתנים ועד ירכים יהיו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כח, מג">מג</span>
והיו על אהרן ועל בניו בבאם אל אהל מועד או בגשתם אל המזבח לשרת בקדש ולא ישאו עון ומתו חקת עולם לו ולזרעו אחריו: <B>(ס)</B><p dir="rtl">
<h3 dir="rtl" id="b02_Exodus, פרשת תצוה, פרק כט">פרק כט</h3><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, א">א</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>וזה הדבר אשר תעשה להם לקדש אתם לכהן לי לקח פר אחד בן בקר ואילם שנים תמימם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ב">ב</span>
ולחם מצות וחלת מצת בלולת בשמן ורקיקי מצות משחים בשמן סלת חטים תעשה אתם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ג">ג</span>
ונתת אותם על סל אחד והקרבת אתם בסל ואת הפר ואת שני האילם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ד">ד</span>
ואת אהרן ואת בניו תקריב אל פתח אהל מועד ורחצת אתם במים:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ה">ה</span>
ולקחת את הבגדים והלבשת את אהרן את הכתנת ואת מעיל האפד ואת האפד ואת החשן ואפדת לו בחשב האפד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ו">ו</span>
ושמת המצנפת על ראשו ונתת את נזר הקדש על המצנפת:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ז">ז</span>
ולקחת את שמן המשחה ויצקת על ראשו ומשחת אתו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ח">ח</span>
ואת בניו תקריב והלבשתם כתנת:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ט">ט</span>
וחגרת אתם אבנט אהרן ובניו וחבשת להם מגבעת והיתה להם כהנה לחקת עולם ומלאת יד אהרן ויד בניו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, י">י</span>
והקרבת את הפר לפני אהל מועד וסמך אהרן ובניו את ידיהם על ראש הפר:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יא">יא</span>
ושחטת את הפר לפני יהוה פתח אהל מועד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יב">יב</span>
ולקחת מדם הפר ונתתה על קרנת המזבח באצבעך ואת כל הדם תשפך אל יסוד המזבח:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יג">יג</span>
ולקחת את כל החלב המכסה את הקרב ואת היתרת על הכבד ואת שתי הכלית ואת החלב אשר עליהן והקטרת המזבחה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יד">יד</span>
ואת בשר הפר ואת ערו ואת פרשו תשרף באש מחוץ למחנה חטאת הוא:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, טו">טו</span>
ואת האיל האחד תקח וסמכו אהרן ובניו את ידיהם על ראש האיל:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, טז">טז</span>
ושחטת את האיל ולקחת את דמו וזרקת על המזבח סביב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יז">יז</span>
ואת האיל תנתח לנתחיו ורחצת קרבו וכרעיו ונתת על נתחיו ועל ראשו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יח">יח</span>
והקטרת את כל האיל המזבחה עלה הוא ליהוה ריח ניחוח אשה ליהוה הוא:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, יט">יט</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ולקחת את האיל השני וסמך אהרן ובניו את ידיהם על ראש האיל:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כ">כ</span>
ושחטת את האיל ולקחת מדמו ונתתה על תנוך אזן אהרן ועל תנוך אזן בניו הימנית ועל בהן ידם הימנית ועל בהן רגלם הימנית וזרקת את הדם על המזבח סביב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כא">כא</span>
ולקחת מן הדם אשר על המזבח ומשמן המשחה והזית על אהרן ועל בגדיו ועל בניו ועל בגדי בניו אתו וקדש הוא ובגדיו ובניו ובגדי בניו אתו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כב">כב</span>
ולקחת מן האיל החלב והאליה ואת החלב המכסה את הקרב ואת יתרת הכבד ואת שתי הכלית ואת החלב אשר עליהן ואת שוק הימין כי איל מלאים הוא:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כג">כג</span>
וככר לחם אחת וחלת לחם שמן אחת ורקיק אחד מסל המצות אשר לפני יהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כד">כד</span>
ושמת הכל על כפי אהרן ועל כפי בניו והנפת אתם תנופה לפני יהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כה">כה</span>
ולקחת אתם מידם והקטרת המזבחה על העלה לריח ניחוח לפני יהוה אשה הוא ליהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כו">כו</span>
ולקחת את החזה מאיל המלאים אשר לאהרן והנפת אתו תנופה לפני יהוה והיה לך למנה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כז">כז</span>
וקדשת את חזה התנופה ואת שוק התרומה אשר הונף ואשר הורם מאיל המלאים מאשר לאהרן ומאשר לבניו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כח">כח</span>
והיה לאהרן ולבניו לחק עולם מאת בני ישראל כי תרומה הוא ותרומה יהיה מאת בני ישראל מזבחי שלמיהם תרומתם ליהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, כט">כט</span>
ובגדי הקדש אשר לאהרן יהיו לבניו אחריו למשחה בהם ולמלא בם את ידם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, ל">ל</span>
שבעת ימים ילבשם הכהן תחתיו מבניו אשר יבא אל אהל מועד לשרת בקדש:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לא">לא</span>
ואת איל המלאים תקח ובשלת את בשרו במקם קדש:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לב">לב</span>
ואכל אהרן ובניו את בשר האיל ואת הלחם אשר בסל פתח אהל מועד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לג">לג</span>
ואכלו אתם אשר כפר בהם למלא את ידם לקדש אתם וזר לא יאכל כי קדש הם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לד">לד</span>
ואם יותר מבשר המלאים ומן הלחם עד הבקר ושרפת את הנותר באש לא יאכל כי קדש הוא:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לה">לה</span>
ועשית לאהרן ולבניו ככה ככל אשר צויתי אתכה שבעת ימים תמלא ידם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לו">לו</span>
ופר חטאת תעשה ליום על הכפרים וחטאת על המזבח בכפרך עליו ומשחת אתו לקדשו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לז">לז</span>
שבעת ימים תכפר על המזבח וקדשת אתו והיה המזבח קדש קדשים כל הנגע במזבח יקדש: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לח">לח</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>וזה אשר תעשה על המזבח כבשים בני שנה שנים ליום תמיד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, לט">לט</span>
את הכבש האחד תעשה בבקר ואת הכבש השני תעשה בין הערבים:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מ">מ</span>
ועשרן סלת בלול בשמן כתית רבע ההין ונסך רביעת ההין יין לכבש האחד:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מא">מא</span>
ואת הכבש השני תעשה בין הערבים כמנחת הבקר וכנסכה תעשה לה לריח ניחח אשה ליהוה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מב">מב</span>
עלת תמיד לדרתיכם פתח אהל מועד לפני יהוה אשר אועד לכם שמה לדבר אליך שם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מג">מג</span>
ונעדתי שמה לבני ישראל ונקדש בכבדי:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מד">מד</span>
וקדשתי את אהל מועד ואת המזבח ואת אהרן ואת בניו אקדש לכהן לי:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מה">מה</span>
ושכנתי בתוך בני ישראל והייתי להם לאלהים:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק כט, מו">מו</span>
וידעו כי אני יהוה אלהיהם אשר הוצאתי אתם מארץ מצרים לשכני בתוכם אני יהוה אלהיהם: <B>(פ)</B><p dir="rtl">
<h3 dir="rtl" id="b02_Exodus, פרשת תצוה, פרק ל">פרק ל</h3><p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, א">א</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ועשית מזבח מקטר קטרת עצי שטים תעשה אתו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ב">ב</span>
אמה ארכו ואמה רחבו רבוע יהיה ואמתים קמתו ממנו קרנתיו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ג">ג</span>
וצפית אתו זהב טהור את גגו ואת קירתיו סביב ואת קרנתיו ועשית לו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ד">ד</span>
ושתי טבעת זהב תעשה לו מתחת לזרו על שתי צלעתיו תעשה על שני צדיו והיה לבתים לבדים לשאת אתו בהמה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ה">ה</span>
ועשית את הבדים עצי שטים וצפית אתם זהב:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ו">ו</span>
ונתתה אתו לפני הפרכת אשר על ארן העדת לפני הכפרת אשר על העדת אשר אועד לך שמה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ז">ז</span>
והקטיר עליו אהרן קטרת סמים בבקר בבקר בהיטיבו את הנרת יקטירנה:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ח">ח</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ובהעלת אהרן את הנרת בין הערבים יקטירנה קטרת תמיד לפני יהוה לדרתיכם:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, ט">ט</span>
לא תעלו עליו קטרת זרה ועלה ומנחה ונסך לא תסכו עליו:<p dir="rtl">
<span dir="rtl" class="inlineHeader" id="b02_Exodus, פרשת תצוה, פרק ל, י">י</span>
וכפר אהרן על קרנתיו אחת בשנה מדם חטאת הכפרים אחת בשנה יכפר עליו לדרתיכם קדש קדשים הוא ליהוה: <B>(פפפ)</B><p dir="rtl">
<h2 dir="rtl" id="b02_Exodus, פרשת כי תשא">פרשת כי תשא</h2><p dir="rtl">
<h3 dir="rtl" id="b02_Exodus, פרשת כי תשא, המשך פרק ל">המשך פרק ל</h3><p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יא">יא</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יב">יב</span>
כי תשא את ראש בני ישראל לפקדיהם ונתנו איש כפר נפשו ליהוה בפקד אתם ולא יהיה בהם נגף בפקד אתם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יג">יג</span>
זה יתנו כל העבר על הפקדים מחצית השקל בשקל הקדש עשרים גרה השקל מחצית השקל תרומה ליהוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יד">יד</span>
כל העבר על הפקדים מבן עשרים שנה ומעלה יתן תרומת יהוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, טו">טו</span>
העשיר לא ירבה והדל לא ימעיט ממחצית השקל לתת את תרומת יהוה לכפר על נפשתיכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, טז">טז</span>
ולקחת את כסף הכפרים מאת בני ישראל ונתת אתו על עבדת אהל מועד והיה לבני ישראל לזכרון לפני יהוה לכפר על נפשתיכם: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יז">יז</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יח">יח</span>
ועשית כיור נחשת וכנו נחשת לרחצה ונתת אתו בין אהל מועד ובין המזבח ונתת שמה מים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, יט">יט</span>
ורחצו אהרן ובניו ממנו את ידיהם ואת רגליהם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כ">כ</span>
בבאם אל אהל מועד ירחצו מים ולא ימתו או בגשתם אל המזבח לשרת להקטיר אשה ליהוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כא">כא</span>
ורחצו ידיהם ורגליהם ולא ימתו והיתה להם חק עולם לו ולזרעו לדרתם: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כב">כב</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כג">כג</span>
ואתה קח לך בשמים ראש מר דרור חמש מאות וקנמן בשם מחציתו חמשים ומאתים וקנה בשם חמשים ומאתים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כד">כד</span>
וקדה חמש מאות בשקל הקדש ושמן זית הין:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כה">כה</span>
ועשית אתו שמן משחת קדש רקח מרקחת מעשה רקח שמן משחת קדש יהיה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כו">כו</span>
ומשחת בו את אהל מועד ואת ארון העדת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כז">כז</span>
ואת השלחן ואת כל כליו ואת המנרה ואת כליה ואת מזבח הקטרת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כח">כח</span>
ואת מזבח העלה ואת כל כליו ואת הכיר ואת כנו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, כט">כט</span>
וקדשת אתם והיו קדש קדשים כל הנגע בהם יקדש:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, ל">ל</span>
ואת אהרן ואת בניו תמשח וקדשת אתם לכהן לי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לא">לא</span>
ואל בני ישראל תדבר לאמר שמן משחת קדש יהיה זה לי לדרתיכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לב">לב</span>
על בשר אדם לא ייסך ובמתכנתו לא תעשו כמהו קדש הוא קדש יהיה לכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לג">לג</span>
איש אשר ירקח כמהו ואשר יתן ממנו על זר ונכרת מעמיו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לד">לד</span>
ויאמר יהוה אל משה קח לך סמים נטף ושחלת וחלבנה סמים ולבנה זכה בד בבד יהיה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לה">לה</span>
ועשית אתה קטרת רקח מעשה רוקח ממלח טהור קדש:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לו">לו</span>
ושחקת ממנה הדק ונתתה ממנה לפני העדת באהל מועד אשר אועד לך שמה קדש קדשים תהיה לכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לז">לז</span>
והקטרת אשר תעשה במתכנתה לא תעשו לכם קדש תהיה לך ליהוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, המשך פרק ל, לח">לח</span>
איש אשר יעשה כמוה להריח בה ונכרת מעמיו: <B>(ס)</B><p dir="rtl">
<h3 dir="rtl" id="b02_Exodus, פרשת כי תשא, פרק לא">פרק לא</h3><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, א">א</span>
וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ב">ב</span>
ראה קראתי בשם בצלאל בן אורי בן חור למטה יהודה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ג">ג</span>
ואמלא אתו רוח אלהים בחכמה ובתבונה ובדעת ובכל מלאכה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ד">ד</span>
לחשב מחשבת לעשות בזהב ובכסף ובנחשת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ה">ה</span>
ובחרשת אבן למלאת ובחרשת עץ לעשות בכל מלאכה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ו">ו</span>
ואני הנה נתתי אתו את אהליאב בן אחיסמך למטה דן ובלב כל חכם לב נתתי חכמה ועשו את כל אשר צויתך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ז">ז</span>
את אהל מועד ואת הארן לעדת ואת הכפרת אשר עליו ואת כל כלי האהל:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ח">ח</span>
ואת השלחן ואת כליו ואת המנרה הטהרה ואת כל כליה ואת מזבח הקטרת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, ט">ט</span>
ואת מזבח העלה ואת כל כליו ואת הכיור ואת כנו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, י">י</span>
ואת בגדי השרד ואת בגדי הקדש לאהרן הכהן ואת בגדי בניו לכהן:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יא">יא</span>
ואת שמן המשחה ואת קטרת הסמים לקדש ככל אשר צויתך יעשו: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יב">יב</span>
ויאמר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יג">יג</span>
ואתה דבר אל בני ישראל לאמר אך את שבתתי תשמרו כי אות הוא ביני וביניכם לדרתיכם לדעת כי אני יהוה מקדשכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יד">יד</span>
ושמרתם את השבת כי קדש הוא לכם מחלליה מות יומת כי כל העשה בה מלאכה ונכרתה הנפש ההוא מקרב עמיה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, טו">טו</span>
ששת ימים יעשה מלאכה וביום השביעי שבת שבתון קדש ליהוה כל העשה מלאכה ביום השבת מות יומת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, טז">טז</span>
ושמרו בני ישראל את השבת לעשות את השבת לדרתם ברית עולם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יז">יז</span>
ביני ובין בני ישראל אות הוא לעלם כי ששת ימים עשה יהוה את השמים ואת הארץ וביום השביעי שבת וינפש: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לא, יח">יח</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ויתן אל משה ככלתו לדבר אתו בהר סיני שני לחת העדת לחת אבן כתבים באצבע אלהים:<p dir="rtl">
<h3 dir="rtl" id="b02_Exodus, פרשת כי תשא, פרק לב">פרק לב</h3><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, א">א</span>
וירא העם כי בשש משה לרדת מן ההר ויקהל העם על אהרן ויאמרו אליו קום עשה לנו אלהים אשר ילכו לפנינו כי זה משה האיש אשר העלנו מארץ מצרים לא ידענו מה היה לו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ב">ב</span>
ויאמר אלהם אהרן פרקו נזמי הזהב אשר באזני נשיכם בניכם ובנתיכם והביאו אלי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ג">ג</span>
ויתפרקו כל העם את נזמי הזהב אשר באזניהם ויביאו אל אהרן:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ד">ד</span>
ויקח מידם ויצר אתו בחרט ויעשהו עגל מסכה ויאמרו אלה אלהיך ישראל אשר העלוך מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ה">ה</span>
וירא אהרן ויבן מזבח לפניו ויקרא אהרן ויאמר חג ליהוה מחר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ו">ו</span>
וישכימו ממחרת ויעלו עלת ויגשו שלמים וישב העם לאכל ושתו ויקמו לצחק: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ז">ז</span>
וידבר יהוה אל משה לך רד כי שחת עמך אשר העלית מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ח">ח</span>
סרו מהר מן הדרך אשר צויתם עשו להם עגל מסכה וישתחוו לו ויזבחו לו ויאמרו אלה אלהיך ישראל אשר העלוך מארץ מצרים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ט">ט</span>
ויאמר יהוה אל משה ראיתי את העם הזה והנה עם קשה ערף הוא:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, י">י</span>
ועתה הניחה לי ויחר אפי בהם ואכלם ואעשה אותך לגוי גדול:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יא">יא</span>
ויחל משה את פני יהוה אלהיו ויאמר למה יהוה יחרה אפך בעמך אשר הוצאת מארץ מצרים בכח גדול וביד חזקה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יב">יב</span>
למה יאמרו מצרים לאמר ברעה הוציאם להרג אתם בהרים ולכלתם מעל פני האדמה שוב מחרון אפך והנחם על הרעה לעמך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יג">יג</span>
זכר לאברהם ליצחק ולישראל עבדיך אשר נשבעת להם בך ותדבר אלהם ארבה את זרעכם ככוכבי השמים וכל הארץ הזאת אשר אמרתי אתן לזרעכם ונחלו לעלם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יד">יד</span>
וינחם יהוה על הרעה אשר דבר לעשות לעמו: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, טו">טו</span>
ויפן וירד משה מן ההר ושני לחת העדת בידו לחת כתבים משני עבריהם מזה ומזה הם כתבים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, טז">טז</span>
והלחת מעשה אלהים המה והמכתב מכתב אלהים הוא חרות על הלחת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יז">יז</span>
וישמע יהושע את קול העם ברעה ויאמר אל משה קול מלחמה במחנה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יח">יח</span>
ויאמר אין קול ענות גבורה ואין קול ענות חלושה קול ענות אנכי שמע:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, יט">יט</span>
ויהי כאשר קרב אל המחנה וירא את העגל ומחלת ויחר אף משה וישלך מידו את הלחת וישבר אתם תחת ההר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כ">כ</span>
ויקח את העגל אשר עשו וישרף באש ויטחן עד אשר דק ויזר על פני המים וישק את בני ישראל:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כא">כא</span>
ויאמר משה אל אהרן מה עשה לך העם הזה כי הבאת עליו חטאה גדלה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כב">כב</span>
ויאמר אהרן אל יחר אף אדני אתה ידעת את העם כי ברע הוא:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כג">כג</span>
ויאמרו לי עשה לנו אלהים אשר ילכו לפנינו כי זה משה האיש אשר העלנו מארץ מצרים לא ידענו מה היה לו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כד">כד</span>
ואמר להם למי זהב התפרקו ויתנו לי ואשלכהו באש ויצא העגל הזה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כה">כה</span>
וירא משה את העם כי פרע הוא כי פרעה אהרן לשמצה בקמיהם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כו">כו</span>
ויעמד משה בשער המחנה ויאמר מי ליהוה אלי ויאספו אליו כל בני לוי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כז">כז</span>
ויאמר להם כה אמר יהוה אלהי ישראל שימו איש חרבו על ירכו עברו ושובו משער לשער במחנה והרגו איש את אחיו ואיש את רעהו ואיש את קרבו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כח">כח</span>
ויעשו בני לוי כדבר משה ויפל מן העם ביום ההוא כשלשת אלפי איש:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, כט">כט</span>
ויאמר משה מלאו ידכם היום ליהוה כי איש בבנו ובאחיו ולתת עליכם היום ברכה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, ל">ל</span>
ויהי ממחרת ויאמר משה אל העם אתם חטאתם חטאה גדלה ועתה אעלה אל יהוה אולי אכפרה בעד חטאתכם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, לא">לא</span>
וישב משה אל יהוה ויאמר אנא חטא העם הזה חטאה גדלה ויעשו להם אלהי זהב:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, לב">לב</span>
ועתה אם תשא חטאתם ואם אין מחני נא מספרך אשר כתבת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, לג">לג</span>
ויאמר יהוה אל משה מי אשר חטא לי אמחנו מספרי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, לד">לד</span>
ועתה לך נחה את העם אל אשר דברתי לך הנה מלאכי ילך לפניך וביום פקדי ופקדתי עלהם חטאתם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לב, לה">לה</span>
ויגף יהוה את העם על אשר עשו את העגל אשר עשה אהרן: <B>(ס)</B><p dir="rtl">
<h3 dir="rtl" id="b02_Exodus, פרשת כי תשא, פרק לג">פרק לג</h3><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, א">א</span>
וידבר יהוה אל משה לך עלה מזה אתה והעם אשר העלית מארץ מצרים אל הארץ אשר נשבעתי לאברהם ליצחק וליעקב לאמר לזרעך אתננה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ב">ב</span>
ושלחתי לפניך מלאך וגרשתי את הכנעני האמרי והחתי והפרזי החוי והיבוסי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ג">ג</span>
אל ארץ זבת חלב ודבש כי לא אעלה בקרבך כי עם קשה ערף אתה פן אכלך בדרך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ד">ד</span>
וישמע העם את הדבר הרע הזה ויתאבלו ולא שתו איש עדיו עליו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ה">ה</span>
ויאמר יהוה אל משה אמר אל בני ישראל אתם עם קשה ערף רגע אחד אעלה בקרבך וכליתיך ועתה הורד עדיך מעליך ואדעה מה אעשה לך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ו">ו</span>
ויתנצלו בני ישראל את עדים מהר חורב:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ז">ז</span>
ומשה יקח את האהל ונטה לו מחוץ למחנה הרחק מן המחנה וקרא לו אהל מועד והיה כל מבקש יהוה יצא אל אהל מועד אשר מחוץ למחנה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ח">ח</span>
והיה כצאת משה אל האהל יקומו כל העם ונצבו איש פתח אהלו והביטו אחרי משה עד באו האהלה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, ט">ט</span>
והיה כבא משה האהלה ירד עמוד הענן ועמד פתח האהל ודבר עם משה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, י">י</span>
וראה כל העם את עמוד הענן עמד פתח האהל וקם כל העם והשתחוו איש פתח אהלו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יא">יא</span>
ודבר יהוה אל משה פנים אל פנים כאשר ידבר איש אל רעהו ושב אל המחנה ומשרתו יהושע בן נון נער לא ימיש מתוך האהל: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יב">יב</span>
<b><small><small style='background-color:#7694DA; color:white;'>&nbspשלישי&nbsp</small></small>&nbsp</b>ויאמר משה אל יהוה ראה אתה אמר אלי העל את העם הזה ואתה לא הודעתני את אשר תשלח עמי ואתה אמרת ידעתיך בשם וגם מצאת חן בעיני:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יג">יג</span>
ועתה אם נא מצאתי חן בעיניך הודעני נא את דרכך ואדעך למען אמצא חן בעיניך וראה כי עמך הגוי הזה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יד">יד</span>
ויאמר פני ילכו והנחתי לך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, טו">טו</span>
ויאמר אליו אם אין פניך הלכים אל תעלנו מזה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, טז">טז</span>
ובמה יודע אפוא כי מצאתי חן בעיניך אני ועמך הלוא בלכתך עמנו ונפלינו אני ועמך מכל העם אשר על פני האדמה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יז">יז</span>
ויאמר יהוה אל משה גם את הדבר הזה אשר דברת אעשה כי מצאת חן בעיני ואדעך בשם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יח">יח</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויאמר הראני נא את כבדך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, יט">יט</span>
ויאמר אני אעביר כל טובי על פניך וקראתי בשם יהוה לפניך וחנתי את אשר אחן ורחמתי את אשר ארחם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, כ">כ</span>
ויאמר לא תוכל לראת את פני כי לא יראני האדם וחי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, כא">כא</span>
ויאמר יהוה הנה מקום אתי ונצבת על הצור:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, כב">כב</span>
והיה בעבר כבדי ושמתיך בנקרת הצור ושכתי כפי עליך עד עברי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לג, כג">כג</span>
והסרתי את כפי וראית את אחרי ופני לא יראו: <B>(פ)</B><p dir="rtl">
<h3 dir="rtl" id="b02_Exodus, פרשת כי תשא, פרק לד">פרק לד</h3><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, א">א</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויאמר יהוה אל משה פסל לך שני לחת אבנים כראשנים וכתבתי על הלחת את הדברים אשר היו על הלחת הראשנים אשר שברת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ב">ב</span>
והיה נכון לבקר ועלית בבקר אל הר סיני ונצבת לי שם על ראש ההר:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ג">ג</span>
ואיש לא יעלה עמך וגם איש אל ירא בכל ההר גם הצאן והבקר אל ירעו אל מול ההר ההוא:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ד">ד</span>
ויפסל שני לחת אבנים כראשנים וישכם משה בבקר ויעל אל הר סיני כאשר צוה יהוה אתו ויקח בידו שני לחת אבנים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ה">ה</span>
וירד יהוה בענן ויתיצב עמו שם ויקרא בשם יהוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ו">ו</span>
ויעבר יהוה על פניו ויקרא יהוה יהוה אל רחום וחנון ארך אפים ורב חסד ואמת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ז">ז</span>
נצר חסד לאלפים נשא עון ופשע וחטאה ונקה לא ינקה פקד עון אבות על בנים ועל בני בנים על שלשים ועל רבעים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ח">ח</span>
וימהר משה ויקד ארצה וישתחו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ט">ט</span>
ויאמר אם נא מצאתי חן בעיניך אדני ילך נא אדני בקרבנו כי עם קשה ערף הוא וסלחת לעוננו ולחטאתנו ונחלתנו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, י">י</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ויאמר הנה אנכי כרת ברית נגד כל עמך אעשה נפלאת אשר לא נבראו בכל הארץ ובכל הגוים וראה כל העם אשר אתה בקרבו את מעשה יהוה כי נורא הוא אשר אני עשה עמך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יא">יא</span>
שמר לך את אשר אנכי מצוך היום הנני גרש מפניך את האמרי והכנעני והחתי והפרזי והחוי והיבוסי:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יב">יב</span>
השמר לך פן תכרת ברית ליושב הארץ אשר אתה בא עליה פן יהיה למוקש בקרבך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יג">יג</span>
כי את מזבחתם תתצון ואת מצבתם תשברון ואת אשריו תכרתון:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יד">יד</span>
כי לא תשתחוה לאל אחר כי יהוה קנא שמו אל קנא הוא:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, טו">טו</span>
פן תכרת ברית ליושב הארץ וזנו אחרי אלהיהם וזבחו לאלהיהם וקרא לך ואכלת מזבחו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, טז">טז</span>
ולקחת מבנתיו לבניך וזנו בנתיו אחרי אלהיהן והזנו את בניך אחרי אלהיהן:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יז">יז</span>
אלהי מסכה לא תעשה לך:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יח">יח</span>
את חג המצות תשמר שבעת ימים תאכל מצות אשר צויתך למועד חדש האביב כי בחדש האביב יצאת ממצרים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, יט">יט</span>
כל פטר רחם לי וכל מקנך תזכר פטר שור ושה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כ">כ</span>
ופטר חמור תפדה בשה ואם לא תפדה וערפתו כל בכור בניך תפדה ולא יראו פני ריקם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כא">כא</span>
ששת ימים תעבד וביום השביעי תשבת בחריש ובקציר תשבת:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כב">כב</span>
וחג שבעת תעשה לך בכורי קציר חטים וחג האסיף תקופת השנה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כג">כג</span>
שלש פעמים בשנה יראה כל זכורך את פני האדן יהוה אלהי ישראל:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כד">כד</span>
כי אוריש גוים מפניך והרחבתי את גבלך ולא יחמד איש את ארצך בעלתך לראות את פני יהוה אלהיך שלש פעמים בשנה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כה">כה</span>
לא תשחט על חמץ דם זבחי ולא ילין לבקר זבח חג הפסח:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כו">כו</span>
ראשית בכורי אדמתך תביא בית יהוה אלהיך לא תבשל גדי בחלב אמו: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כז">כז</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>ויאמר יהוה אל משה כתב לך את הדברים האלה כי על פי הדברים האלה כרתי אתך ברית ואת ישראל:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כח">כח</span>
ויהי שם עם יהוה ארבעים יום וארבעים לילה לחם לא אכל ומים לא שתה ויכתב על הלחת את דברי הברית עשרת הדברים:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, כט">כט</span>
ויהי ברדת משה מהר סיני ושני לחת העדת ביד משה ברדתו מן ההר ומשה לא ידע כי קרן עור פניו בדברו אתו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, ל">ל</span>
וירא אהרן וכל בני ישראל את משה והנה קרן עור פניו וייראו מגשת אליו:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, לא">לא</span>
ויקרא אלהם משה וישבו אליו אהרן וכל הנשאים בעדה וידבר משה אלהם:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, לב">לב</span>
ואחרי כן נגשו כל בני ישראל ויצום את כל אשר דבר יהוה אתו בהר סיני:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, לג">לג</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויכל משה מדבר אתם ויתן על פניו מסוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, לד">לד</span>
ובבא משה לפני יהוה לדבר אתו יסיר את המסוה עד צאתו ויצא ודבר אל בני ישראל את אשר יצוה:<p dir="rtl">
<span dir="rtl" class="inlineHeader" id="b02_Exodus, פרשת כי תשא, פרק לד, לה">לה</span>
וראו בני ישראל את פני משה כי קרן עור פני משה והשיב משה את המסוה על פניו עד באו לדבר אתו: <B>(ססס)</B><p dir="rtl">
<h2 dir="rtl" id="b02_Exodus, פרשת ויקהל">פרשת ויקהל</h2><p dir="rtl">
<h3 dir="rtl" id="b02_Exodus, פרשת ויקהל, פרק לה">פרק לה</h3><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, א">א</span>
ויקהל משה את כל עדת בני ישראל ויאמר אלהם אלה הדברים אשר צוה יהוה לעשת אתם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ב">ב</span>
ששת ימים תעשה מלאכה וביום השביעי יהיה לכם קדש שבת שבתון ליהוה כל העשה בו מלאכה יומת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ג">ג</span>
לא תבערו אש בכל משבתיכם ביום השבת: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ד">ד</span>
ויאמר משה אל כל עדת בני ישראל לאמר זה הדבר אשר צוה יהוה לאמר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ה">ה</span>
קחו מאתכם תרומה ליהוה כל נדיב לבו יביאה את תרומת יהוה זהב וכסף ונחשת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ו">ו</span>
ותכלת וארגמן ותולעת שני ושש ועזים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ז">ז</span>
וערת אילם מאדמים וערת תחשים ועצי שטים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ח">ח</span>
ושמן למאור ובשמים לשמן המשחה ולקטרת הסמים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ט">ט</span>
ואבני שהם ואבני מלאים לאפוד ולחשן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, י">י</span>
וכל חכם לב בכם יבאו ויעשו את כל אשר צוה יהוה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יא">יא</span>
את המשכן את אהלו ואת מכסהו את קרסיו ואת קרשיו את בריחו את עמדיו ואת אדניו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יב">יב</span>
את הארן ואת בדיו את הכפרת ואת פרכת המסך:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יג">יג</span>
את השלחן ואת בדיו ואת כל כליו ואת לחם הפנים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יד">יד</span>
ואת מנרת המאור ואת כליה ואת נרתיה ואת שמן המאור:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, טו">טו</span>
ואת מזבח הקטרת ואת בדיו ואת שמן המשחה ואת קטרת הסמים ואת מסך הפתח לפתח המשכן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, טז">טז</span>
את מזבח העלה ואת מכבר הנחשת אשר לו את בדיו ואת כל כליו את הכיר ואת כנו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יז">יז</span>
את קלעי החצר את עמדיו ואת אדניה ואת מסך שער החצר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יח">יח</span>
את יתדת המשכן ואת יתדת החצר ואת מיתריהם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, יט">יט</span>
את בגדי השרד לשרת בקדש את בגדי הקדש לאהרן הכהן ואת בגדי בניו לכהן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כ">כ</span>
ויצאו כל עדת בני ישראל מלפני משה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כא">כא</span>
<b><small><small style='background-color:#7694DA; color:white;'>&nbspשני&nbsp</small></small>&nbsp</b>ויבאו כל איש אשר נשאו לבו וכל אשר נדבה רוחו אתו הביאו את תרומת יהוה למלאכת אהל מועד ולכל עבדתו ולבגדי הקדש:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כב">כב</span>
ויבאו האנשים על הנשים כל נדיב לב הביאו חח ונזם וטבעת וכומז כל כלי זהב וכל איש אשר הניף תנופת זהב ליהוה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כג">כג</span>
וכל איש אשר נמצא אתו תכלת וארגמן ותולעת שני ושש ועזים וערת אילם מאדמים וערת תחשים הביאו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כד">כד</span>
כל מרים תרומת כסף ונחשת הביאו את תרומת יהוה וכל אשר נמצא אתו עצי שטים לכל מלאכת העבדה הביאו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כה">כה</span>
וכל אשה חכמת לב בידיה טוו ויביאו מטוה את התכלת ואת הארגמן את תולעת השני ואת השש:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כו">כו</span>
וכל הנשים אשר נשא לבן אתנה בחכמה טוו את העזים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כז">כז</span>
והנשאם הביאו את אבני השהם ואת אבני המלאים לאפוד ולחשן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כח">כח</span>
ואת הבשם ואת השמן למאור ולשמן המשחה ולקטרת הסמים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, כט">כט</span>
כל איש ואשה אשר נדב לבם אתם להביא לכל המלאכה אשר צוה יהוה לעשות ביד משה הביאו בני ישראל נדבה ליהוה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, ל">ל</span>
<b><small><small style='background-color:#7694DA; color:white;'>&nbspשלישי ־ שני במחוברין&nbsp</small></small>&nbsp</b>ויאמר משה אל בני ישראל ראו קרא יהוה בשם בצלאל בן אורי בן חור למטה יהודה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, לא">לא</span>
וימלא אתו רוח אלהים בחכמה בתבונה ובדעת ובכל מלאכה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, לב">לב</span>
ולחשב מחשבת לעשת בזהב ובכסף ובנחשת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, לג">לג</span>
ובחרשת אבן למלאת ובחרשת עץ לעשות בכל מלאכת מחשבת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, לד">לד</span>
ולהורת נתן בלבו הוא ואהליאב בן אחיסמך למטה דן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לה, לה">לה</span>
מלא אתם חכמת לב לעשות כל מלאכת חרש וחשב ורקם בתכלת ובארגמן בתולעת השני ובשש וארג עשי כל מלאכה וחשבי מחשבת:<p dir="rtl">
<h3 dir="rtl" id="b02_Exodus, פרשת ויקהל, פרק לו">פרק לו</h3><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, א">א</span>
ועשה בצלאל ואהליאב וכל איש חכם לב אשר נתן יהוה חכמה ותבונה בהמה לדעת לעשת את כל מלאכת עבדת הקדש לכל אשר צוה יהוה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ב">ב</span>
ויקרא משה אל בצלאל ואל אהליאב ואל כל איש חכם לב אשר נתן יהוה חכמה בלבו כל אשר נשאו לבו לקרבה אל המלאכה לעשת אתה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ג">ג</span>
ויקחו מלפני משה את כל התרומה אשר הביאו בני ישראל למלאכת עבדת הקדש לעשת אתה והם הביאו אליו עוד נדבה בבקר בבקר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ד">ד</span>
ויבאו כל החכמים העשים את כל מלאכת הקדש איש איש ממלאכתו אשר המה עשים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ה">ה</span>
ויאמרו אל משה לאמר מרבים העם להביא מדי העבדה למלאכה אשר צוה יהוה לעשת אתה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ו">ו</span>
ויצו משה ויעבירו קול במחנה לאמר איש ואשה אל יעשו עוד מלאכה לתרומת הקדש ויכלא העם מהביא:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ז">ז</span>
והמלאכה היתה דים לכל המלאכה לעשות אתה והותר: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ח">ח</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויעשו כל חכם לב בעשי המלאכה את המשכן עשר יריעת שש משזר ותכלת וארגמן ותולעת שני כרבים מעשה חשב עשה אתם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ט">ט</span>
ארך היריעה האחת שמנה ועשרים באמה ורחב ארבע באמה היריעה האחת מדה אחת לכל היריעת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, י">י</span>
ויחבר את חמש היריעת אחת אל אחת וחמש יריעת חבר אחת אל אחת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יא">יא</span>
ויעש ללאת תכלת על שפת היריעה האחת מקצה במחברת כן עשה בשפת היריעה הקיצונה במחברת השנית:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יב">יב</span>
חמשים ללאת עשה ביריעה האחת וחמשים ללאת עשה בקצה היריעה אשר במחברת השנית מקבילת הללאת אחת אל אחת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יג">יג</span>
ויעש חמשים קרסי זהב ויחבר את היריעת אחת אל אחת בקרסים ויהי המשכן אחד: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יד">יד</span>
ויעש יריעת עזים לאהל על המשכן עשתי עשרה יריעת עשה אתם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, טו">טו</span>
ארך היריעה האחת שלשים באמה וארבע אמות רחב היריעה האחת מדה אחת לעשתי עשרה יריעת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, טז">טז</span>
ויחבר את חמש היריעת לבד ואת שש היריעת לבד:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יז">יז</span>
ויעש ללאת חמשים על שפת היריעה הקיצנה במחברת וחמשים ללאת עשה על שפת היריעה החברת השנית:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יח">יח</span>
ויעש קרסי נחשת חמשים לחבר את האהל להית אחד:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, יט">יט</span>
ויעש מכסה לאהל ערת אילם מאדמים ומכסה ערת תחשים מלמעלה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כ">כ</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>ויעש את הקרשים למשכן עצי שטים עמדים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כא">כא</span>
עשר אמת ארך הקרש ואמה וחצי האמה רחב הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כב">כב</span>
שתי ידת לקרש האחד משלבת אחת אל אחת כן עשה לכל קרשי המשכן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כג">כג</span>
ויעש את הקרשים למשכן עשרים קרשים לפאת נגב תימנה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כד">כד</span>
וארבעים אדני כסף עשה תחת עשרים הקרשים שני אדנים תחת הקרש האחד לשתי ידתיו ושני אדנים תחת הקרש האחד לשתי ידתיו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כה">כה</span>
ולצלע המשכן השנית לפאת צפון עשה עשרים קרשים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כו">כו</span>
וארבעים אדניהם כסף שני אדנים תחת הקרש האחד ושני אדנים תחת הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כז">כז</span>
ולירכתי המשכן ימה עשה ששה קרשים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כח">כח</span>
ושני קרשים עשה למקצעת המשכן בירכתים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, כט">כט</span>
והיו תואמם מלמטה ויחדו יהיו תמים אל ראשו אל הטבעת האחת כן עשה לשניהם לשני המקצעת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, ל">ל</span>
והיו שמנה קרשים ואדניהם כסף ששה עשר אדנים שני אדנים שני אדנים תחת הקרש האחד:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לא">לא</span>
ויעש בריחי עצי שטים חמשה לקרשי צלע המשכן האחת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לב">לב</span>
וחמשה בריחם לקרשי צלע המשכן השנית וחמשה בריחם לקרשי המשכן לירכתים ימה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לג">לג</span>
ויעש את הבריח התיכן לברח בתוך הקרשים מן הקצה אל הקצה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לד">לד</span>
ואת הקרשים צפה זהב ואת טבעתם עשה זהב בתים לבריחם ויצף את הבריחם זהב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לה">לה</span>
ויעש את הפרכת תכלת וארגמן ותולעת שני ושש משזר מעשה חשב עשה אתה כרבים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לו">לו</span>
ויעש לה ארבעה עמודי שטים ויצפם זהב וויהם זהב ויצק להם ארבעה אדני כסף:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לז">לז</span>
ויעש מסך לפתח האהל תכלת וארגמן ותולעת שני ושש משזר מעשה רקם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לו, לח">לח</span>
ואת עמודיו חמשה ואת וויהם וצפה ראשיהם וחשקיהם זהב ואדניהם חמשה נחשת: <B>(פ)</B><p dir="rtl">
<h3 dir="rtl" id="b02_Exodus, פרשת ויקהל, פרק לז">פרק לז</h3><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, א">א</span>
ויעש בצלאל את הארן עצי שטים אמתים וחצי ארכו ואמה וחצי רחבו ואמה וחצי קמתו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ב">ב</span>
ויצפהו זהב טהור מבית ומחוץ ויעש לו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ג">ג</span>
ויצק לו ארבע טבעת זהב על ארבע פעמתיו ושתי טבעת על צלעו האחת ושתי טבעת על צלעו השנית:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ד">ד</span>
ויעש בדי עצי שטים ויצף אתם זהב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ה">ה</span>
ויבא את הבדים בטבעת על צלעת הארן לשאת את הארן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ו">ו</span>
ויעש כפרת זהב טהור אמתים וחצי ארכה ואמה וחצי רחבה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ז">ז</span>
ויעש שני כרבים זהב מקשה עשה אתם משני קצות הכפרת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ח">ח</span>
כרוב אחד מקצה מזה וכרוב אחד מקצה מזה מן הכפרת עשה את הכרבים משני קצוותו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, ט">ט</span>
ויהיו הכרבים פרשי כנפים למעלה סככים בכנפיהם על הכפרת ופניהם איש אל אחיו אל הכפרת היו פני הכרבים: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, י">י</span>
ויעש את השלחן עצי שטים אמתים ארכו ואמה רחבו ואמה וחצי קמתו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יא">יא</span>
ויצף אתו זהב טהור ויעש לו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יב">יב</span>
ויעש לו מסגרת טפח סביב ויעש זר זהב למסגרתו סביב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יג">יג</span>
ויצק לו ארבע טבעת זהב ויתן את הטבעת על ארבע הפאת אשר לארבע רגליו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יד">יד</span>
לעמת המסגרת היו הטבעת בתים לבדים לשאת את השלחן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, טו">טו</span>
ויעש את הבדים עצי שטים ויצף אתם זהב לשאת את השלחן:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, טז">טז</span>
ויעש את הכלים אשר על השלחן את קערתיו ואת כפתיו ואת מנקיתיו ואת הקשות אשר יסך בהן זהב טהור: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יז">יז</span>
<b><small><small style='background-color:#7694DA; color:white;'>&nbspשישי ־ שלישי במחוברין&nbsp</small></small>&nbsp</b>ויעש את המנרה זהב טהור מקשה עשה את המנרה ירכה וקנה גביעיה כפתריה ופרחיה ממנה היו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יח">יח</span>
וששה קנים יצאים מצדיה שלשה קני מנרה מצדה האחד ושלשה קני מנרה מצדה השני:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, יט">יט</span>
שלשה גבעים משקדים בקנה האחד כפתר ופרח ושלשה גבעים משקדים בקנה אחד כפתר ופרח כן לששת הקנים היצאים מן המנרה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כ">כ</span>
ובמנרה ארבעה גבעים משקדים כפתריה ופרחיה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כא">כא</span>
וכפתר תחת שני הקנים ממנה וכפתר תחת שני הקנים ממנה וכפתר תחת שני הקנים ממנה לששת הקנים היצאים ממנה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כב">כב</span>
כפתריהם וקנתם ממנה היו כלה מקשה אחת זהב טהור:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כג">כג</span>
ויעש את נרתיה שבעה ומלקחיה ומחתתיה זהב טהור:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כד">כד</span>
ככר זהב טהור עשה אתה ואת כל כליה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כה">כה</span>
ויעש את מזבח הקטרת עצי שטים אמה ארכו ואמה רחבו רבוע ואמתים קמתו ממנו היו קרנתיו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כו">כו</span>
ויצף אתו זהב טהור את גגו ואת קירתיו סביב ואת קרנתיו ויעש לו זר זהב סביב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כז">כז</span>
ושתי טבעת זהב עשה לו מתחת לזרו על שתי צלעתיו על שני צדיו לבתים לבדים לשאת אתו בהם:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כח">כח</span>
ויעש את הבדים עצי שטים ויצף אתם זהב:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לז, כט">כט</span>
ויעש את שמן המשחה קדש ואת קטרת הסמים טהור מעשה רקח: <B>(ס)</B><p dir="rtl">
<h3 dir="rtl" id="b02_Exodus, פרשת ויקהל, פרק לח">פרק לח</h3><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, א">א</span>
<b><small><small style='background-color:#7694DA; color:white;'>&nbspשביעי ־ רביעי במחוברין&nbsp</small></small>&nbsp</b>ויעש את מזבח העלה עצי שטים חמש אמות ארכו וחמש אמות רחבו רבוע ושלש אמות קמתו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ב">ב</span>
ויעש קרנתיו על ארבע פנתיו ממנו היו קרנתיו ויצף אתו נחשת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ג">ג</span>
ויעש את כל כלי המזבח את הסירת ואת היעים ואת המזרקת את המזלגת ואת המחתת כל כליו עשה נחשת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ד">ד</span>
ויעש למזבח מכבר מעשה רשת נחשת תחת כרכבו מלמטה עד חציו:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ה">ה</span>
ויצק ארבע טבעת בארבע הקצות למכבר הנחשת בתים לבדים:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ו">ו</span>
ויעש את הבדים עצי שטים ויצף אתם נחשת:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ז">ז</span>
ויבא את הבדים בטבעת על צלעת המזבח לשאת אתו בהם נבוב לחת עשה אתו: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ח">ח</span>
ויעש את הכיור נחשת ואת כנו נחשת במראת הצבאת אשר צבאו פתח אהל מועד: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, ט">ט</span>
ויעש את החצר לפאת נגב תימנה קלעי החצר שש משזר מאה באמה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, י">י</span>
עמודיהם עשרים ואדניהם עשרים נחשת ווי העמודים וחשקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יא">יא</span>
ולפאת צפון מאה באמה עמודיהם עשרים ואדניהם עשרים נחשת ווי העמודים וחשקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יב">יב</span>
ולפאת ים קלעים חמשים באמה עמודיהם עשרה ואדניהם עשרה ווי העמדים וחשוקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יג">יג</span>
ולפאת קדמה מזרחה חמשים אמה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יד">יד</span>
קלעים חמש עשרה אמה אל הכתף עמודיהם שלשה ואדניהם שלשה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, טו">טו</span>
ולכתף השנית מזה ומזה לשער החצר קלעים חמש עשרה אמה עמדיהם שלשה ואדניהם שלשה:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, טז">טז</span>
כל קלעי החצר סביב שש משזר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יז">יז</span>
והאדנים לעמדים נחשת ווי העמודים וחשוקיהם כסף וצפוי ראשיהם כסף והם מחשקים כסף כל עמדי החצר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יח">יח</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ומסך שער החצר מעשה רקם תכלת וארגמן ותולעת שני ושש משזר ועשרים אמה ארך וקומה ברחב חמש אמות לעמת קלעי החצר:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, יט">יט</span>
ועמדיהם ארבעה ואדניהם ארבעה נחשת וויהם כסף וצפוי ראשיהם וחשקיהם כסף:<p dir="rtl">
<span dir="rtl" class="inlineHeader" id="b02_Exodus, פרשת ויקהל, פרק לח, כ">כ</span>
וכל היתדת למשכן ולחצר סביב נחשת: <B>(ססס)</B><p dir="rtl">
<h2 dir="rtl" id="b02_Exodus, פרשת פקודי">פרשת פקודי</h2><p dir="rtl">
<h3 dir="rtl" id="b02_Exodus, פרשת פקודי, המשך פרק לח">המשך פרק לח</h3><p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כא">כא</span>
אלה פקודי המשכן משכן העדת אשר פקד על פי משה עבדת הלוים ביד איתמר בן אהרן הכהן:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כב">כב</span>
ובצלאל בן אורי בן חור למטה יהודה עשה את כל אשר צוה יהוה את משה:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כג">כג</span>
ואתו אהליאב בן אחיסמך למטה דן חרש וחשב ורקם בתכלת ובארגמן ובתולעת השני ובשש: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כד">כד</span>
כל הזהב העשוי למלאכה בכל מלאכת הקדש ויהי זהב התנופה תשע ועשרים ככר ושבע מאות ושלשים שקל בשקל הקדש:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כה">כה</span>
וכסף פקודי העדה מאת ככר ואלף ושבע מאות וחמשה ושבעים שקל בשקל הקדש:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כו">כו</span>
בקע לגלגלת מחצית השקל בשקל הקדש לכל העבר על הפקדים מבן עשרים שנה ומעלה לשש מאות אלף ושלשת אלפים וחמש מאות וחמשים:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כז">כז</span>
ויהי מאת ככר הכסף לצקת את אדני הקדש ואת אדני הפרכת מאת אדנים למאת הככר ככר לאדן:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כח">כח</span>
ואת האלף ושבע המאות וחמשה ושבעים עשה ווים לעמודים וצפה ראשיהם וחשק אתם:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, כט">כט</span>
ונחשת התנופה שבעים ככר ואלפים וארבע מאות שקל:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, ל">ל</span>
ויעש בה את אדני פתח אהל מועד ואת מזבח הנחשת ואת מכבר הנחשת אשר לו ואת כל כלי המזבח:<p dir="rtl">
<span dir="rtl" class="inlineHeader" id="b02_Exodus, פרשת פקודי, המשך פרק לח, לא">לא</span>
ואת אדני החצר סביב ואת אדני שער החצר ואת כל יתדת המשכן ואת כל יתדת החצר סביב:<p dir="rtl">
<h3 dir="rtl" id="b02_Exodus, פרשת פקודי, פרק לט">פרק לט</h3><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, א">א</span>
ומן התכלת והארגמן ותולעת השני עשו בגדי שרד לשרת בקדש ויעשו את בגדי הקדש אשר לאהרן כאשר צוה יהוה את משה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ב">ב</span>
<b><small><small style='background-color:#7694DA; color:white;'>&nbspשני ־ חמישי במחוברין&nbsp</small></small>&nbsp</b>ויעש את האפד זהב תכלת וארגמן ותולעת שני ושש משזר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ג">ג</span>
וירקעו את פחי הזהב וקצץ פתילם לעשות בתוך התכלת ובתוך הארגמן ובתוך תולעת השני ובתוך השש מעשה חשב:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ד">ד</span>
כתפת עשו לו חברת על שני קצוותו חבר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ה">ה</span>
וחשב אפדתו אשר עליו ממנו הוא כמעשהו זהב תכלת וארגמן ותולעת שני ושש משזר כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ו">ו</span>
ויעשו את אבני השהם מסבת משבצת זהב מפתחת פתוחי חותם על שמות בני ישראל:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ז">ז</span>
וישם אתם על כתפת האפד אבני זכרון לבני ישראל כאשר צוה יהוה את משה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ח">ח</span>
ויעש את החשן מעשה חשב כמעשה אפד זהב תכלת וארגמן ותולעת שני ושש משזר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ט">ט</span>
רבוע היה כפול עשו את החשן זרת ארכו וזרת רחבו כפול:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, י">י</span>
וימלאו בו ארבעה טורי אבן טור אדם פטדה וברקת הטור האחד:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יא">יא</span>
והטור השני נפך ספיר ויהלם:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יב">יב</span>
והטור השלישי לשם שבו ואחלמה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יג">יג</span>
והטור הרביעי תרשיש שהם וישפה מוסבת משבצת זהב במלאתם:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יד">יד</span>
והאבנים על שמת בני ישראל הנה שתים עשרה על שמתם פתוחי חתם איש על שמו לשנים עשר שבט:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, טו">טו</span>
ויעשו על החשן שרשרת גבלת מעשה עבת זהב טהור:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, טז">טז</span>
ויעשו שתי משבצת זהב ושתי טבעת זהב ויתנו את שתי הטבעת על שני קצות החשן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יז">יז</span>
ויתנו שתי העבתת הזהב על שתי הטבעת על קצות החשן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יח">יח</span>
ואת שתי קצות שתי העבתת נתנו על שתי המשבצת ויתנם על כתפת האפד אל מול פניו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, יט">יט</span>
ויעשו שתי טבעת זהב וישימו על שני קצות החשן על שפתו אשר אל עבר האפד ביתה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כ">כ</span>
ויעשו שתי טבעת זהב ויתנם על שתי כתפת האפד מלמטה ממול פניו לעמת מחברתו ממעל לחשב האפד:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כא">כא</span>
וירכסו את החשן מטבעתיו אל טבעת האפד בפתיל תכלת להית על חשב האפד ולא יזח החשן מעל האפד כאשר צוה יהוה את משה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כב">כב</span>
<b><small><small style='background-color:#7694DA; color:white;'>&nbspשלישי ־ ששי במחוברין&nbsp</small></small>&nbsp</b>ויעש את מעיל האפד מעשה ארג כליל תכלת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כג">כג</span>
ופי המעיל בתוכו כפי תחרא שפה לפיו סביב לא יקרע:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כד">כד</span>
ויעשו על שולי המעיל רמוני תכלת וארגמן ותולעת שני משזר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כה">כה</span>
ויעשו פעמני זהב טהור ויתנו את הפעמנים בתוך הרמנים על שולי המעיל סביב בתוך הרמנים:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כו">כו</span>
פעמן ורמן פעמן ורמן על שולי המעיל סביב לשרת כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כז">כז</span>
ויעשו את הכתנת שש מעשה ארג לאהרן ולבניו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כח">כח</span>
ואת המצנפת שש ואת פארי המגבעת שש ואת מכנסי הבד שש משזר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, כט">כט</span>
ואת האבנט שש משזר ותכלת וארגמן ותולעת שני מעשה רקם כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, ל">ל</span>
ויעשו את ציץ נזר הקדש זהב טהור ויכתבו עליו מכתב פתוחי חותם קדש ליהוה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לא">לא</span>
ויתנו עליו פתיל תכלת לתת על המצנפת מלמעלה כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לב">לב</span>
ותכל כל עבדת משכן אהל מועד ויעשו בני ישראל ככל אשר צוה יהוה את משה כן עשו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לג">לג</span>
<b><small><small style='background-color:#7694DA; color:white;'>&nbspרביעי&nbsp</small></small>&nbsp</b>ויביאו את המשכן אל משה את האהל ואת כל כליו קרסיו קרשיו בריחו ועמדיו ואדניו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לד">לד</span>
ואת מכסה עורת האילם המאדמים ואת מכסה ערת התחשים ואת פרכת המסך:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לה">לה</span>
את ארון העדת ואת בדיו ואת הכפרת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לו">לו</span>
את השלחן את כל כליו ואת לחם הפנים:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לז">לז</span>
את המנרה הטהרה את נרתיה נרת המערכה ואת כל כליה ואת שמן המאור:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לח">לח</span>
ואת מזבח הזהב ואת שמן המשחה ואת קטרת הסמים ואת מסך פתח האהל:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, לט">לט</span>
את מזבח הנחשת ואת מכבר הנחשת אשר לו את בדיו ואת כל כליו את הכיר ואת כנו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, מ">מ</span>
את קלעי החצר את עמדיה ואת אדניה ואת המסך לשער החצר את מיתריו ויתדתיה ואת כל כלי עבדת המשכן לאהל מועד:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, מא">מא</span>
את בגדי השרד לשרת בקדש את בגדי הקדש לאהרן הכהן ואת בגדי בניו לכהן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, מב">מב</span>
ככל אשר צוה יהוה את משה כן עשו בני ישראל את כל העבדה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק לט, מג">מג</span>
וירא משה את כל המלאכה והנה עשו אתה כאשר צוה יהוה כן עשו ויברך אתם משה: <B>(פ)</B><p dir="rtl">
<h3 dir="rtl" id="b02_Exodus, פרשת פקודי, פרק מ">פרק מ</h3><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, א">א</span>
<b><small><small style='background-color:#7694DA; color:white;'>&nbspחמישי&nbsp</small></small>&nbsp</b>וידבר יהוה אל משה לאמר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ב">ב</span>
ביום החדש הראשון באחד לחדש תקים את משכן אהל מועד:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ג">ג</span>
ושמת שם את ארון העדות וסכת על הארן את הפרכת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ד">ד</span>
והבאת את השלחן וערכת את ערכו והבאת את המנרה והעלית את נרתיה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ה">ה</span>
ונתתה את מזבח הזהב לקטרת לפני ארון העדת ושמת את מסך הפתח למשכן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ו">ו</span>
ונתתה את מזבח העלה לפני פתח משכן אהל מועד:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ז">ז</span>
ונתת את הכיר בין אהל מועד ובין המזבח ונתת שם מים:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ח">ח</span>
ושמת את החצר סביב ונתת את מסך שער החצר:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ט">ט</span>
ולקחת את שמן המשחה ומשחת את המשכן ואת כל אשר בו וקדשת אתו ואת כל כליו והיה קדש:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, י">י</span>
ומשחת את מזבח העלה ואת כל כליו וקדשת את המזבח והיה המזבח קדש קדשים:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יא">יא</span>
ומשחת את הכיר ואת כנו וקדשת אתו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יב">יב</span>
והקרבת את אהרן ואת בניו אל פתח אהל מועד ורחצת אתם במים:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יג">יג</span>
והלבשת את אהרן את בגדי הקדש ומשחת אתו וקדשת אתו וכהן לי:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יד">יד</span>
ואת בניו תקריב והלבשת אתם כתנת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, טו">טו</span>
ומשחת אתם כאשר משחת את אביהם וכהנו לי והיתה להית להם משחתם לכהנת עולם לדרתם:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, טז">טז</span>
ויעש משה ככל אשר צוה יהוה אתו כן עשה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יז">יז</span>
<b><small><small style='background-color:#7694DA; color:white;'>&nbspשישי&nbsp</small></small>&nbsp</b>ויהי בחדש הראשון בשנה השנית באחד לחדש הוקם המשכן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יח">יח</span>
ויקם משה את המשכן ויתן את אדניו וישם את קרשיו ויתן את בריחיו ויקם את עמודיו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, יט">יט</span>
ויפרש את האהל על המשכן וישם את מכסה האהל עליו מלמעלה כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כ">כ</span>
ויקח ויתן את העדת אל הארן וישם את הבדים על הארן ויתן את הכפרת על הארן מלמעלה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כא">כא</span>
ויבא את הארן אל המשכן וישם את פרכת המסך ויסך על ארון העדות כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כב">כב</span>
ויתן את השלחן באהל מועד על ירך המשכן צפנה מחוץ לפרכת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כג">כג</span>
ויערך עליו ערך לחם לפני יהוה כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כד">כד</span>
וישם את המנרה באהל מועד נכח השלחן על ירך המשכן נגבה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כה">כה</span>
ויעל הנרת לפני יהוה כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כו">כו</span>
וישם את מזבח הזהב באהל מועד לפני הפרכת:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כז">כז</span>
ויקטר עליו קטרת סמים כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כח">כח</span>
<b><small><small style='background-color:#7694DA; color:white;'>&nbspשביעי&nbsp</small></small>&nbsp</b>וישם את מסך הפתח למשכן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, כט">כט</span>
ואת מזבח העלה שם פתח משכן אהל מועד ויעל עליו את העלה ואת המנחה כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, ל">ל</span>
וישם את הכיר בין אהל מועד ובין המזבח ויתן שמה מים לרחצה:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לא">לא</span>
ורחצו ממנו משה ואהרן ובניו את ידיהם ואת רגליהם:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לב">לב</span>
בבאם אל אהל מועד ובקרבתם אל המזבח ירחצו כאשר צוה יהוה את משה: <B>(ס)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לג">לג</span>
ויקם את החצר סביב למשכן ולמזבח ויתן את מסך שער החצר ויכל משה את המלאכה: <B>(פ)</B><p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לד">לד</span>
<b><small><small style='background-color:#7694DA; color:white;'>&nbspמפטיר&nbsp</small></small>&nbsp</b>ויכס הענן את אהל מועד וכבוד יהוה מלא את המשכן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לה">לה</span>
ולא יכל משה לבוא אל אהל מועד כי שכן עליו הענן וכבוד יהוה מלא את המשכן:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לו">לו</span>
ובהעלות הענן מעל המשכן יסעו בני ישראל בכל מסעיהם:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לז">לז</span>
ואם לא יעלה הענן ולא יסעו עד יום העלתו:<p dir="rtl">
<span dir="rtl" class="inlineHeader" id="b02_Exodus, פרשת פקודי, פרק מ, לח">לח</span>
כי ענן יהוה על המשכן יומם ואש תהיה לילה בו לעיני כל בית ישראל בכל מסעיהם: <B>(חזק)</B><p dir="rtl">
