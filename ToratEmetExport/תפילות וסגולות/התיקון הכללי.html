
<h3 dir="rtl" id="0021_TikunHaclali, יהי רצון קודם אמירת תהלים">יְהִי רָצוֹן קוֹדֵם אֲמִירַת תְּהִלִּים</h3><p dir="rtl">
<B>[בְּשַׁבָּת ויו"ט אֵין אוֹמְרִים אוֹתוֹ] </B> יְהִי רָצוֹן מִלְּפָנֶיךָ יְיָ אֱלֹהֵינוּ ואֱלֹהֵי אֲבוֹתֵינוּ הַבּוֹחֵר בְּדָוִד עַבְדוֹ וּבְזַרְעוֹ אַחֲרָיו וְהַבּוֹחֵר בְּשִׁירוֹת וְתִשְׁבָּחוֹת, שֶׁתֵּפֶן בְּרַחֲמִים אֶל קְרִיאַת מִזְמוֹרֵי תְּהִלִּים שֶׁאֶקְרָא כְּאִלּוּ אֲמָרָם דָּוִד הַמֶּלֶךְ עָלָיו הַשָּׁלוֹם בְּעַצְמוֹ זְכוּתוֹ יָגֵן עָלֵינוּ. וְיַעֲמָד לָנוּ זְכוּת פְּסוּקֵי תְּהִלִּים וּזְכוּת תֵּבוֹתֵיהֶם וְאוֹתִיוֹתֵיהֶם וּנְקֻדּוֹתֵיהֶם וְטַעֲמֵיהֶם וְהַשֵּׁמוֹת הַיּוֹצְאִים מֵהֶם מֵרָאשֵׁי תֵּבוֹת וּמִסּוֹפֵי תֵּבוֹת, לְכַפֵּר פְּשָּׁעֵינוּ וַעֲוֹנוֹתֵינוּ וְחַטֹּאתֵינוּ, וּלְזַמֵּר עָרִיצִים וּלְהַכְרִית כָּל הַחוֹחִים וְהַקּוֹצִים הַסּוֹבְבִים אֶת הַשּׁוֹשַׁנָּה הָעֶלְיוֹנָה, וּלְחַבֵּר אֵשֶׁת נְעוּרִים עִם דּוֹדָהּ בְּאַהֲבָה וְאַחֲוָה וְרֵעוּת, וּמִשָּׁם יִמָּשֵׁךְ לָנוּ שֶׁפַע לְנֶפֶשׁ רוּחַ וּנְשָׁמָה לְטַהֲרֵנוּ מֵעֲוֹנוֹתֵינוּ וְלִסְלֹחַ חַטֹּאתֵינוּ וּלְכַפֵּר פְּשָּׁעֵינוּ, כְּמוֹ שֶׁסָלַחְתָּ לְדָוִד שֶׁאָמַר מִזְמוֹרִים אֵלּוּ לְפָנֶיךָ, כְּמוֹ שֶׁנֶּאֱמַר גַּם יְיָ הֶעֱבִיר חַטָּאתְךָ לֹא תָּמוּת. וְאַל תִּקָּחֵנוּ מֵהָעוֹלָם הַזֶּה קֹדֶם זְמַנֵּנוּ עַד מְלֹאת שְנוֹתֵינוּ בָּהֶם שִׁבְעִים שָׁנָה בְּאֹפֶן שֶׁנּוּכַל לְתַקֵּן אֵת אָשֵׁר שִׁחַתְנוּ. וּזְכוּת דָּוִד הַמֶּלֶךְ עָלָיו הַשָּׁלוֹם יָגֵן עָלֵינוּ וּבַּעֲדֵנוּ שְׁתַּאֲרִיךְ אַפְּךָ עַד שׁוּבֵנוּ אֵלֶיךָ בִּתְשׁוּבָה שְׁלֵמָה לְפָנֶיךָ. וּמֵאוֹצַר מַתְּנַת חִנָּם חֲנָנוֹ, כְּדִּכְתִיב וְחַנּוֹתִי אֶת אֲשֶׁר אָחֹן וְרִחַמְתִּי אֶת אָשֵׁר אֲרַחֵם. וּכְשֵׁם שֶׁאָנוּ אוֹמְרִים לְפָנֶיךָ שִׁירָה בָּעוֹלָם הַזֶּה כָּךְ נִזְכֶּה לוֹמַר לְפָנֶיךָ יְיָ אֱלֹהֵינוּ שִׁיר וּשְׁבָחָה לָעוֹלָם הַבָּא. וְעַל יְדֵי אֲמִירַת תְּהִלִּים תִּתְעוֹרֵר חֲבַצֶּלֶת הַשָּׁרוֹן וְלָשִׁיר בְּקוֹל נָעִים בְּגִילַת וְרַנֵּן, כְּבוֹד הַלְּבָנוֹן נִתָּן לָהּ, הוֹד וְהָדָר בְּבֵית אֱלֹהֵינוּ בִּמְהֵרָה בְּיָמֵינוּ אָמֵן סֶלָה:<p dir="rtl">
לְכוּ נְרַנְּנָה לַיהֹוָה, נָרִיעָה לְצוּר יִשְׁעֵנוּ: נְקַדְּמָה פָּנָיו בְּתוֹדָה, בִּזְמִרוֹת נָרִיעַ לוֹ: כִּי אֵל גָּדוֹל יְהֹוָה, וּמֶלֶךְ גָּדוֹל עַל כָּל אֱלֹהִים:<p dir="rtl">
<h3 dir="rtl" id="0021_TikunHaclali, טוב לומר זאת לפני אמירת העשרה מזמורים">טוֹב לוֹמַר זֹאת לִפְנֵי אֲמִירַת הָעֲשָׂרָה מִזְמוֹרִים</h3><p dir="rtl">
הֲרֵינִי מְקַשֵׁר עַצְמִי בַּאֲמִירַת הָעֲשָׂרָה מִזְמוֹרִים אֵלּוּ לְכָל הַצַּדִּיקִים הָאֲמִתִּיִּים שֶׁבְּדוֹרֵנוּ. וּלְכָל הַצַּדִּיקִים הָאֲמִתִּים שׁוֹכְנֵי עָפָר. קְדוֹשִׁים אָשֵׁר בָּאָרֶץ הֵמָּה. וּבִפְרָט לְרַבֵּנוּ הַקָּדוֹשׁ צַדִּיק יְסוֹד עוֹלָם נַחַל נוֹבֵעַ מְקוֹר חָכְמָה רַבֵּנוּ נַחְמָן בֶּן פֵיגֶא. זְכוּתָם יָגֵן עָלֵינוּ וְעַל כָּל יִשְׂרָאֵל אָמֵן<p dir="rtl">
<h3 dir="rtl" id="0021_TikunHaclali, תהילים פרק טז">תהילים פרק-טז</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, א">א</span>
מִכְתָּם לְדָוִד שָׁמְרֵנִי אֵל כִּי חָסִיתִי בָךְ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ב">ב</span>
אָמַרְתְּ לַיהוָה אֲדֹנָי אָתָּה טוֹבָתִי בַּל עָלֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ג">ג</span>
לִקְדוֹשִׁים אֲשֶׁר בָּאָרֶץ הֵמָּה וְאַדִּירֵי כָּל חֶפְצִי בָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ד">ד</span>
יִרְבּוּ עַצְּבוֹתָם אַחֵר מָהָרוּ בַּל אַסִּיךְ נִסְכֵּיהֶם מִדָּם וּבַל אֶשָּׂא אֶת שְׁמוֹתָם עַל שְׂפָתָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ה">ה</span>
יְהוָה מְנָת חֶלְקִי וְכוֹסִי אַתָּה תּוֹמִיךְ גּוֹרָלִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ו">ו</span>
חֲבָלִים נָפְלוּ לִי בַּנְּעִמִים אַף נַחֲלָת שָׁפְרָה עָלָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ז">ז</span>
אֲבָרֵךְ אֶת יְהוָה אֲשֶׁר יְעָצָנִי אַף לֵילוֹת יִסְּרוּנִי כִלְיוֹתָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ח">ח</span>
שִׁוִּיתִי יְהוָה לְנֶגְדִּי תָמִיד כִּי מִימִינִי בַּל אֶמּוֹט:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, ט">ט</span>
לָכֵן שָׂמַח לִבִּי וַיָּגֶל כְּבוֹדִי אַף בְּשָׂרִי יִשְׁכֹּן לָבֶטַח:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, י">י</span>
כִּי לֹא תַעֲזֹב נַפְשִׁי לִשְׁאוֹל לֹא תִתֵּן חֲסִידְךָ לִרְאוֹת שָׁחַת:<p dir="rtl">
<span dir="rtl" class="inlineHeader" id="0021_TikunHaclali, תהילים פרק טז, יא">יא</span>
תּוֹדִיעֵנִי אֹרַח חַיִּים שֹׂבַע שְׂמָחוֹת אֶת פָּנֶיךָ נְעִמוֹת בִּימִינְךָ נֶצַח:<p dir="rtl">
<h3 dir="rtl" id="0021_TikunHaclali, תהילים פרק לב">תהילים פרק-לב</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, א">א</span>
לְדָוִד מַשְׂכִּיל אַשְׁרֵי נְשׂוּי פֶּשַׁע כְּסוּי חֲטָאָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ב">ב</span>
אַשְׁרֵי אָדָם לֹא יַחְשֹׁב יְהוָה לוֹ עָוֹן וְאֵין בְּרוּחוֹ רְמִיָּה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ג">ג</span>
כִּי הֶחֱרַשְׁתִּי בָּלוּ עֲצָמָי בְּשַׁאֲגָתִי כָּל הַיּוֹם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ד">ד</span>
כִּי יוֹמָם וָלַיְלָה תִּכְבַּד עָלַי יָדֶךָ נֶהְפַּךְ לְשַׁדִּי בְּחַרְבֹנֵי קַיִץ סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ה">ה</span>
חַטָּאתִי אוֹדִיעֲךָ וַעֲוֹנִי לֹא כִסִּיתִי אָמַרְתִּי אוֹדֶה עֲלֵי פְשָׁעַי לַיהוָה וְאַתָּה נָשָׂאתָ עֲוֹן חַטָּאתִי סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ו">ו</span>
עַל זֹאת יִתְפַּלֵּל כָּל חָסִיד אֵלֶיךָ לְעֵת מְצֹא רַק לְשֵׁטֶף מַיִם רַבִּים אֵלָיו לֹא יַגִּיעוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ז">ז</span>
אַתָּה סֵתֶר לִי | מִצַּר תִּצְּרֵנִי רָנֵּי פַלֵּט תְּסוֹבְבֵנִי סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ח">ח</span>
אַשְׂכִּילְךָ וְאוֹרְךָ בְּדֶרֶךְ זוּ תֵלֵךְ אִיעֲצָה עָלֶיךָ עֵינִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, ט">ט</span>
אַל תִּהְיוּ כְּסוּס כְּפֶרֶד אֵין הָבִין בְּמֶתֶג וָרֶסֶן עֶדְיוֹ לִבְלוֹם בַּל קְרֹב אֵלֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, י">י</span>
רַבִּים מַכְאוֹבִים לָרָשָׁע וְהַבּוֹטֵחַ בַּיהוָה חֶסֶד יְסוֹבְבֶנּוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק לב, יא">יא</span>
שִׂמְחוּ בַיהוָה וְגִילוּ צַדִּיקִים וְהַרְנִינוּ כָּל יִשְׁרֵי לֵב:<p dir="rtl">
<h3 dir="rtl" id="0021_TikunHaclali, תהילים פרק מא">תהילים פרק-מא</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, א">א</span>
לַמְנַצֵּחַ מִזְמוֹר לְדָוִד:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ב">ב</span>
אַשְׁרֵי מַשְׂכִּיל אֶל דָּל בְּיוֹם רָעָה יְמַלְּטֵהוּ יְהוָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ג">ג</span>
יְהוָה יִשְׁמְרֵהוּ וִיחַיֵּהוּ (יאשר) וְאֻשַּׁר בָּאָרֶץ וְאַל תִּתְּנֵהוּ בְּנֶפֶשׁ אֹיְבָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ד">ד</span>
יְהוָה יִסְעָדֶנּוּ עַל עֶרֶשׂ דְּוָי כָּל מִשְׁכָּבוֹ הָפַכְתָּ בְחָלְיוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ה">ה</span>
אֲנִי אָמַרְתִּי יְהוָה חָנֵּנִי רְפָאָה נַפְשִׁי כִּי חָטָאתִי לָךְ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ו">ו</span>
אוֹיְבַי יֹאמְרוּ רַע לִי מָתַי יָמוּת וְאָבַד שְׁמוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ז">ז</span>
וְאִם בָּא לִרְאוֹת שָׁוְא יְדַבֵּר לִבּוֹ יִקְבָּץ אָוֶן לוֹ יֵצֵא לַחוּץ יְדַבֵּר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ח">ח</span>
יַחַד עָלַי יִתְלַחֲשׁוּ כָּל שֹׂנְאָי עָלַי יַחְשְׁבוּ רָעָה לִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, ט">ט</span>
דְּבַר בְּלִיַּעַל יָצוּק בּוֹ וַאֲשֶׁר שָׁכַב לֹא יוֹסִיף לָקוּם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, י">י</span>
גַּם אִישׁ שְׁלוֹמִי אֲשֶׁר בָּטַחְתִּי בוֹ אוֹכֵל לַחְמִי הִגְדִּיל עָלַי עָקֵב:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, יא">יא</span>
וְאַתָּה יְהוָה חָנֵּנִי וַהֲקִימֵנִי וַאֲשַׁלְּמָה לָהֶם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, יב">יב</span>
בְּזֹאת יָדַעְתִּי כִּי חָפַצְתָּ בִּי כִּי לֹא יָרִיעַ אֹיְבִי עָלָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, יג">יג</span>
וַאֲנִי בְּתֻמִּי תָּמַכְתָּ בִּי וַתַּצִּיבֵנִי לְפָנֶיךָ לְעוֹלָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מא, יד">יד</span>
בָּרוּךְ יְהוָה אֱלֹהֵי יִשְׂרָאֵל מֵהָעוֹלָם וְעַד הָעוֹלָם אָמֵן וְאָמֵן:<p dir="rtl">
<h3 dir="rtl" id="0021_TikunHaclali, תהילים פרק מב">תהילים פרק-מב</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, א">א</span>
לַמְנַצֵּחַ מַשְׂכִּיל לִבְנֵי קֹרַח:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ב">ב</span>
כְּאַיָּל תַּעֲרֹג עַל אֲפִיקֵי מָיִם כֵּן נַפְשִׁי תַעֲרֹג אֵלֶיךָ אֱלֹהִים:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ג">ג</span>
צָמְאָה נַפְשִׁי לֵאלֹהִים לְאֵל חָי מָתַי אָבוֹא וְאֵרָאֶה פְּנֵי אֱלֹהִים:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ד">ד</span>
הָיְתָה לִּי דִמְעָתִי לֶחֶם יוֹמָם וָלָיְלָה בֶּאֱמֹר אֵלַי כָּל הַיּוֹם אַיֵּה אֱלֹהֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ה">ה</span>
אֵלֶּה אֶזְכְּרָה וְאֶשְׁפְּכָה עָלַי נַפְשִׁי כִּי אֶעֱבֹר בַּסָּךְ אֶדַּדֵּם עַד בֵּית אֱלֹהִים בְּקוֹל רִנָּה וְתוֹדָה הָמוֹן חוֹגֵג:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ו">ו</span>
מַה תִּשְׁתּוֹחֲחִי נַפְשִׁי וַתֶּהֱמִי עָלָי הוֹחִילִי לֵאלֹהִים כִּי עוֹד אוֹדֶנּוּ יְשׁוּעוֹת פָּנָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ז">ז</span>
אֱלֹהַי עָלַי נַפְשִׁי תִשְׁתּוֹחָח עַל כֵּן אֶזְכָּרְךָ מֵאֶרֶץ יַרְדֵּן וְחֶרְמוֹנִים מֵהַר מִצְעָר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ח">ח</span>
תְּהוֹם אֶל תְּהוֹם קוֹרֵא לְקוֹל צִנּוֹרֶיךָ כָּל מִשְׁבָּרֶיךָ וְגַלֶּיךָ עָלַי עָבָרוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, ט">ט</span>
יוֹמָם יְצַוֶּה יְהוָה חַסְדּוֹ וּבַלַּיְלָה (שירה) שִׁירוֹ עִמִּי תְּפִלָּה לְאֵל חַיָּי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, י">י</span>
אוֹמְרָה לְאֵל סַלְעִי לָמָה שְׁכַחְתָּנִי לָמָּה קֹדֵר אֵלֵךְ בְּלַחַץ אוֹיֵב:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, יא">יא</span>
בְּרֶצַח בְּעַצְמוֹתַי חֵרְפוּנִי צוֹרְרָי בְּאָמְרָם אֵלַי כָּל הַיּוֹם אַיֵּה אֱלֹהֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק מב, יב">יב</span>
מַה תִּשְׁתּוֹחֲחִי נַפְשִׁי וּמַה תֶּהֱמִי עָלָי הוֹחִילִי לֵאלֹהִים כִּי עוֹד אוֹדֶנּוּ יְשׁוּעֹת פָּנַי וֵאלֹהָי:<p dir="rtl">
<h3 dir="rtl" id="0021_TikunHaclali, תהילים פרק נט">תהילים פרק-נט</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, א">א</span>
לַמְנַצֵּחַ אַל תַּשְׁחֵת לְדָוִד מִכְתָּם בִּשְׁלֹחַ שָׁאוּל וַיִּשְׁמְרוּ אֶת הַבַּיִת לַהֲמִיתוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ב">ב</span>
הַצִּילֵנִי מֵאֹיְבַי אֱלֹהָי מִּמִתְקוֹמְמַי תְּשַׂגְּבֵנִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ג">ג</span>
הַצִּילֵנִי מִפֹּעֲלֵי אָוֶן וּמֵאַנְשֵׁי דָמִים הוֹשִׁיעֵנִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ד">ד</span>
כִּי הִנֵּה אָרְבוּ לְנַפְשִׁי יָגוּרוּ עָלַי עַזִים לֹא פִשְׁעִי וְלֹא חַטָּאתִי יְהוָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ה">ה</span>
בְּלִי עָוֹן יְרוּצוּן וְיִכּוֹנָנוּ עוּרָה לִקְרָאתִי וּרְאֵה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ו">ו</span>
וְאַתָּה יְהוָה אֱלֹהִים צְבָאוֹת אֱלֹהֵי יִשְׂרָאֵל הָקִיצָה לִפְקֹד כָּל הַגּוֹיִם אַל תָּחֹן כָּל בֹּגְדֵי אָוֶן סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ז">ז</span>
יָשׁוּבוּ לָעֶרֶב יֶהֱמוּ כַכָּלֶב וִיסוֹבְבוּ עִיר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ח">ח</span>
הִנֵּה יַבִּיעוּן בְּפִיהֶם חֲרָבוֹת בְּשִׂפְתוֹתֵיהֶם כִּי מִי שֹׁמֵעַ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, ט">ט</span>
וְאַתָּה יְהוָה תִּשְׂחַק לָמוֹ תִּלְעַג לְכָל גּוֹיִם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, י">י</span>
עֻזּוֹ אֵלֶיךָ אֶשְׁמֹרָה כִּי אֱלֹהִים מִשְׂגַּבִּי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יא">יא</span>
אֱלֹהֵי (חסדו) חַסְדִּי יְקַדְּמֵנִי אֱלֹהִים יַרְאֵנִי בְשֹׁרְרָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יב">יב</span>
אַל תַּהַרְגֵם פֶּן יִשְׁכְּחוּ עַמִּי הֲנִיעֵמוֹ בְחֵילְךָ וְהוֹרִידֵמוֹ מָגִנֵּנוּ אֲדֹנָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יג">יג</span>
חַטַּאת פִּימוֹ דְּבַר שְׂפָתֵימוֹ וְיִלָּכְדוּ בִגְאוֹנָם וּמֵאָלָה וּמִכַּחַשׁ יְסַפֵּרוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יד">יד</span>
כַּלֵּה בְחֵמָה כַּלֵּה וְאֵינֵמוֹ וְיֵדְעוּ כִּי אֱלֹהִים מֹשֵׁל בְּיַעֲקֹב לְאַפְסֵי הָאָרֶץ סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, טו">טו</span>
וְיָשׁוּבוּ לָעֶרֶב יֶהֱמוּ כַכָּלֶב וִיסוֹבְבוּ עִיר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, טז">טז</span>
הֵמָּה (ינועון) יְנִיעוּן לֶאֱכֹל אִם לֹא יִשְׂבְּעוּ וַיָּלִינוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יז">יז</span>
וַאֲנִי אָשִׁיר עֻזֶּךָ וַאֲרַנֵּן לַבֹּקֶר חַסְדֶּךָ כִּי הָיִיתָ מִשְׂגָּב לִי וּמָנוֹס בְּיוֹם צַר לִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק נט, יח">יח</span>
עֻזִּי אֵלֶיךָ אֲזַמֵּרָה כִּי אֱלֹהִים מִשְׂגַּבִּי אֱלֹהֵי חַסְדִּי:<p dir="rtl">
<h3 dir="rtl" id="0021_TikunHaclali, תהילים פרק עז">תהילים פרק-עז</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, א">א</span>
לַמְנַצֵּחַ עַל (ידיתון) יְדוּתוּן לְאָסָף מִזְמוֹר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ב">ב</span>
קוֹלִי אֶל אֱלֹהִים וְאֶצְעָקָה קוֹלִי אֶל אֱלֹהִים וְהַאֲזִין אֵלָי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ג">ג</span>
בְּיוֹם צָרָתִי אֲדֹנָי דָּרָשְׁתִּי יָדִי לַיְלָה נִגְּרָה וְלֹא תָפוּג מֵאֲנָה הִנָּחֵם נַפְשִׁי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ד">ד</span>
אֶזְכְּרָה אֱלֹהִים וְאֶהֱמָיָה אָשִׂיחָה וְתִתְעַטֵּף רוּחִי סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ה">ה</span>
אָחַזְתָּ שְׁמֻרוֹת עֵינָי נִפְעַמְתִּי וְלֹא אֲדַבֵּר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ו">ו</span>
חִשַּׁבְתִּי יָמִים מִקֶּדֶם שְׁנוֹת עוֹלָמִים:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ז">ז</span>
אֶזְכְּרָה נְגִינָתִי בַּלָּיְלָה עִם לְבָבִי אָשִׂיחָה וַיְחַפֵּשׂ רוּחִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ח">ח</span>
הַלְעוֹלָמִים יִזְנַח אֲדֹנָי וְלֹא יֹסִיף לִרְצוֹת עוֹד:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, ט">ט</span>
הֶאָפֵס לָנֶצַח חַסְדּוֹ גָּמַר אֹמֶר לְדֹר וָדֹר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, י">י</span>
הֲשָׁכַח חַנּוֹת אֵל אִם קָפַץ בְּאַף רַחֲמָיו סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יא">יא</span>
וָאֹמַר חַלּוֹתִי הִיא שְׁנוֹת יְמִין עֶלְיוֹן:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יב">יב</span>
(אזכיר) אֶזְכּוֹר מַעַלְלֵי יָהּ כִּי אֶזְכְּרָה מִקֶּדֶם פִּלְאֶךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יג">יג</span>
וְהָגִיתִי בְכָל פָּעֳלֶךָ וּבַעֲלִילוֹתֶיךָ אָשִׂיחָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יד">יד</span>
אֱלֹהִים בַּקֹּדֶשׁ דַּרְכֶּךָ מִי אֵל גָּדוֹל כֵּאלֹהִים:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, טו">טו</span>
אַתָּה הָאֵל עֹשֵׂה פֶלֶא הוֹדַעְתָּ בָעַמִּים עֻזֶּךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, טז">טז</span>
גָּאַלְתָּ בִּזְרוֹעַ עַמֶּךָ בְּנֵי יַעֲקֹב וְיוֹסֵף סֶלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יז">יז</span>
רָאוּךָ מַּיִם אֱלֹהִים רָאוּךָ מַּיִם יָחִילוּ אַף יִרְגְּזוּ תְהֹמוֹת:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יח">יח</span>
זֹרְמוּ מַיִם עָבוֹת קוֹל נָתְנוּ שְׁחָקִים אַף חֲצָצֶיךָ יִתְהַלָּכוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, יט">יט</span>
קוֹל רַעַמְךָ בַּגַּלְגַּל הֵאִירוּ בְרָקִים תֵּבֵל רָגְזָה וַתִּרְעַשׁ הָאָרֶץ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, כ">כ</span>
בַּיָּם דַּרְכֶּךָ (ושביליך) וּשְׁבִילְךָ בְּמַיִם רַבִּים וְעִקְּבוֹתֶיךָ לֹא נֹדָעוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק עז, כא">כא</span>
נָחִיתָ כַצֹּאן עַמֶּךָ בְּיַד מֹשֶׁה וְאַהֲרֹן:<p dir="rtl">
<h3 dir="rtl" id="0021_TikunHaclali, תהילים פרק צ">תהילים פרק-צ</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, א">א</span>
תְּפִלָּה לְמֹשֶׁה אִישׁ הָאֱלֹהִים אֲדֹנָי מָעוֹן אַתָּה הָיִיתָ לָּנוּ בְּדֹר וָדֹר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ב">ב</span>
בְּטֶרֶם הָרִים יֻלָּדוּ וַתְּחוֹלֵל אֶרֶץ וְתֵבֵל וּמֵעוֹלָם עַד עוֹלָם אַתָּה אֵל:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ג">ג</span>
תָּשֵׁב אֱנוֹשׁ עַד דַּכָּא וַתֹּאמֶר שׁוּבוּ בְנֵי אָדָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ד">ד</span>
כִּי אֶלֶף שָׁנִים בְּעֵינֶיךָ כְּיוֹם אֶתְמוֹל כִּי יַעֲבֹר וְאַשְׁמוּרָה בַלָּיְלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ה">ה</span>
זְרַמְתָּם שֵׁנָה יִהְיוּ בַּבֹּקֶר כֶּחָצִיר יַחֲלֹף:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ו">ו</span>
בַּבֹּקֶר יָצִיץ וְחָלָף לָעֶרֶב יְמוֹלֵל וְיָבֵשׁ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ז">ז</span>
כִּי כָלִינוּ בְאַפֶּךָ וּבַחֲמָתְךָ נִבְהָלְנוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ח">ח</span>
(שת) שַׁתָּה עֲוֹנֹתֵינוּ לְנֶגְדֶּךָ עֲלֻמֵנוּ לִמְאוֹר פָּנֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, ט">ט</span>
כִּי כָל יָמֵינוּ פָּנוּ בְעֶבְרָתֶךָ כִּלִּינוּ שָׁנֵינוּ כְמוֹ הֶגֶה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, י">י</span>
יְמֵי שְׁנוֹתֵינוּ בָהֶם שִׁבְעִים שָׁנָה וְאִם בִּגְבוּרֹת שְׁמוֹנִים שָׁנָה וְרָהְבָּם עָמָל וָאָוֶן כִּי גָז חִישׁ וַנָּעֻפָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, יא">יא</span>
מִי יוֹדֵעַ עֹז אַפֶּךָ וּכְיִרְאָתְךָ עֶבְרָתֶךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, יב">יב</span>
לִמְנוֹת יָמֵינוּ כֵּן הוֹדַע וְנָבִא לְבַב חָכְמָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, יג">יג</span>
שׁוּבָה יְהוָה עַד מָתָי וְהִנָּחֵם עַל עֲבָדֶיךָ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, יד">יד</span>
שַׂבְּעֵנוּ בַבֹּקֶר חַסְדֶּךָ וּנְרַנְּנָה וְנִשְׂמְחָה בְּכָל יָמֵינוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, טו">טו</span>
שַׂמְּחֵנוּ כִּימוֹת עִנִּיתָנוּ שְׁנוֹת רָאִינוּ רָעָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, טז">טז</span>
יֵרָאֶה אֶל עֲבָדֶיךָ פָעֳלֶךָ וַהֲדָרְךָ עַל בְּנֵיהֶם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק צ, יז">יז</span>
וִיהִי נֹעַם אֲדֹנָי אֱלֹהֵינוּ עָלֵינוּ וּמַעֲשֵׂה יָדֵינוּ כּוֹנְנָה עָלֵינוּ וּמַעֲשֵׂה יָדֵינוּ כּוֹנְנֵהוּ:<p dir="rtl">
<h3 dir="rtl" id="0021_TikunHaclali, תהילים פרק קה">תהילים פרק-קה</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, א">א</span>
הוֹדוּ לַיהוָה קִרְאוּ בִּשְׁמוֹ הוֹדִיעוּ בָעַמִּים עֲלִילוֹתָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ב">ב</span>
שִׁירוּ לוֹ זַמְּרוּ לוֹ שִׂיחוּ בְּכָל נִפְלְאוֹתָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ג">ג</span>
הִתְהַלְלוּ בְּשֵׁם קָדְשׁוֹ יִשְׂמַח לֵב מְבַקְשֵׁי יְהוָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ד">ד</span>
דִּרְשׁוּ יְהוָה וְעֻזּוֹ בַּקְּשׁוּ פָנָיו תָּמִיד:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ה">ה</span>
זִכְרוּ נִפְלְאוֹתָיו אֲשֶׁר עָשָׂה מֹפְתָיו וּמִשְׁפְּטֵי פִיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ו">ו</span>
זֶרַע אַבְרָהָם עַבְדּוֹ בְּנֵי יַעֲקֹב בְּחִירָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ז">ז</span>
הוּא יְהוָה אֱלֹהֵינוּ בְּכָל הָאָרֶץ מִשְׁפָּטָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ח">ח</span>
זָכַר לְעוֹלָם בְּרִיתוֹ דָּבָר צִוָּה לְאֶלֶף דּוֹר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ט">ט</span>
אֲשֶׁר כָּרַת אֶת אַבְרָהָם וּשְׁבוּעָתוֹ לְיִשְׂחָק:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, י">י</span>
וַיַּעֲמִידֶהָ לְיַעֲקֹב לְחֹק לְיִשְׂרָאֵל בְּרִית עוֹלָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יא">יא</span>
לֵאמֹר לְךָ אֶתֵּן אֶת אֶרֶץ כְּנָעַן חֶבֶל נַחֲלַתְכֶם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יב">יב</span>
בִּהְיוֹתָם מְתֵי מִסְפָּר כִּמְעַט וְגָרִים בָּהּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יג">יג</span>
וַיִּתְהַלְּכוּ מִגּוֹי אֶל גּוֹי מִמַּמְלָכָה אֶל עַם אַחֵר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יד">יד</span>
לֹא הִנִּיחַ אָדָם לְעָשְׁקָם וַיּוֹכַח עֲלֵיהֶם מְלָכִים:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, טו">טו</span>
אַל תִּגְּעוּ בִמְשִׁיחָי וְלִנְבִיאַי אַל תָּרֵעוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, טז">טז</span>
וַיִּקְרָא רָעָב עַל הָאָרֶץ כָּל מַטֵּה לֶחֶם שָׁבָר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יז">יז</span>
שָׁלַח לִפְנֵיהֶם אִישׁ לְעֶבֶד נִמְכַּר יוֹסֵף:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יח">יח</span>
עִנּוּ בַכֶּבֶל (רגליו) רַגְלוֹ בַּרְזֶל בָּאָה נַפְשׁוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, יט">יט</span>
עַד עֵת בֹּא דְבָרוֹ אִמְרַת יְהוָה צְרָפָתְהוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כ">כ</span>
שָׁלַח מֶלֶךְ וַיַּתִּירֵהוּ מֹשֵׁל עַמִּים וַיְפַתְּחֵהוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כא">כא</span>
שָׂמוֹ אָדוֹן לְבֵיתוֹ וּמֹשֵׁל בְּכָל קִנְיָנוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כב">כב</span>
לֶאְסֹר שָׂרָיו בְּנַפְשׁוֹ וּזְקֵנָיו יְחַכֵּם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כג">כג</span>
וַיָּבֹא יִשְׂרָאֵל מִצְרָיִם וְיַעֲקֹב גָּר בְּאֶרֶץ חָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כד">כד</span>
וַיֶּפֶר אֶת עַמּוֹ מְאֹד וַיַּעֲצִמֵהוּ מִצָּרָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כה">כה</span>
הָפַךְ לִבָּם לִשְׂנֹא עַמּוֹ לְהִתְנַכֵּל בַּעֲבָדָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כו">כו</span>
שָׁלַח מֹשֶׁה עַבְדּוֹ אַהֲרֹן אֲשֶׁר בָּחַר בּוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כז">כז</span>
שָׂמוּ בָם דִּבְרֵי אֹתוֹתָיו וּמֹפְתִים בְּאֶרֶץ חָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כח">כח</span>
שָׁלַח חֹשֶׁךְ וַיַּחְשִׁךְ וְלֹא מָרוּ אֶת (דברוו) דְּבָרוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, כט">כט</span>
הָפַךְ אֶת מֵימֵיהֶם לְדָם וַיָּמֶת אֶת דְּגָתָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, ל">ל</span>
שָׁרַץ אַרְצָם צְפַרְדְּעִים בְּחַדְרֵי מַלְכֵיהֶם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לא">לא</span>
אָמַר וַיָּבֹא עָרֹב כִּנִּים בְּכָל גְּבוּלָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לב">לב</span>
נָתַן גִּשְׁמֵיהֶם בָּרָד אֵשׁ לֶהָבוֹת בְּאַרְצָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לג">לג</span>
וַיַּךְ גַּפְנָם וּתְאֵנָתָם וַיְשַׁבֵּר עֵץ גְּבוּלָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לד">לד</span>
אָמַר וַיָּבֹא אַרְבֶּה וְיֶלֶק וְאֵין מִסְפָּר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לה">לה</span>
וַיֹּאכַל כָּל עֵשֶׂב בְּאַרְצָם וַיֹּאכַל פְּרִי אַדְמָתָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לו">לו</span>
וַיַּךְ כָּל בְּכוֹר בְּאַרְצָם רֵאשִׁית לְכָל אוֹנָם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לז">לז</span>
וַיּוֹצִיאֵם בְּכֶסֶף וְזָהָב וְאֵין בִּשְׁבָטָיו כּוֹשֵׁל:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לח">לח</span>
שָׂמַח מִצְרַיִם בְּצֵאתָם כִּי נָפַל פַּחְדָּם עֲלֵיהֶם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, לט">לט</span>
פָּרַשׂ עָנָן לְמָסָךְ וְאֵשׁ לְהָאִיר לָיְלָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מ">מ</span>
שָׁאַל וַיָּבֵא שְׂלָו וְלֶחֶם שָׁמַיִם יַשְׂבִּיעֵם:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מא">מא</span>
פָּתַח צוּר וַיָּזוּבוּ מָיִם הָלְכוּ בַּצִּיּוֹת נָהָר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מב">מב</span>
כִּי זָכַר אֶת דְּבַר קָדְשׁוֹ אֶת אַבְרָהָם עַבְדּוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מג">מג</span>
וַיּוֹצִא עַמּוֹ בְשָׂשׂוֹן בְּרִנָּה אֶת בְּחִירָיו:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מד">מד</span>
וַיִּתֵּן לָהֶם אַרְצוֹת גּוֹיִם וַעֲמַל לְאֻמִּים יִירָשׁוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קה, מה">מה</span>
בַּעֲבוּר יִשְׁמְרוּ חֻקָּיו וְתוֹרֹתָיו יִנְצֹרוּ הַלְלוּ יָהּ:<p dir="rtl">
<h3 dir="rtl" id="0021_TikunHaclali, תהילים פרק קלז">תהילים פרק-קלז</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, א">א</span>
עַל נַהֲרוֹת בָּבֶל שָׁם יָשַׁבְנוּ גַּם בָּכִינוּ בְּזָכְרֵנוּ אֶת צִיּוֹן:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ב">ב</span>
עַל עֲרָבִים בְּתוֹכָהּ תָּלִינוּ כִּנֹּרוֹתֵינוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ג">ג</span>
כִּי שָׁם שְׁאֵלוּנוּ שׁוֹבֵינוּ דִּבְרֵי שִׁיר וְתוֹלָלֵינוּ שִׂמְחָה שִׁירוּ לָנוּ מִשִּׁיר צִיּוֹן:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ד">ד</span>
אֵיךְ נָשִׁיר אֶת שִׁיר יְהוָה עַל אַדְמַת נֵכָר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ה">ה</span>
אִם אֶשְׁכָּחֵךְ יְרוּשָׁלִָם תִּשְׁכַּח יְמִינִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ו">ו</span>
תִּדְבַּק לְשׁוֹנִי לְחִכִּי אִם לֹא אֶזְכְּרֵכִי אִם לֹא אַעֲלֶה אֶת יְרוּשָׁלִַם עַל רֹאשׁ שִׂמְחָתִי:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ז">ז</span>
זְכֹר יְהוָה לִבְנֵי אֱדוֹם אֵת יוֹם יְרוּשָׁלִָם הָאֹמְרִים עָרוּ עָרוּ עַד הַיְסוֹד בָּהּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ח">ח</span>
בַּת בָּבֶל הַשְּׁדוּדָה אַשְׁרֵי שֶׁיְשַׁלֶּם לָךְ אֶת גְּמוּלֵךְ שֶׁגָּמַלְתְּ לָנוּ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קלז, ט">ט</span>
אַשְׁרֵי שֶׁיֹּאחֵז וְנִפֵּץ אֶת עֹלָלַיִךְ אֶל הַסָּלַע:<p dir="rtl">
<h3 dir="rtl" id="0021_TikunHaclali, תהילים פרק קנ">תהילים פרק-קנ</h3><p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, א">א</span>
הַלְלוּ יָהּ הַלְלוּ אֵל בְּקָדְשׁוֹ הַלְלוּהוּ בִּרְקִיעַ עֻזּוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, ב">ב</span>
הַלְלוּהוּ בִגְבוּרֹתָיו הַלְלוּהוּ כְּרֹב גֻּדְלוֹ:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, ג">ג</span>
הַלְלוּהוּ בְּתֵקַע שׁוֹפָר הַלְלוּהוּ בְּנֵבֶל וְכִנּוֹר:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, ד">ד</span>
הַלְלוּהוּ בְתֹף וּמָחוֹל הַלְלוּהוּ בְּמִנִּים וְעוּגָב:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, ה">ה</span>
הַלְלוּהוּ בְצִלְצְלֵי שָׁמַע הַלְלוּהוּ בְּצִלְצְלֵי תְרוּעָה:<p dir="rtl">
<span dir="rtl" class="inlineHeader" id="0021_TikunHaclali, תהילים פרק קנ, ו">ו</span>
כֹּל הַנְּשָׁמָה תְּהַלֵּל יָהּ הַלְלוּ יָהּ:<p dir="rtl">
<h3 dir="rtl" id="0021_TikunHaclali, תפילה לאחר התיקון">תפילה לאחר התיקון</h3><p dir="rtl">
רבונו של עולם, עלת העלות וסבת כל הסבות אנת לעלא. לעלא מן כלא. ולית לעלא מנך. דלית מחשבה תפיסא בך כלל, ולך דומיה תהלה. ומרומם על כל ברכה ותהלה.<p dir="rtl">
אותך אדרש, אותך אבקש, שתחתר חתירה דרך כבושה מאתך, דרך כל העולמות, עד ההשתלשלות שלי, במקום שאני עומד, כפי אשר נגלה לך, יודע תעלומות. ובדרך ונתיב הזה תאיר עלי אורך, להחזירני בתשובה שלמה לפניך באמת כפי רצונך באמת, כפי רצון מבחר הברואים, לבלי לחשב במחשבתי שום מחשבת חוץ ושום מחשבה ובלבול, שהוא נגד רצונך, רק לדבק במחשבות זכות צחות וקדושות בעבודתך באמת בהשגתך ובתורתך.<p dir="rtl">
הט לבי אל עדותיך, ותן לי לב טהור לעבדך באמת. וממצולות ים תוציאני לאור גדול חיש קל מהרה. תשועת יהוה כהרף עין, "לאור באור החיים" כל ימי היותי על פני האדמה; ואזכה לחדש נעורי, הימים שעברו בחשך, להחזירם אל הקדושה, ותהיה יציאתי מן העולם כביאתי, בלא חטא. ואזכה לחזות בנעם יהוה ולבקר בהיכלו, כולו אומר כבוד. אמן נצח סלה ועד:<p dir="rtl">
