
<h3 dir="rtl" id="b37_Nehemiah, פרק א">פרק-א</h3><p dir="rtl">
<span dir="rtl" class="inlineHeader" id="b37_Nehemiah, פרק א, א">א</span>
דברי נחמיה בן חכליה ויהי בחדש כסלו שנת עשרים ואני הייתי בשושן הבירה:<p dir="rtl">
<span dir="rtl" class="inlineHeader" id="b37_Nehemiah, פרק א, ב">ב</span>
ויבא חנני אחד מאחי הוא ואנשים מיהודה ואשאלם על היהודים הפליטה אשר נשארו מן השבי ועל ירושלם:<p dir="rtl">
<span dir="rtl" class="inlineHeader" id="b37_Nehemiah, פרק א, ג">ג</span>
ויאמרו לי הנשארים אשר נשארו מן השבי שם במדינה ברעה גדלה ובחרפה וחומת ירושלם מפרצת ושעריה נצתו באש:<p dir="rtl">
<span dir="rtl" class="inlineHeader" id="b37_Nehemiah, פרק א, ד">ד</span>
ויהי כשמעי את הדברים האלה ישבתי ואבכה ואתאבלה ימים ואהי צם ומתפלל לפני אלהי השמים:<p dir="rtl">
<span dir="rtl" class="inlineHeader" id="b37_Nehemiah, פרק א, ה">ה</span>
ואמר אנא יהוה אלהי השמים האל הגדול והנורא שמר הברית וחסד לאהביו ולשמרי מצותיו:<p dir="rtl">
<span dir="rtl" class="inlineHeader" id="b37_Nehemiah, פרק א, ו">ו</span>
תהי נא אזנך קשבת ועיניך פתוחות לשמע אל תפלת עבדך אשר אנכי מתפלל לפניך היום יומם ולילה על בני ישראל עבדיך ומתודה על חטאות בני ישראל אשר חטאנו לך ואני ובית אבי חטאנו:<p dir="rtl">
<span dir="rtl" class="inlineHeader" id="b37_Nehemiah, פרק א, ז">ז</span>
חבל חבלנו לך ולא שמרנו את המצות ואת החקים ואת המשפטים אשר צוית את משה עבדך:<p dir="rtl">
<span dir="rtl" class="inlineHeader" id="b37_Nehemiah, פרק א, ח">ח</span>
זכר נא את הדבר אשר צוית את משה עבדך לאמר אתם תמעלו אני אפיץ אתכם בעמים:<p dir="rtl">
<span dir="rtl" class="inlineHeader" id="b37_Nehemiah, פרק א, ט">ט</span>
ושבתם אלי ושמרתם מצותי ועשיתם אתם אם יהיה נדחכם בקצה השמים משם אקבצם והבואתים אל המקום אשר בחרתי לשכן את שמי שם:<p dir="rtl">
<span dir="rtl" class="inlineHeader" id="b37_Nehemiah, פרק א, י">י</span>
והם עבדיך ועמך אשר פדית בכחך הגדול ובידך החזקה:<p dir="rtl">
<span dir="rtl" class="inlineHeader" id="b37_Nehemiah, פרק א, יא">יא</span>
אנא אדני תהי נא אזנך קשבת אל תפלת עבדך ואל תפלת עבדיך החפצים ליראה את שמך והצליחה נא לעבדך היום ותנהו לרחמים לפני האיש הזה ואני הייתי משקה למלך: <B>(פ)</B><p dir="rtl">
<h3 dir="rtl" id="b37_Nehemiah, פרק ב">פרק-ב</h3><p dir="rtl">
<span dir="rtl" class="inlineHeader" id="b37_Nehemiah, פרק ב, א">א</span>
ויהי בחדש ניסן שנת עשרים לארתחשסתא המלך יין לפניו ואשא את היין ואתנה למלך ולא הייתי רע לפניו:<p dir="rtl">
<span dir="rtl" class="inlineHeader" id="b37_Nehemiah, פרק ב, ב">ב</span>
ויאמר לי המלך מדוע פניך רעים ואתה אינך חולה אין זה כי אם רע לב ואירא הרבה מאד:<p dir="rtl">
<span dir="rtl" class="inlineHeader" id="b37_Nehemiah, פרק ב, ג">ג</span>
ואמר למלך המלך לעולם יחיה מדוע לא ירעו פני אשר העיר בית קברות אבתי חרבה ושעריה אכלו באש: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ב, ד">ד</span>
ויאמר לי המלך על מה זה אתה מבקש ואתפלל אל אלהי השמים:<p dir="rtl">
<span dir="rtl" class="inlineHeader" id="b37_Nehemiah, פרק ב, ה">ה</span>
ואמר למלך אם על המלך טוב ואם ייטב עבדך לפניך אשר תשלחני אל יהודה אל עיר קברות אבתי ואבננה:<p dir="rtl">
<span dir="rtl" class="inlineHeader" id="b37_Nehemiah, פרק ב, ו">ו</span>
ויאמר לי המלך והשגל יושבת אצלו עד מתי יהיה מהלכך ומתי תשוב וייטב לפני המלך וישלחני ואתנה לו זמן:<p dir="rtl">
<span dir="rtl" class="inlineHeader" id="b37_Nehemiah, פרק ב, ז">ז</span>
ואומר למלך אם על המלך טוב אגרות יתנו לי על פחוות עבר הנהר אשר יעבירוני עד אשר אבוא אל יהודה:<p dir="rtl">
<span dir="rtl" class="inlineHeader" id="b37_Nehemiah, פרק ב, ח">ח</span>
ואגרת אל אסף שמר הפרדס אשר למלך אשר יתן לי עצים לקרות את שערי הבירה אשר לבית ולחומת העיר ולבית אשר אבוא אליו ויתן לי המלך כיד אלהי הטובה עלי:<p dir="rtl">
<span dir="rtl" class="inlineHeader" id="b37_Nehemiah, פרק ב, ט">ט</span>
ואבוא אל פחוות עבר הנהר ואתנה להם את אגרות המלך וישלח עמי המלך שרי חיל ופרשים: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ב, י">י</span>
וישמע סנבלט החרני וטוביה העבד העמני וירע להם רעה גדלה אשר בא אדם לבקש טובה לבני ישראל:<p dir="rtl">
<span dir="rtl" class="inlineHeader" id="b37_Nehemiah, פרק ב, יא">יא</span>
ואבוא אל ירושלם ואהי שם ימים שלשה:<p dir="rtl">
<span dir="rtl" class="inlineHeader" id="b37_Nehemiah, פרק ב, יב">יב</span>
ואקום לילה אני ואנשים מעט עמי ולא הגדתי לאדם מה אלהי נתן אל לבי לעשות לירושלם ובהמה אין עמי כי אם הבהמה אשר אני רכב בה:<p dir="rtl">
<span dir="rtl" class="inlineHeader" id="b37_Nehemiah, פרק ב, יג">יג</span>
ואצאה בשער הגיא לילה ואל פני עין התנין ואל שער האשפת ואהי שבר בחומת ירושלם אשר המפרוצים ושעריה אכלו באש:<p dir="rtl">
<span dir="rtl" class="inlineHeader" id="b37_Nehemiah, פרק ב, יד">יד</span>
ואעבר אל שער העין ואל ברכת המלך ואין מקום לבהמה לעבר תחתי:<p dir="rtl">
<span dir="rtl" class="inlineHeader" id="b37_Nehemiah, פרק ב, טו">טו</span>
ואהי עלה בנחל לילה ואהי שבר בחומה ואשוב ואבוא בשער הגיא ואשוב:<p dir="rtl">
<span dir="rtl" class="inlineHeader" id="b37_Nehemiah, פרק ב, טז">טז</span>
והסגנים לא ידעו אנה הלכתי ומה אני עשה וליהודים ולכהנים ולחרים ולסגנים וליתר עשה המלאכה עד כן לא הגדתי:<p dir="rtl">
<span dir="rtl" class="inlineHeader" id="b37_Nehemiah, פרק ב, יז">יז</span>
ואומר אלהם אתם ראים הרעה אשר אנחנו בה אשר ירושלם חרבה ושעריה נצתו באש לכו ונבנה את חומת ירושלם ולא נהיה עוד חרפה:<p dir="rtl">
<span dir="rtl" class="inlineHeader" id="b37_Nehemiah, פרק ב, יח">יח</span>
ואגיד להם את יד אלהי אשר היא טובה עלי ואף דברי המלך אשר אמר לי ויאמרו נקום ובנינו ויחזקו ידיהם לטובה: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ב, יט">יט</span>
וישמע סנבלט החרני וטביה העבד העמוני וגשם הערבי וילעגו לנו ויבזו עלינו ויאמרו מה הדבר הזה אשר אתם עשים העל המלך אתם מרדים:<p dir="rtl">
<span dir="rtl" class="inlineHeader" id="b37_Nehemiah, פרק ב, כ">כ</span>
ואשיב אותם דבר ואומר להם אלהי השמים הוא יצליח לנו ואנחנו עבדיו נקום ובנינו ולכם אין חלק וצדקה וזכרון בירושלם:<p dir="rtl">
<h3 dir="rtl" id="b37_Nehemiah, פרק ג">פרק-ג</h3><p dir="rtl">
<span dir="rtl" class="inlineHeader" id="b37_Nehemiah, פרק ג, א">א</span>
ויקם אלישיב הכהן הגדול ואחיו הכהנים ויבנו את שער הצאן המה קדשוהו ויעמידו דלתתיו ועד מגדל המאה קדשוהו עד מגדל חננאל: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ב">ב</span>
 ועל ידו בנו אנשי ירחו <B>(ס)</B> ועל ידו בנה זכור בן אמרי: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ג">ג</span>
ואת שער הדגים בנו בני הסנאה המה קרוהו ויעמידו דלתתיו מנעוליו ובריחיו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ד">ד</span>
 ועל ידם החזיק מרמות בן אוריה בן הקוץ <B>(ס)</B> ועל ידם החזיק משלם בן ברכיה בן משיזבאל <B>(ס)</B> ועל ידם החזיק צדוק בן בענא: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ה">ה</span>
ועל ידם החזיקו התקועים ואדיריהם לא הביאו צורם בעבדת אדניהם: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ו">ו</span>
ואת שער הישנה החזיקו יוידע בן פסח ומשלם בן בסודיה המה קרוהו ויעמידו דלתתיו ומנעליו ובריחיו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ז">ז</span>
ועל ידם החזיק מלטיה הגבעני וידון המרנתי אנשי גבעון והמצפה לכסא פחת עבר הנהר: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ח">ח</span>
 על ידו החזיק עזיאל בן חרהיה צורפים <B>(ס)</B> ועל ידו החזיק חנניה בן הרקחים ויעזבו ירושלם עד החומה הרחבה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ט">ט</span>
ועל ידם החזיק רפיה בן חור שר חצי פלך ירושלם: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, י">י</span>
 ועל ידם החזיק ידיה בן חרומף ונגד ביתו <B>(ס)</B> ועל ידו החזיק חטוש בן חשבניה:<p dir="rtl">
<span dir="rtl" class="inlineHeader" id="b37_Nehemiah, פרק ג, יא">יא</span>
מדה שנית החזיק מלכיה בן חרם וחשוב בן פחת מואב ואת מגדל התנורים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, יב">יב</span>
ועל ידו החזיק שלום בן הלוחש שר חצי פלך ירושלם הוא ובנותיו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, יג">יג</span>
את שער הגיא החזיק חנון וישבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שער השפות:<p dir="rtl">
<span dir="rtl" class="inlineHeader" id="b37_Nehemiah, פרק ג, יד">יד</span>
ואת שער האשפות החזיק מלכיה בן רכב שר פלך בית הכרם הוא יבננו ויעמיד דלתתיו מנעליו ובריחיו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, טו">טו</span>
ואת שער העין החזיק שלון בן כל חזה שר פלך המצפה הוא יבננו ויטללנו ויעמידו דלתתיו מנעליו ובריחיו ואת חומת ברכת השלח לגן המלך ועד המעלות היורדות מעיר דויד: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, טז">טז</span>
אחריו החזיק נחמיה בן עזבוק שר חצי פלך בית צור עד נגד קברי דויד ועד הברכה העשויה ועד בית הגברים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, יז">יז</span>
אחריו החזיקו הלוים רחום בן בני על ידו החזיק חשביה שר חצי פלך קעילה לפלכו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, יח">יח</span>
אחריו החזיקו אחיהם בוי בן חנדד שר חצי פלך קעילה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, יט">יט</span>
ויחזק על ידו עזר בן ישוע שר המצפה מדה שנית מנגד עלת הנשק המקצע: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כ">כ</span>
אחריו החרה החזיק ברוך בן זבי מדה שנית מן המקצוע עד פתח בית אלישיב הכהן הגדול: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כא">כא</span>
אחריו החזיק מרמות בן אוריה בן הקוץ מדה שנית מפתח בית אלישיב ועד תכלית בית אלישיב: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כב">כב</span>
ואחריו החזיקו הכהנים אנשי הככר:<p dir="rtl">
<span dir="rtl" class="inlineHeader" id="b37_Nehemiah, פרק ג, כג">כג</span>
 אחריו החזיק בנימן וחשוב נגד ביתם <B>(ס)</B> אחריו החזיק עזריה בן מעשיה בן ענניה אצל ביתו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כד">כד</span>
אחריו החזיק בנוי בן חנדד מדה שנית מבית עזריה עד המקצוע ועד הפנה:<p dir="rtl">
<span dir="rtl" class="inlineHeader" id="b37_Nehemiah, פרק ג, כה">כה</span>
פלל בן אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן פרעש: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כו">כו</span>
והנתינים היו ישבים בעפל עד נגד שער המים למזרח והמגדל היוצא: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כז">כז</span>
אחריו החזיקו התקעים מדה שנית מנגד המגדל הגדול היוצא ועד חומת העפל:<p dir="rtl">
<span dir="rtl" class="inlineHeader" id="b37_Nehemiah, פרק ג, כח">כח</span>
מעל שער הסוסים החזיקו הכהנים איש לנגד ביתו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, כט">כט</span>
 אחריו החזיק צדוק בן אמר נגד ביתו <B>(ס)</B> ואחריו החזיק שמעיה בן שכניה שמר שער המזרח: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, ל">ל</span>
 אחרי החזיק חנניה בן שלמיה וחנון בן צלף הששי מדה שני <B>(ס)</B> אחריו החזיק משלם בן ברכיה נגד נשכתו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ג, לא">לא</span>
אחרי החזיק מלכיה בן הצרפי עד בית הנתינים והרכלים נגד שער המפקד ועד עלית הפנה:<p dir="rtl">
<span dir="rtl" class="inlineHeader" id="b37_Nehemiah, פרק ג, לב">לב</span>
ובין עלית הפנה לשער הצאן החזיקו הצרפים והרכלים: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ג, לג">לג</span>
ויהי כאשר שמע סנבלט כי אנחנו בונים את החומה ויחר לו ויכעס הרבה וילעג על היהודים:<p dir="rtl">
<span dir="rtl" class="inlineHeader" id="b37_Nehemiah, פרק ג, לד">לד</span>
ויאמר לפני אחיו וחיל שמרון ויאמר מה היהודים האמללים עשים היעזבו להם היזבחו היכלו ביום היחיו את האבנים מערמות העפר והמה שרופות:<p dir="rtl">
<span dir="rtl" class="inlineHeader" id="b37_Nehemiah, פרק ג, לה">לה</span>
וטוביה העמני אצלו ויאמר גם אשר הם בונים אם יעלה שועל ופרץ חומת אבניהם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ג, לו">לו</span>
שמע אלהינו כי היינו בוזה והשב חרפתם אל ראשם ותנם לבזה בארץ שביה:<p dir="rtl">
<span dir="rtl" class="inlineHeader" id="b37_Nehemiah, פרק ג, לז">לז</span>
ואל תכס על עונם וחטאתם מלפניך אל תמחה כי הכעיסו לנגד הבונים:<p dir="rtl">
<span dir="rtl" class="inlineHeader" id="b37_Nehemiah, פרק ג, לח">לח</span>
ונבנה את החומה ותקשר כל החומה עד חציה ויהי לב לעם לעשות: <B>(פ)</B><p dir="rtl">
<h3 dir="rtl" id="b37_Nehemiah, פרק ד">פרק-ד</h3><p dir="rtl">
<span dir="rtl" class="inlineHeader" id="b37_Nehemiah, פרק ד, א">א</span>
ויהי כאשר שמע סנבלט וטוביה והערבים והעמנים והאשדודים כי עלתה ארוכה לחמות ירושלם כי החלו הפרצים להסתם ויחר להם מאד:<p dir="rtl">
<span dir="rtl" class="inlineHeader" id="b37_Nehemiah, פרק ד, ב">ב</span>
ויקשרו כלם יחדו לבוא להלחם בירושלם ולעשות לו תועה:<p dir="rtl">
<span dir="rtl" class="inlineHeader" id="b37_Nehemiah, פרק ד, ג">ג</span>
ונתפלל אל אלהינו ונעמיד משמר עליהם יומם ולילה מפניהם:<p dir="rtl">
<span dir="rtl" class="inlineHeader" id="b37_Nehemiah, פרק ד, ד">ד</span>
ויאמר יהודה כשל כח הסבל והעפר הרבה ואנחנו לא נוכל לבנות בחומה:<p dir="rtl">
<span dir="rtl" class="inlineHeader" id="b37_Nehemiah, פרק ד, ה">ה</span>
ויאמרו צרינו לא ידעו ולא יראו עד אשר נבוא אל תוכם והרגנום והשבתנו את המלאכה:<p dir="rtl">
<span dir="rtl" class="inlineHeader" id="b37_Nehemiah, פרק ד, ו">ו</span>
ויהי כאשר באו היהודים הישבים אצלם ויאמרו לנו עשר פעמים מכל המקמות אשר תשובו עלינו:<p dir="rtl">
<span dir="rtl" class="inlineHeader" id="b37_Nehemiah, פרק ד, ז">ז</span>
ואעמיד מתחתיות למקום מאחרי לחומה בצחחיים ואעמיד את העם למשפחות עם חרבתיהם רמחיהם וקשתתיהם:<p dir="rtl">
<span dir="rtl" class="inlineHeader" id="b37_Nehemiah, פרק ד, ח">ח</span>
וארא ואקום ואמר אל החרים ואל הסגנים ואל יתר העם אל תיראו מפניהם את אדני הגדול והנורא זכרו והלחמו על אחיכם בניכם ובנתיכם נשיכם ובתיכם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ד, ט">ט</span>
ויהי כאשר שמעו אויבינו כי נודע לנו ויפר האלהים את עצתם ונשוב כלנו אל החומה איש אל מלאכתו:<p dir="rtl">
<span dir="rtl" class="inlineHeader" id="b37_Nehemiah, פרק ד, י">י</span>
ויהי מן היום ההוא חצי נערי עשים במלאכה וחצים מחזיקים והרמחים המגנים והקשתות והשרינים והשרים אחרי כל בית יהודה:<p dir="rtl">
<span dir="rtl" class="inlineHeader" id="b37_Nehemiah, פרק ד, יא">יא</span>
הבונים בחומה והנשאים בסבל עמשים באחת ידו עשה במלאכה ואחת מחזקת השלח:<p dir="rtl">
<span dir="rtl" class="inlineHeader" id="b37_Nehemiah, פרק ד, יב">יב</span>
והבונים איש חרבו אסורים על מתניו ובונים והתוקע בשופר אצלי:<p dir="rtl">
<span dir="rtl" class="inlineHeader" id="b37_Nehemiah, פרק ד, יג">יג</span>
ואמר אל החרים ואל הסגנים ואל יתר העם המלאכה הרבה ורחבה ואנחנו נפרדים על החומה רחוקים איש מאחיו:<p dir="rtl">
<span dir="rtl" class="inlineHeader" id="b37_Nehemiah, פרק ד, יד">יד</span>
במקום אשר תשמעו את קול השופר שמה תקבצו אלינו אלהינו ילחם לנו:<p dir="rtl">
<span dir="rtl" class="inlineHeader" id="b37_Nehemiah, פרק ד, טו">טו</span>
ואנחנו עשים במלאכה וחצים מחזיקים ברמחים מעלות השחר עד צאת הכוכבים:<p dir="rtl">
<span dir="rtl" class="inlineHeader" id="b37_Nehemiah, פרק ד, טז">טז</span>
גם בעת ההיא אמרתי לעם איש ונערו ילינו בתוך ירושלם והיו לנו הלילה משמר והיום מלאכה:<p dir="rtl">
<span dir="rtl" class="inlineHeader" id="b37_Nehemiah, פרק ד, יז">יז</span>
ואין אני ואחי ונערי ואנשי המשמר אשר אחרי אין אנחנו פשטים בגדינו איש שלחו המים: <B>(פ)</B><p dir="rtl">
<h3 dir="rtl" id="b37_Nehemiah, פרק ה">פרק-ה</h3><p dir="rtl">
<span dir="rtl" class="inlineHeader" id="b37_Nehemiah, פרק ה, א">א</span>
ותהי צעקת העם ונשיהם גדולה אל אחיהם היהודים:<p dir="rtl">
<span dir="rtl" class="inlineHeader" id="b37_Nehemiah, פרק ה, ב">ב</span>
ויש אשר אמרים בנינו ובנתינו אנחנו רבים ונקחה דגן ונאכלה ונחיה:<p dir="rtl">
<span dir="rtl" class="inlineHeader" id="b37_Nehemiah, פרק ה, ג">ג</span>
ויש אשר אמרים שדתינו וכרמינו ובתינו אנחנו ערבים ונקחה דגן ברעב:<p dir="rtl">
<span dir="rtl" class="inlineHeader" id="b37_Nehemiah, פרק ה, ד">ד</span>
ויש אשר אמרים לוינו כסף למדת המלך שדתינו וכרמינו:<p dir="rtl">
<span dir="rtl" class="inlineHeader" id="b37_Nehemiah, פרק ה, ה">ה</span>
ועתה כבשר אחינו בשרנו כבניהם בנינו והנה אנחנו כבשים את בנינו ואת בנתינו לעבדים ויש מבנתינו נכבשות ואין לאל ידנו ושדתינו וכרמינו לאחרים:<p dir="rtl">
<span dir="rtl" class="inlineHeader" id="b37_Nehemiah, פרק ה, ו">ו</span>
ויחר לי מאד כאשר שמעתי את זעקתם ואת הדברים האלה:<p dir="rtl">
<span dir="rtl" class="inlineHeader" id="b37_Nehemiah, פרק ה, ז">ז</span>
וימלך לבי עלי ואריבה את החרים ואת הסגנים ואמרה להם משא איש באחיו אתם נשאים ואתן עליהם קהלה גדולה:<p dir="rtl">
<span dir="rtl" class="inlineHeader" id="b37_Nehemiah, פרק ה, ח">ח</span>
ואמרה להם אנחנו קנינו את אחינו היהודים הנמכרים לגוים כדי בנו וגם אתם תמכרו את אחיכם ונמכרו לנו ויחרישו ולא מצאו דבר: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ה, ט">ט</span>
ויאמר לא טוב הדבר אשר אתם עשים הלוא ביראת אלהינו תלכו מחרפת הגוים אויבינו:<p dir="rtl">
<span dir="rtl" class="inlineHeader" id="b37_Nehemiah, פרק ה, י">י</span>
וגם אני אחי ונערי נשים בהם כסף ודגן נעזבה נא את המשא הזה:<p dir="rtl">
<span dir="rtl" class="inlineHeader" id="b37_Nehemiah, פרק ה, יא">יא</span>
השיבו נא להם כהיום שדתיהם כרמיהם זיתיהם ובתיהם ומאת הכסף והדגן התירוש והיצהר אשר אתם נשים בהם:<p dir="rtl">
<span dir="rtl" class="inlineHeader" id="b37_Nehemiah, פרק ה, יב">יב</span>
ויאמרו נשיב ומהם לא נבקש כן נעשה כאשר אתה אומר ואקרא את הכהנים ואשביעם לעשות כדבר הזה:<p dir="rtl">
<span dir="rtl" class="inlineHeader" id="b37_Nehemiah, פרק ה, יג">יג</span>
גם חצני נערתי ואמרה ככה ינער האלהים את כל האיש אשר לא יקים את הדבר הזה מביתו ומיגיעו וככה יהיה נעור ורק ויאמרו כל הקהל אמן ויהללו את יהוה ויעש העם כדבר הזה:<p dir="rtl">
<span dir="rtl" class="inlineHeader" id="b37_Nehemiah, פרק ה, יד">יד</span>
גם מיום אשר צוה אתי להיות פחם בארץ יהודה משנת עשרים ועד שנת שלשים ושתים לארתחשסתא המלך שנים שתים עשרה אני ואחי לחם הפחה לא אכלתי:<p dir="rtl">
<span dir="rtl" class="inlineHeader" id="b37_Nehemiah, פרק ה, טו">טו</span>
והפחות הראשנים אשר לפני הכבידו על העם ויקחו מהם בלחם ויין אחר כסף שקלים ארבעים גם נעריהם שלטו על העם ואני לא עשיתי כן מפני יראת אלהים:<p dir="rtl">
<span dir="rtl" class="inlineHeader" id="b37_Nehemiah, פרק ה, טז">טז</span>
וגם במלאכת החומה הזאת החזקתי ושדה לא קנינו וכל נערי קבוצים שם על המלאכה:<p dir="rtl">
<span dir="rtl" class="inlineHeader" id="b37_Nehemiah, פרק ה, יז">יז</span>
והיהודים והסגנים מאה וחמשים איש והבאים אלינו מן הגוים אשר סביבתינו על שלחני:<p dir="rtl">
<span dir="rtl" class="inlineHeader" id="b37_Nehemiah, פרק ה, יח">יח</span>
ואשר היה נעשה ליום אחד שור אחד צאן שש בררות וצפרים נעשו לי ובין עשרת ימים בכל יין להרבה ועם זה לחם הפחה לא בקשתי כי כבדה העבדה על העם הזה:<p dir="rtl">
<span dir="rtl" class="inlineHeader" id="b37_Nehemiah, פרק ה, יט">יט</span>
זכרה לי אלהי לטובה כל אשר עשיתי על העם הזה: <B>(פ)</B><p dir="rtl">
<h3 dir="rtl" id="b37_Nehemiah, פרק ו">פרק-ו</h3><p dir="rtl">
<span dir="rtl" class="inlineHeader" id="b37_Nehemiah, פרק ו, א">א</span>
ויהי כאשר נשמע לסנבלט וטוביה ולגשם הערבי וליתר איבינו כי בניתי את החומה ולא נותר בה פרץ גם עד העת ההיא דלתות לא העמדתי בשערים:<p dir="rtl">
<span dir="rtl" class="inlineHeader" id="b37_Nehemiah, פרק ו, ב">ב</span>
וישלח סנבלט וגשם אלי לאמר לכה ונועדה יחדו בכפירים בבקעת אונו והמה חשבים לעשות לי רעה:<p dir="rtl">
<span dir="rtl" class="inlineHeader" id="b37_Nehemiah, פרק ו, ג">ג</span>
ואשלחה עליהם מלאכים לאמר מלאכה גדולה אני עשה ולא אוכל לרדת למה תשבת המלאכה כאשר ארפה וירדתי אליכם:<p dir="rtl">
<span dir="rtl" class="inlineHeader" id="b37_Nehemiah, פרק ו, ד">ד</span>
וישלחו אלי כדבר הזה ארבע פעמים ואשיב אותם כדבר הזה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ו, ה">ה</span>
וישלח אלי סנבלט כדבר הזה פעם חמישית את נערו ואגרת פתוחה בידו:<p dir="rtl">
<span dir="rtl" class="inlineHeader" id="b37_Nehemiah, פרק ו, ו">ו</span>
כתוב בה בגוים נשמע וגשמו אמר אתה והיהודים חשבים למרוד על כן אתה בונה החומה ואתה הוה להם למלך כדברים האלה:<p dir="rtl">
<span dir="rtl" class="inlineHeader" id="b37_Nehemiah, פרק ו, ז">ז</span>
וגם נביאים העמדת לקרא עליך בירושלם לאמר מלך ביהודה ועתה ישמע למלך כדברים האלה ועתה לכה ונועצה יחדו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ו, ח">ח</span>
ואשלחה אליו לאמר לא נהיה כדברים האלה אשר אתה אומר כי מלבך אתה בודאם:<p dir="rtl">
<span dir="rtl" class="inlineHeader" id="b37_Nehemiah, פרק ו, ט">ט</span>
כי כלם מיראים אותנו לאמר ירפו ידיהם מן המלאכה ולא תעשה ועתה חזק את ידי:<p dir="rtl">
<span dir="rtl" class="inlineHeader" id="b37_Nehemiah, פרק ו, י">י</span>
ואני באתי בית שמעיה בן דליה בן מהיטבאל והוא עצור ויאמר נועד אל בית האלהים אל תוך ההיכל ונסגרה דלתות ההיכל כי באים להרגך ולילה באים להרגך:<p dir="rtl">
<span dir="rtl" class="inlineHeader" id="b37_Nehemiah, פרק ו, יא">יא</span>
ואמרה האיש כמוני יברח ומי כמוני אשר יבוא אל ההיכל וחי לא אבוא:<p dir="rtl">
<span dir="rtl" class="inlineHeader" id="b37_Nehemiah, פרק ו, יב">יב</span>
ואכירה והנה לא אלהים שלחו כי הנבואה דבר עלי וטוביה וסנבלט שכרו:<p dir="rtl">
<span dir="rtl" class="inlineHeader" id="b37_Nehemiah, פרק ו, יג">יג</span>
למען שכור הוא למען אירא ואעשה כן וחטאתי והיה להם לשם רע למען יחרפוני: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ו, יד">יד</span>
זכרה אלהי לטוביה ולסנבלט כמעשיו אלה וגם לנועדיה הנביאה וליתר הנביאים אשר היו מיראים אותי:<p dir="rtl">
<span dir="rtl" class="inlineHeader" id="b37_Nehemiah, פרק ו, טו">טו</span>
ותשלם החומה בעשרים וחמשה לאלול לחמשים ושנים יום: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ו, טז">טז</span>
ויהי כאשר שמעו כל אויבינו ויראו כל הגוים אשר סביבתינו ויפלו מאד בעיניהם וידעו כי מאת אלהינו נעשתה המלאכה הזאת:<p dir="rtl">
<span dir="rtl" class="inlineHeader" id="b37_Nehemiah, פרק ו, יז">יז</span>
גם בימים ההם מרבים חרי יהודה אגרתיהם הולכות על טוביה ואשר לטוביה באות אליהם:<p dir="rtl">
<span dir="rtl" class="inlineHeader" id="b37_Nehemiah, פרק ו, יח">יח</span>
כי רבים ביהודה בעלי שבועה לו כי חתן הוא לשכניה בן ארח ויהוחנן בנו לקח את בת משלם בן ברכיה:<p dir="rtl">
<span dir="rtl" class="inlineHeader" id="b37_Nehemiah, פרק ו, יט">יט</span>
גם טובתיו היו אמרים לפני ודברי היו מוציאים לו אגרות שלח טוביה ליראני:<p dir="rtl">
<h3 dir="rtl" id="b37_Nehemiah, פרק ז">פרק-ז</h3><p dir="rtl">
<span dir="rtl" class="inlineHeader" id="b37_Nehemiah, פרק ז, א">א</span>
ויהי כאשר נבנתה החומה ואעמיד הדלתות ויפקדו השוערים והמשררים והלוים:<p dir="rtl">
<span dir="rtl" class="inlineHeader" id="b37_Nehemiah, פרק ז, ב">ב</span>
ואצוה את חנני אחי ואת חנניה שר הבירה על ירושלם כי הוא כאיש אמת וירא את האלהים מרבים:<p dir="rtl">
<span dir="rtl" class="inlineHeader" id="b37_Nehemiah, פרק ז, ג">ג</span>
ויאמר להם לא יפתחו שערי ירושלם עד חם השמש ועד הם עמדים יגיפו הדלתות ואחזו והעמיד משמרות ישבי ירושלם איש במשמרו ואיש נגד ביתו:<p dir="rtl">
<span dir="rtl" class="inlineHeader" id="b37_Nehemiah, פרק ז, ד">ד</span>
והעיר רחבת ידים וגדולה והעם מעט בתוכה ואין בתים בנוים:<p dir="rtl">
<span dir="rtl" class="inlineHeader" id="b37_Nehemiah, פרק ז, ה">ה</span>
ויתן אלהי אל לבי ואקבצה את החרים ואת הסגנים ואת העם להתיחש ואמצא ספר היחש העולים בראשונה ואמצא כתוב בו: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ז, ו">ו</span>
אלה בני המדינה העלים משבי הגולה אשר הגלה נבוכדנצר מלך בבל וישובו לירושלם וליהודה איש לעירו:<p dir="rtl">
<span dir="rtl" class="inlineHeader" id="b37_Nehemiah, פרק ז, ז">ז</span>
הבאים עם זרבבל ישוע נחמיה עזריה רעמיה נחמני מרדכי בלשן מספרת בגוי נחום בענה מספר אנשי עם ישראל: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, ח">ח</span>
בני פרעש אלפים מאה ושבעים ושנים:<p dir="rtl">
<span dir="rtl" class="inlineHeader" id="b37_Nehemiah, פרק ז, ט">ט</span>
בני שפטיה שלש מאות שבעים ושנים:<p dir="rtl">
<span dir="rtl" class="inlineHeader" id="b37_Nehemiah, פרק ז, י">י</span>
בני ארח שש מאות חמשים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יא">יא</span>
בני פחת מואב לבני ישוע ויואב אלפים ושמנה מאות שמנה עשר: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יב">יב</span>
בני עילם אלף מאתים חמשים וארבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יג">יג</span>
בני זתוא שמנה מאות ארבעים וחמשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יד">יד</span>
בני זכי שבע מאות וששים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, טו">טו</span>
בני בנוי שש מאות ארבעים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, טז">טז</span>
בני בבי שש מאות עשרים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יז">יז</span>
בני עזגד אלפים שלש מאות עשרים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יח">יח</span>
בני אדניקם שש מאות ששים ושבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, יט">יט</span>
בני בגוי אלפים ששים ושבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כ">כ</span>
בני עדין שש מאות חמשים וחמשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כא">כא</span>
בני אטר לחזקיה תשעים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כב">כב</span>
בני חשם שלש מאות עשרים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כג">כג</span>
בני בצי שלש מאות עשרים וארבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כד">כד</span>
בני חריף מאה שנים עשר: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כה">כה</span>
בני גבעון תשעים וחמשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כו">כו</span>
אנשי בית לחם ונטפה מאה שמנים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כז">כז</span>
אנשי ענתות מאה עשרים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כח">כח</span>
אנשי בית עזמות ארבעים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, כט">כט</span>
אנשי קרית יערים כפירה ובארות שבע מאות ארבעים ושלשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, ל">ל</span>
אנשי הרמה וגבע שש מאות עשרים ואחד: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לא">לא</span>
אנשי מכמס מאה ועשרים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לב">לב</span>
אנשי בית אל והעי מאה עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לג">לג</span>
אנשי נבו אחר חמשים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לד">לד</span>
בני עילם אחר אלף מאתים חמשים וארבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לה">לה</span>
בני חרם שלש מאות ועשרים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לו">לו</span>
בני ירחו שלש מאות ארבעים וחמשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לז">לז</span>
בני לד חדיד ואונו שבע מאות ועשרים ואחד: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לח">לח</span>
בני סנאה שלשת אלפים תשע מאות ושלשים: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ז, לט">לט</span>
הכהנים בני ידעיה לבית ישוע תשע מאות שבעים ושלשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מ">מ</span>
בני אמר אלף חמשים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מא">מא</span>
בני פשחור אלף מאתים ארבעים ושבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מב">מב</span>
בני חרם אלף שבעה עשר: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מג">מג</span>
הלוים בני ישוע לקדמיאל לבני להודוה שבעים וארבעה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מד">מד</span>
המשררים בני אסף מאה ארבעים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מה">מה</span>
השערים בני שלום בני אטר בני טלמן בני עקוב בני חטיטא בני שבי מאה שלשים ושמנה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, מו">מו</span>
הנתינים בני צחא בני חשפא בני טבעות:<p dir="rtl">
<span dir="rtl" class="inlineHeader" id="b37_Nehemiah, פרק ז, מז">מז</span>
בני קירס בני סיעא בני פדון:<p dir="rtl">
<span dir="rtl" class="inlineHeader" id="b37_Nehemiah, פרק ז, מח">מח</span>
בני לבנה בני חגבה בני שלמי:<p dir="rtl">
<span dir="rtl" class="inlineHeader" id="b37_Nehemiah, פרק ז, מט">מט</span>
בני חנן בני גדל בני גחר:<p dir="rtl">
<span dir="rtl" class="inlineHeader" id="b37_Nehemiah, פרק ז, נ">נ</span>
בני ראיה בני רצין בני נקודא:<p dir="rtl">
<span dir="rtl" class="inlineHeader" id="b37_Nehemiah, פרק ז, נא">נא</span>
בני גזם בני עזא בני פסח:<p dir="rtl">
<span dir="rtl" class="inlineHeader" id="b37_Nehemiah, פרק ז, נב">נב</span>
בני בסי בני מעונים בני נפושסים<p dir="rtl">
<span dir="rtl" class="inlineHeader" id="b37_Nehemiah, פרק ז, נג">נג</span>
בני בקבוק בני חקופא בני חרחור: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, נד">נד</span>
בני בצלית בני מחידא בני חרשא:<p dir="rtl">
<span dir="rtl" class="inlineHeader" id="b37_Nehemiah, פרק ז, נה">נה</span>
 בני ברקוס <B>(ס)</B> בני סיסרא <B>(ס)</B> בני תמח: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, נו">נו</span>
 בני נציח <B>(ס)</B> בני חטיפא: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, נז">נז</span>
 בני עבדי שלמה <B>(ס)</B> בני סוטי <B>(ס)</B> בני סופרת <B>(ס)</B> בני פרידא: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, נח">נח</span>
 בני יעלא <B>(ס)</B> בני דרקון <B>(ס)</B> בני גדל: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, נט">נט</span>
 בני שפטיה <B>(ס)</B> בני חטיל <B>(ס)</B> בני פכרת הצביים <B>(ס)</B> בני אמון: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, ס">ס</span>
כל הנתינים ובני עבדי שלמה שלש מאות תשעים ושנים: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ז, סא">סא</span>
ואלה העולים מתל מלח תל חרשא כרוב אדון ואמר ולא יכלו להגיד בית אבותם וזרעם אם מישראל הם:<p dir="rtl">
<span dir="rtl" class="inlineHeader" id="b37_Nehemiah, פרק ז, סב">סב</span>
בני דליה בני טוביה בני נקודא שש מאות וארבעים ושנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, סג">סג</span>
ומן הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על שמם:<p dir="rtl">
<span dir="rtl" class="inlineHeader" id="b37_Nehemiah, פרק ז, סד">סד</span>
אלה בקשו כתבם המתיחשים ולא נמצא ויגאלו מן הכהנה:<p dir="rtl">
<span dir="rtl" class="inlineHeader" id="b37_Nehemiah, פרק ז, סה">סה</span>
ויאמר התרשתא להם אשר לא יאכלו מקדש הקדשים עד עמד הכהן לאורים ותומים:<p dir="rtl">
<span dir="rtl" class="inlineHeader" id="b37_Nehemiah, פרק ז, סו">סו</span>
כל הקהל כאחד ארבע רבוא אלפים שלש מאות וששים:<p dir="rtl">
<span dir="rtl" class="inlineHeader" id="b37_Nehemiah, פרק ז, סז">סז</span>
מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים וארבעים וחמשה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ז, סח">סח</span>
סוסיהם שבע מאות שלשים וששה פרדיהם מאתים ארבעים וחמשה:<p dir="rtl">
<span dir="rtl" class="inlineHeader" id="b37_Nehemiah, פרק ז, סט">סט</span>
 גמלים ארבע מאות שלשים וחמשה <B>(ס)</B> חמרים ששת אלפים שבע מאות ועשרים:<p dir="rtl">
<span dir="rtl" class="inlineHeader" id="b37_Nehemiah, פרק ז, ע">ע</span>
ומקצת ראשי האבות נתנו למלאכה התרשתא נתן לאוצר זהב דרכמנים אלף מזרקות חמשים כתנות כהנים שלשים וחמש מאות:<p dir="rtl">
<span dir="rtl" class="inlineHeader" id="b37_Nehemiah, פרק ז, עא">עא</span>
ומראשי האבות נתנו לאוצר המלאכה זהב דרכמונים שתי רבות וכסף מנים אלפים ומאתים:<p dir="rtl">
<span dir="rtl" class="inlineHeader" id="b37_Nehemiah, פרק ז, עב">עב</span>
ואשר נתנו שארית העם זהב דרכמונים שתי רבוא וכסף מנים אלפים וכתנת כהנים ששים ושבעה: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ז, עג">עג</span>
וישבו הכהנים והלוים והשוערים והמשררים ומן העם והנתינים וכל ישראל בעריהם ויגע החדש השביעי ובני ישראל בעריהם:<p dir="rtl">
<h3 dir="rtl" id="b37_Nehemiah, פרק ח">פרק-ח</h3><p dir="rtl">
<span dir="rtl" class="inlineHeader" id="b37_Nehemiah, פרק ח, א">א</span>
ויאספו כל העם כאיש אחד אל הרחוב אשר לפני שער המים ויאמרו לעזרא הספר להביא את ספר תורת משה אשר צוה יהוה את ישראל:<p dir="rtl">
<span dir="rtl" class="inlineHeader" id="b37_Nehemiah, פרק ח, ב">ב</span>
ויביא עזרא הכהן את התורה לפני הקהל מאיש ועד אשה וכל מבין לשמע ביום אחד לחדש השביעי:<p dir="rtl">
<span dir="rtl" class="inlineHeader" id="b37_Nehemiah, פרק ח, ג">ג</span>
ויקרא בו לפני הרחוב אשר לפני שער המים מן האור עד מחצית היום נגד האנשים והנשים והמבינים ואזני כל העם אל ספר התורה:<p dir="rtl">
<span dir="rtl" class="inlineHeader" id="b37_Nehemiah, פרק ח, ד">ד</span>
ויעמד עזרא הספר על מגדל עץ אשר עשו לדבר ויעמד אצלו מתתיה ושמע ועניה ואוריה וחלקיה ומעשיה על ימינו ומשמאלו פדיה ומישאל ומלכיה וחשם וחשבדנה זכריה משלם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ח, ה">ה</span>
ויפתח עזרא הספר לעיני כל העם כי מעל כל העם היה וכפתחו עמדו כל העם:<p dir="rtl">
<span dir="rtl" class="inlineHeader" id="b37_Nehemiah, פרק ח, ו">ו</span>
ויברך עזרא את יהוה האלהים הגדול ויענו כל העם אמן אמן במעל ידיהם ויקדו וישתחו ליהוה אפים ארצה:<p dir="rtl">
<span dir="rtl" class="inlineHeader" id="b37_Nehemiah, פרק ח, ז">ז</span>
וישוע ובני ושרביה ימין עקוב שבתי הודיה מעשיה קליטא עזריה יוזבד חנן פלאיה והלוים מבינים את העם לתורה והעם על עמדם:<p dir="rtl">
<span dir="rtl" class="inlineHeader" id="b37_Nehemiah, פרק ח, ח">ח</span>
ויקראו בספר בתורת האלהים מפרש ושום שכל ויבינו במקרא: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ח, ט">ט</span>
ויאמר נחמיה הוא התרשתא ועזרא הכהן הספר והלוים המבינים את העם לכל העם היום קדש הוא ליהוה אלהיכם אל תתאבלו ואל תבכו כי בוכים כל העם כשמעם את דברי התורה:<p dir="rtl">
<span dir="rtl" class="inlineHeader" id="b37_Nehemiah, פרק ח, י">י</span>
ויאמר להם לכו אכלו משמנים ושתו ממתקים ושלחו מנות לאין נכון לו כי קדוש היום לאדנינו ואל תעצבו כי חדות יהוה היא מעזכם:<p dir="rtl">
<span dir="rtl" class="inlineHeader" id="b37_Nehemiah, פרק ח, יא">יא</span>
והלוים מחשים לכל העם לאמר הסו כי היום קדש ואל תעצבו:<p dir="rtl">
<span dir="rtl" class="inlineHeader" id="b37_Nehemiah, פרק ח, יב">יב</span>
וילכו כל העם לאכל ולשתות ולשלח מנות ולעשות שמחה גדולה כי הבינו בדברים אשר הודיעו להם: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק ח, יג">יג</span>
וביום השני נאספו ראשי האבות לכל העם הכהנים והלוים אל עזרא הספר ולהשכיל אל דברי התורה:<p dir="rtl">
<span dir="rtl" class="inlineHeader" id="b37_Nehemiah, פרק ח, יד">יד</span>
וימצאו כתוב בתורה אשר צוה יהוה ביד משה אשר ישבו בני ישראל בסכות בחג בחדש השביעי:<p dir="rtl">
<span dir="rtl" class="inlineHeader" id="b37_Nehemiah, פרק ח, טו">טו</span>
ואשר ישמיעו ויעבירו קול בכל עריהם ובירושלם לאמר צאו ההר והביאו עלי זית ועלי עץ שמן ועלי הדס ועלי תמרים ועלי עץ עבת לעשת סכת ככתוב: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ח, טז">טז</span>
ויצאו העם ויביאו ויעשו להם סכות איש על גגו ובחצרתיהם ובחצרות בית האלהים וברחוב שער המים וברחוב שער אפרים:<p dir="rtl">
<span dir="rtl" class="inlineHeader" id="b37_Nehemiah, פרק ח, יז">יז</span>
ויעשו כל הקהל השבים מן השבי סכות וישבו בסכות כי לא עשו מימי ישוע בן נון כן בני ישראל עד היום ההוא ותהי שמחה גדולה מאד:<p dir="rtl">
<span dir="rtl" class="inlineHeader" id="b37_Nehemiah, פרק ח, יח">יח</span>
ויקרא בספר תורת האלהים יום ביום מן היום הראשון עד היום האחרון ויעשו חג שבעת ימים וביום השמיני עצרת כמשפט: <B>(פ)</B><p dir="rtl">
<h3 dir="rtl" id="b37_Nehemiah, פרק ט">פרק-ט</h3><p dir="rtl">
<span dir="rtl" class="inlineHeader" id="b37_Nehemiah, פרק ט, א">א</span>
וביום עשרים וארבעה לחדש הזה נאספו בני ישראל בצום ובשקים ואדמה עליהם:<p dir="rtl">
<span dir="rtl" class="inlineHeader" id="b37_Nehemiah, פרק ט, ב">ב</span>
ויבדלו זרע ישראל מכל בני נכר ויעמדו ויתודו על חטאתיהם ועונות אבתיהם:<p dir="rtl">
<span dir="rtl" class="inlineHeader" id="b37_Nehemiah, פרק ט, ג">ג</span>
ויקומו על עמדם ויקראו בספר תורת יהוה אלהיהם רבעית היום ורבעית מתודים ומשתחוים ליהוה אלהיהם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק ט, ד">ד</span>
ויקם על מעלה הלוים ישוע ובני קדמיאל שבניה בני שרביה בני כנני ויזעקו בקול גדול אל יהוה אלהיהם:<p dir="rtl">
<span dir="rtl" class="inlineHeader" id="b37_Nehemiah, פרק ט, ה">ה</span>
ויאמרו הלוים ישוע וקדמיאל בני חשבניה שרביה הודיה שבניה פתחיה קומו ברכו את יהוה אלהיכם מן העולם עד העולם ויברכו שם כבודך ומרומם על כל ברכה ותהלה:<p dir="rtl">
<span dir="rtl" class="inlineHeader" id="b37_Nehemiah, פרק ט, ו">ו</span>
אתה הוא יהוה לבדך את עשית את השמים שמי השמים וכל צבאם הארץ וכל אשר עליה הימים וכל אשר בהם ואתה מחיה את כלם וצבא השמים לך משתחוים:<p dir="rtl">
<span dir="rtl" class="inlineHeader" id="b37_Nehemiah, פרק ט, ז">ז</span>
אתה הוא יהוה האלהים אשר בחרת באברם והוצאתו מאור כשדים ושמת שמו אברהם:<p dir="rtl">
<span dir="rtl" class="inlineHeader" id="b37_Nehemiah, פרק ט, ח">ח</span>
ומצאת את לבבו נאמן לפניך וכרות עמו הברית לתת את ארץ הכנעני החתי האמרי והפרזי והיבוסי והגרגשי לתת לזרעו ותקם את דבריך כי צדיק אתה:<p dir="rtl">
<span dir="rtl" class="inlineHeader" id="b37_Nehemiah, פרק ט, ט">ט</span>
ותרא את עני אבתינו במצרים ואת זעקתם שמעת על ים סוף:<p dir="rtl">
<span dir="rtl" class="inlineHeader" id="b37_Nehemiah, פרק ט, י">י</span>
ותתן אתת ומפתים בפרעה ובכל עבדיו ובכל עם ארצו כי ידעת כי הזידו עליהם ותעש לך שם כהיום הזה:<p dir="rtl">
<span dir="rtl" class="inlineHeader" id="b37_Nehemiah, פרק ט, יא">יא</span>
והים בקעת לפניהם ויעברו בתוך הים ביבשה ואת רדפיהם השלכת במצולת כמו אבן במים עזים:<p dir="rtl">
<span dir="rtl" class="inlineHeader" id="b37_Nehemiah, פרק ט, יב">יב</span>
ובעמוד ענן הנחיתם יומם ובעמוד אש לילה להאיר להם את הדרך אשר ילכו בה:<p dir="rtl">
<span dir="rtl" class="inlineHeader" id="b37_Nehemiah, פרק ט, יג">יג</span>
ועל הר סיני ירדת ודבר עמהם משמים ותתן להם משפטים ישרים ותורות אמת חקים ומצות טובים:<p dir="rtl">
<span dir="rtl" class="inlineHeader" id="b37_Nehemiah, פרק ט, יד">יד</span>
ואת שבת קדשך הודעת להם ומצוות וחקים ותורה צוית להם ביד משה עבדך:<p dir="rtl">
<span dir="rtl" class="inlineHeader" id="b37_Nehemiah, פרק ט, טו">טו</span>
ולחם משמים נתתה להם לרעבם ומים מסלע הוצאת להם לצמאם ותאמר להם לבוא לרשת את הארץ אשר נשאת את ידך לתת להם:<p dir="rtl">
<span dir="rtl" class="inlineHeader" id="b37_Nehemiah, פרק ט, טז">טז</span>
והם ואבתינו הזידו ויקשו את ערפם ולא שמעו אל מצותיך:<p dir="rtl">
<span dir="rtl" class="inlineHeader" id="b37_Nehemiah, פרק ט, יז">יז</span>
וימאנו לשמע ולא זכרו נפלאתיך אשר עשית עמהם ויקשו את ערפם ויתנו ראש לשוב לעבדתם במרים ואתה אלוה סליחות חנון ורחום ארך אפים ורב וחסד ולא עזבתם:<p dir="rtl">
<span dir="rtl" class="inlineHeader" id="b37_Nehemiah, פרק ט, יח">יח</span>
אף כי עשו להם עגל מסכה ויאמרו זה אלהיך אשר העלך ממצרים ויעשו נאצות גדלות:<p dir="rtl">
<span dir="rtl" class="inlineHeader" id="b37_Nehemiah, פרק ט, יט">יט</span>
ואתה ברחמיך הרבים לא עזבתם במדבר את עמוד הענן לא סר מעליהם ביומם להנחתם בהדרך ואת עמוד האש בלילה להאיר להם ואת הדרך אשר ילכו בה:<p dir="rtl">
<span dir="rtl" class="inlineHeader" id="b37_Nehemiah, פרק ט, כ">כ</span>
ורוחך הטובה נתת להשכילם ומנך לא מנעת מפיהם ומים נתתה להם לצמאם:<p dir="rtl">
<span dir="rtl" class="inlineHeader" id="b37_Nehemiah, פרק ט, כא">כא</span>
וארבעים שנה כלכלתם במדבר לא חסרו שלמתיהם לא בלו ורגליהם לא בצקו:<p dir="rtl">
<span dir="rtl" class="inlineHeader" id="b37_Nehemiah, פרק ט, כב">כב</span>
ותתן להם ממלכות ועממים ותחלקם לפאה ויירשו את ארץ סיחון ואת ארץ מלך חשבון ואת ארץ עוג מלך הבשן:<p dir="rtl">
<span dir="rtl" class="inlineHeader" id="b37_Nehemiah, פרק ט, כג">כג</span>
ובניהם הרבית כככבי השמים ותביאם אל הארץ אשר אמרת לאבתיהם לבוא לרשת:<p dir="rtl">
<span dir="rtl" class="inlineHeader" id="b37_Nehemiah, פרק ט, כד">כד</span>
ויבאו הבנים ויירשו את הארץ ותכנע לפניהם את ישבי הארץ הכנענים ותתנם בידם ואת מלכיהם ואת עממי הארץ לעשות בהם כרצונם:<p dir="rtl">
<span dir="rtl" class="inlineHeader" id="b37_Nehemiah, פרק ט, כה">כה</span>
וילכדו ערים בצרות ואדמה שמנה ויירשו בתים מלאים כל טוב ברות חצובים כרמים וזיתים ועץ מאכל לרב ויאכלו וישבעו וישמינו ויתעדנו בטובך הגדול:<p dir="rtl">
<span dir="rtl" class="inlineHeader" id="b37_Nehemiah, פרק ט, כו">כו</span>
וימרו וימרדו בך וישלכו את תורתך אחרי גום ואת נביאיך הרגו אשר העידו בם להשיבם אליך ויעשו נאצות גדולת:<p dir="rtl">
<span dir="rtl" class="inlineHeader" id="b37_Nehemiah, פרק ט, כז">כז</span>
ותתנם ביד צריהם ויצרו להם ובעת צרתם יצעקו אליך ואתה משמים תשמע וכרחמיך הרבים תתן להם מושיעים ויושיעום מיד צריהם:<p dir="rtl">
<span dir="rtl" class="inlineHeader" id="b37_Nehemiah, פרק ט, כח">כח</span>
וכנוח להם ישובו לעשות רע לפניך ותעזבם ביד איביהם וירדו בהם וישובו ויזעקוך ואתה משמים תשמע ותצילם כרחמיך רבות עתים:<p dir="rtl">
<span dir="rtl" class="inlineHeader" id="b37_Nehemiah, פרק ט, כט">כט</span>
ותעד בהם להשיבם אל תורתך והמה הזידו ולא שמעו למצותיך ובמשפטיך חטאו בם אשר יעשה אדם וחיה בהם ויתנו כתף סוררת וערפם הקשו ולא שמעו:<p dir="rtl">
<span dir="rtl" class="inlineHeader" id="b37_Nehemiah, פרק ט, ל">ל</span>
ותמשך עליהם שנים רבות ותעד בם ברוחך ביד נביאיך ולא האזינו ותתנם ביד עמי הארצת:<p dir="rtl">
<span dir="rtl" class="inlineHeader" id="b37_Nehemiah, פרק ט, לא">לא</span>
וברחמיך הרבים לא עשיתם כלה ולא עזבתם כי אל חנון ורחום אתה:<p dir="rtl">
<span dir="rtl" class="inlineHeader" id="b37_Nehemiah, פרק ט, לב">לב</span>
ועתה אלהינו האל הגדול הגבור והנורא שומר הברית והחסד אל ימעט לפניך את כל התלאה אשר מצאתנו למלכינו לשרינו ולכהנינו ולנביאנו ולאבתינו ולכל עמך מימי מלכי אשור עד היום הזה:<p dir="rtl">
<span dir="rtl" class="inlineHeader" id="b37_Nehemiah, פרק ט, לג">לג</span>
ואתה צדיק על כל הבא עלינו כי אמת עשית ואנחנו הרשענו:<p dir="rtl">
<span dir="rtl" class="inlineHeader" id="b37_Nehemiah, פרק ט, לד">לד</span>
ואת מלכינו שרינו כהנינו ואבתינו לא עשו תורתך ולא הקשיבו אל מצותיך ולעדותיך אשר העידת בהם:<p dir="rtl">
<span dir="rtl" class="inlineHeader" id="b37_Nehemiah, פרק ט, לה">לה</span>
והם במלכותם ובטובך הרב אשר נתת להם ובארץ הרחבה והשמנה אשר נתת לפניהם לא עבדוך ולא שבו ממעלליהם הרעים:<p dir="rtl">
<span dir="rtl" class="inlineHeader" id="b37_Nehemiah, פרק ט, לו">לו</span>
הנה אנחנו היום עבדים והארץ אשר נתתה לאבתינו לאכל את פריה ואת טובה הנה אנחנו עבדים עליה:<p dir="rtl">
<span dir="rtl" class="inlineHeader" id="b37_Nehemiah, פרק ט, לז">לז</span>
ותבואתה מרבה למלכים אשר נתתה עלינו בחטאותינו ועל גויתינו משלים ובבהמתנו כרצונם ובצרה גדולה אנחנו: <B>(פ)</B><p dir="rtl">
<h3 dir="rtl" id="b37_Nehemiah, פרק י">פרק-י</h3><p dir="rtl">
<span dir="rtl" class="inlineHeader" id="b37_Nehemiah, פרק י, א">א</span>
ובכל זאת אנחנו כרתים אמנה וכתבים ועל החתום שרינו לוינו כהנינו:<p dir="rtl">
<span dir="rtl" class="inlineHeader" id="b37_Nehemiah, פרק י, ב">ב</span>
ועל החתומים נחמיה התרשתא בן חכליה וצדקיה:<p dir="rtl">
<span dir="rtl" class="inlineHeader" id="b37_Nehemiah, פרק י, ג">ג</span>
שריה עזריה ירמיה:<p dir="rtl">
<span dir="rtl" class="inlineHeader" id="b37_Nehemiah, פרק י, ד">ד</span>
פשחור אמריה מלכיה:<p dir="rtl">
<span dir="rtl" class="inlineHeader" id="b37_Nehemiah, פרק י, ה">ה</span>
חטוש שבניה מלוך:<p dir="rtl">
<span dir="rtl" class="inlineHeader" id="b37_Nehemiah, פרק י, ו">ו</span>
חרם מרמות עבדיה:<p dir="rtl">
<span dir="rtl" class="inlineHeader" id="b37_Nehemiah, פרק י, ז">ז</span>
דניאל גנתון ברוך:<p dir="rtl">
<span dir="rtl" class="inlineHeader" id="b37_Nehemiah, פרק י, ח">ח</span>
משלם אביה מימן:<p dir="rtl">
<span dir="rtl" class="inlineHeader" id="b37_Nehemiah, פרק י, ט">ט</span>
מעזיה בלגי שמעיה אלה הכהנים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק י, י">י</span>
והלוים וישוע בן אזניה בנוי מבני חנדד קדמיאל:<p dir="rtl">
<span dir="rtl" class="inlineHeader" id="b37_Nehemiah, פרק י, יא">יא</span>
ואחיהם שבניה הודיה קליטא פלאיה חנן:<p dir="rtl">
<span dir="rtl" class="inlineHeader" id="b37_Nehemiah, פרק י, יב">יב</span>
מיכא רחוב חשביה:<p dir="rtl">
<span dir="rtl" class="inlineHeader" id="b37_Nehemiah, פרק י, יג">יג</span>
זכור שרביה שבניה:<p dir="rtl">
<span dir="rtl" class="inlineHeader" id="b37_Nehemiah, פרק י, יד">יד</span>
הודיה בני בנינו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק י, טו">טו</span>
ראשי העם פרעש פחת מואב עילם זתוא בני:<p dir="rtl">
<span dir="rtl" class="inlineHeader" id="b37_Nehemiah, פרק י, טז">טז</span>
בני עזגד בבי:<p dir="rtl">
<span dir="rtl" class="inlineHeader" id="b37_Nehemiah, פרק י, יז">יז</span>
אדניה בגוי עדין:<p dir="rtl">
<span dir="rtl" class="inlineHeader" id="b37_Nehemiah, פרק י, יח">יח</span>
אטר חזקיה עזור:<p dir="rtl">
<span dir="rtl" class="inlineHeader" id="b37_Nehemiah, פרק י, יט">יט</span>
הודיה חשם בצי:<p dir="rtl">
<span dir="rtl" class="inlineHeader" id="b37_Nehemiah, פרק י, כ">כ</span>
חריף ענתות נובי<p dir="rtl">
<span dir="rtl" class="inlineHeader" id="b37_Nehemiah, פרק י, כא">כא</span>
מגפיעש משלם חזיר:<p dir="rtl">
<span dir="rtl" class="inlineHeader" id="b37_Nehemiah, פרק י, כב">כב</span>
משיזבאל צדוק ידוע:<p dir="rtl">
<span dir="rtl" class="inlineHeader" id="b37_Nehemiah, פרק י, כג">כג</span>
פלטיה חנן עניה:<p dir="rtl">
<span dir="rtl" class="inlineHeader" id="b37_Nehemiah, פרק י, כד">כד</span>
הושע חנניה חשוב:<p dir="rtl">
<span dir="rtl" class="inlineHeader" id="b37_Nehemiah, פרק י, כה">כה</span>
הלוחש פלחא שובק:<p dir="rtl">
<span dir="rtl" class="inlineHeader" id="b37_Nehemiah, פרק י, כו">כו</span>
רחום חשבנה מעשיה:<p dir="rtl">
<span dir="rtl" class="inlineHeader" id="b37_Nehemiah, פרק י, כז">כז</span>
ואחיה חנן ענן:<p dir="rtl">
<span dir="rtl" class="inlineHeader" id="b37_Nehemiah, פרק י, כח">כח</span>
מלוך חרם בענה:<p dir="rtl">
<span dir="rtl" class="inlineHeader" id="b37_Nehemiah, פרק י, כט">כט</span>
ושאר העם הכהנים הלוים השוערים המשררים הנתינים וכל הנבדל מעמי הארצות אל תורת האלהים נשיהם בניהם ובנתיהם כל יודע מבין:<p dir="rtl">
<span dir="rtl" class="inlineHeader" id="b37_Nehemiah, פרק י, ל">ל</span>
מחזיקים על אחיהם אדיריהם ובאים באלה ובשבועה ללכת בתורת האלהים אשר נתנה ביד משה עבד האלהים ולשמור ולעשות את כל מצות יהוה אדנינו ומשפטיו וחקיו:<p dir="rtl">
<span dir="rtl" class="inlineHeader" id="b37_Nehemiah, פרק י, לא">לא</span>
ואשר לא נתן בנתינו לעמי הארץ ואת בנתיהם לא נקח לבנינו:<p dir="rtl">
<span dir="rtl" class="inlineHeader" id="b37_Nehemiah, פרק י, לב">לב</span>
ועמי הארץ המביאים את המקחות וכל שבר ביום השבת למכור לא נקח מהם בשבת וביום קדש ונטש את השנה השביעית ומשא כל יד:<p dir="rtl">
<span dir="rtl" class="inlineHeader" id="b37_Nehemiah, פרק י, לג">לג</span>
והעמדנו עלינו מצות לתת עלינו שלשית השקל בשנה לעבדת בית אלהינו:<p dir="rtl">
<span dir="rtl" class="inlineHeader" id="b37_Nehemiah, פרק י, לד">לד</span>
ללחם המערכת ומנחת התמיד ולעולת התמיד השבתות החדשים למועדים ולקדשים ולחטאות לכפר על ישראל וכל מלאכת בית אלהינו: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק י, לה">לה</span>
והגורלות הפלנו על קרבן העצים הכהנים הלוים והעם להביא לבית אלהינו לבית אבתינו לעתים מזמנים שנה בשנה לבער על מזבח יהוה אלהינו ככתוב בתורה:<p dir="rtl">
<span dir="rtl" class="inlineHeader" id="b37_Nehemiah, פרק י, לו">לו</span>
ולהביא את בכורי אדמתנו ובכורי כל פרי כל עץ שנה בשנה לבית יהוה:<p dir="rtl">
<span dir="rtl" class="inlineHeader" id="b37_Nehemiah, פרק י, לז">לז</span>
ואת בכרות בנינו ובהמתינו ככתוב בתורה ואת בכורי בקרינו וצאנינו להביא לבית אלהינו לכהנים המשרתים בבית אלהינו:<p dir="rtl">
<span dir="rtl" class="inlineHeader" id="b37_Nehemiah, פרק י, לח">לח</span>
ואת ראשית עריסתינו ותרומתינו ופרי כל עץ תירוש ויצהר נביא לכהנים אל לשכות בית אלהינו ומעשר אדמתנו ללוים והם הלוים המעשרים בכל ערי עבדתנו:<p dir="rtl">
<span dir="rtl" class="inlineHeader" id="b37_Nehemiah, פרק י, לט">לט</span>
והיה הכהן בן אהרן עם הלוים בעשר הלוים והלוים יעלו את מעשר המעשר לבית אלהינו אל הלשכות לבית האוצר:<p dir="rtl">
<span dir="rtl" class="inlineHeader" id="b37_Nehemiah, פרק י, מ">מ</span>
כי אל הלשכות יביאו בני ישראל ובני הלוי את תרומת הדגן התירוש והיצהר ושם כלי המקדש והכהנים המשרתים והשוערים והמשררים ולא נעזב את בית אלהינו:<p dir="rtl">
<h3 dir="rtl" id="b37_Nehemiah, פרק יא">פרק-יא</h3><p dir="rtl">
<span dir="rtl" class="inlineHeader" id="b37_Nehemiah, פרק יא, א">א</span>
וישבו שרי העם בירושלם ושאר העם הפילו גורלות להביא אחד מן העשרה לשבת בירושלם עיר הקדש ותשע הידות בערים:<p dir="rtl">
<span dir="rtl" class="inlineHeader" id="b37_Nehemiah, פרק יא, ב">ב</span>
ויברכו העם לכל האנשים המתנדבים לשבת בירושלם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יא, ג">ג</span>
ואלה ראשי המדינה אשר ישבו בירושלם ובערי יהודה ישבו איש באחזתו בעריהם ישראל הכהנים והלוים והנתינים ובני עבדי שלמה:<p dir="rtl">
<span dir="rtl" class="inlineHeader" id="b37_Nehemiah, פרק יא, ד">ד</span>
ובירושלם ישבו מבני יהודה ומבני בנימן מבני יהודה עתיה בן עזיה בן זכריה בן אמריה בן שפטיה בן מהללאל מבני פרץ:<p dir="rtl">
<span dir="rtl" class="inlineHeader" id="b37_Nehemiah, פרק יא, ה">ה</span>
ומעשיה בן ברוך בן כל חזה בן חזיה בן עדיה בן יויריב בן זכריה בן השלני:<p dir="rtl">
<span dir="rtl" class="inlineHeader" id="b37_Nehemiah, פרק יא, ו">ו</span>
כל בני פרץ הישבים בירושלם ארבע מאות ששים ושמנה אנשי חיל: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק יא, ז">ז</span>
ואלה בני בנימן סלא בן משלם בן יועד בן פדיה בן קוליה בן מעשיה בן איתיאל בן ישעיה:<p dir="rtl">
<span dir="rtl" class="inlineHeader" id="b37_Nehemiah, פרק יא, ח">ח</span>
ואחריו גבי סלי תשע מאות עשרים ושמנה:<p dir="rtl">
<span dir="rtl" class="inlineHeader" id="b37_Nehemiah, פרק יא, ט">ט</span>
ויואל בן זכרי פקיד עליהם ויהודה בן הסנואה על העיר משנה: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יא, י">י</span>
מן הכהנים ידעיה בן יויריב יכין:<p dir="rtl">
<span dir="rtl" class="inlineHeader" id="b37_Nehemiah, פרק יא, יא">יא</span>
שריה בן חלקיה בן משלם בן צדוק בן מריות בן אחיטוב נגד בית האלהים:<p dir="rtl">
<span dir="rtl" class="inlineHeader" id="b37_Nehemiah, פרק יא, יב">יב</span>
ואחיהם עשי המלאכה לבית שמנה מאות עשרים ושנים ועדיה בן ירחם בן פלליה בן אמצי בן זכריה בן פשחור בן מלכיה:<p dir="rtl">
<span dir="rtl" class="inlineHeader" id="b37_Nehemiah, פרק יא, יג">יג</span>
ואחיו ראשים לאבות מאתים ארבעים ושנים ועמשסי בן עזראל בן אחזי בן משלמות בן אמר:<p dir="rtl">
<span dir="rtl" class="inlineHeader" id="b37_Nehemiah, פרק יא, יד">יד</span>
ואחיהם גבורי חיל מאה עשרים ושמנה ופקיד עליהם זבדיאל בן הגדולים: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק יא, טו">טו</span>
ומן הלוים שמעיה בן חשוב בן עזריקם בן חשביה בן בוני:<p dir="rtl">
<span dir="rtl" class="inlineHeader" id="b37_Nehemiah, פרק יא, טז">טז</span>
ושבתי ויוזבד על המלאכה החיצנה לבית האלהים מראשי הלוים:<p dir="rtl">
<span dir="rtl" class="inlineHeader" id="b37_Nehemiah, פרק יא, יז">יז</span>
ומתניה בן מיכה בן זבדי בן אסף ראש התחלה יהודה לתפלה ובקבקיה משנה מאחיו ועבדא בן שמוע בן גלל בן ידיתון<p dir="rtl">
<span dir="rtl" class="inlineHeader" id="b37_Nehemiah, פרק יא, יח">יח</span>
כל הלוים בעיר הקדש מאתים שמנים וארבעה: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יא, יט">יט</span>
והשוערים עקוב טלמון ואחיהם השמרים בשערים מאה שבעים ושנים:<p dir="rtl">
<span dir="rtl" class="inlineHeader" id="b37_Nehemiah, פרק יא, כ">כ</span>
ושאר ישראל הכהנים הלוים בכל ערי יהודה איש בנחלתו:<p dir="rtl">
<span dir="rtl" class="inlineHeader" id="b37_Nehemiah, פרק יא, כא">כא</span>
והנתינים ישבים בעפל וציחא וגשפא על הנתינים: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יא, כב">כב</span>
ופקיד הלוים בירושלם עזי בן בני בן חשביה בן מתניה בן מיכא מבני אסף המשררים לנגד מלאכת בית האלהים:<p dir="rtl">
<span dir="rtl" class="inlineHeader" id="b37_Nehemiah, פרק יא, כג">כג</span>
כי מצות המלך עליהם ואמנה על המשררים דבר יום ביומו:<p dir="rtl">
<span dir="rtl" class="inlineHeader" id="b37_Nehemiah, פרק יא, כד">כד</span>
ופתחיה בן משיזבאל מבני זרח בן יהודה ליד המלך לכל דבר לעם:<p dir="rtl">
<span dir="rtl" class="inlineHeader" id="b37_Nehemiah, פרק יא, כה">כה</span>
ואל החצרים בשדתם מבני יהודה ישבו בקרית הארבע ובנתיה ובדיבן ובנתיה וביקבצאל וחצריה:<p dir="rtl">
<span dir="rtl" class="inlineHeader" id="b37_Nehemiah, פרק יא, כו">כו</span>
ובישוע ובמולדה ובבית פלט:<p dir="rtl">
<span dir="rtl" class="inlineHeader" id="b37_Nehemiah, פרק יא, כז">כז</span>
ובחצר שועל ובבאר שבע ובנתיה:<p dir="rtl">
<span dir="rtl" class="inlineHeader" id="b37_Nehemiah, פרק יא, כח">כח</span>
ובצקלג ובמכנה ובבנתיה:<p dir="rtl">
<span dir="rtl" class="inlineHeader" id="b37_Nehemiah, פרק יא, כט">כט</span>
ובעין רמון ובצרעה ובירמות:<p dir="rtl">
<span dir="rtl" class="inlineHeader" id="b37_Nehemiah, פרק יא, ל">ל</span>
זנח עדלם וחצריהם לכיש ושדתיה עזקה ובנתיה ויחנו מבאר שבע עד גיא הנם:<p dir="rtl">
<span dir="rtl" class="inlineHeader" id="b37_Nehemiah, פרק יא, לא">לא</span>
ובני בנימן מגבע מכמש ועיה ובית אל ובנתיה:<p dir="rtl">
<span dir="rtl" class="inlineHeader" id="b37_Nehemiah, פרק יא, לב">לב</span>
ענתות נב ענניה:<p dir="rtl">
<span dir="rtl" class="inlineHeader" id="b37_Nehemiah, פרק יא, לג">לג</span>
חצור רמה גתים:<p dir="rtl">
<span dir="rtl" class="inlineHeader" id="b37_Nehemiah, פרק יא, לד">לד</span>
חדיד צבעים נבלט:<p dir="rtl">
<span dir="rtl" class="inlineHeader" id="b37_Nehemiah, פרק יא, לה">לה</span>
לד ואונו גי החרשים:<p dir="rtl">
<span dir="rtl" class="inlineHeader" id="b37_Nehemiah, פרק יא, לו">לו</span>
ומן הלוים מחלקות יהודה לבנימין: <B>(פ)</B><p dir="rtl">
<h3 dir="rtl" id="b37_Nehemiah, פרק יב">פרק-יב</h3><p dir="rtl">
<span dir="rtl" class="inlineHeader" id="b37_Nehemiah, פרק יב, א">א</span>
ואלה הכהנים והלוים אשר עלו עם זרבבל בן שאלתיאל וישוע שריה ירמיה עזרא:<p dir="rtl">
<span dir="rtl" class="inlineHeader" id="b37_Nehemiah, פרק יב, ב">ב</span>
אמריה מלוך חטוש:<p dir="rtl">
<span dir="rtl" class="inlineHeader" id="b37_Nehemiah, פרק יב, ג">ג</span>
שכניה רחם מרמת:<p dir="rtl">
<span dir="rtl" class="inlineHeader" id="b37_Nehemiah, פרק יב, ד">ד</span>
עדוא גנתוי אביה:<p dir="rtl">
<span dir="rtl" class="inlineHeader" id="b37_Nehemiah, פרק יב, ה">ה</span>
מימין מעדיה בלגה:<p dir="rtl">
<span dir="rtl" class="inlineHeader" id="b37_Nehemiah, פרק יב, ו">ו</span>
שמעיה ויויריב ידעיה:<p dir="rtl">
<span dir="rtl" class="inlineHeader" id="b37_Nehemiah, פרק יב, ז">ז</span>
סלו עמוק חלקיה ידעיה אלה ראשי הכהנים ואחיהם בימי ישוע: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יב, ח">ח</span>
והלוים ישוע בנוי קדמיאל שרביה יהודה מתניה על הידות הוא ואחיו:<p dir="rtl">
<span dir="rtl" class="inlineHeader" id="b37_Nehemiah, פרק יב, ט">ט</span>
ובקבקיה וענו אחיהם לנגדם למשמרות:<p dir="rtl">
<span dir="rtl" class="inlineHeader" id="b37_Nehemiah, פרק יב, י">י</span>
וישוע הוליד את יויקים ויויקים הוליד את אלישיב ואלישיב את יוידע:<p dir="rtl">
<span dir="rtl" class="inlineHeader" id="b37_Nehemiah, פרק יב, יא">יא</span>
ויוידע הוליד את יונתן ויונתן הוליד את ידוע:<p dir="rtl">
<span dir="rtl" class="inlineHeader" id="b37_Nehemiah, פרק יב, יב">יב</span>
ובימי יויקים היו כהנים ראשי האבות לשריה מריה לירמיה חנניה:<p dir="rtl">
<span dir="rtl" class="inlineHeader" id="b37_Nehemiah, פרק יב, יג">יג</span>
לעזרא משלם לאמריה יהוחנן:<p dir="rtl">
<span dir="rtl" class="inlineHeader" id="b37_Nehemiah, פרק יב, יד">יד</span>
למלוכי יונתן לשבניה יוסף:<p dir="rtl">
<span dir="rtl" class="inlineHeader" id="b37_Nehemiah, פרק יב, טו">טו</span>
לחרם עדנא למריות חלקי:<p dir="rtl">
<span dir="rtl" class="inlineHeader" id="b37_Nehemiah, פרק יב, טז">טז</span>
לעדיא זכריה לגנתון משלם:<p dir="rtl">
<span dir="rtl" class="inlineHeader" id="b37_Nehemiah, פרק יב, יז">יז</span>
לאביה זכרי למנימין למועדיה פלטי:<p dir="rtl">
<span dir="rtl" class="inlineHeader" id="b37_Nehemiah, פרק יב, יח">יח</span>
לבלגה שמוע לשמעיה יהונתן:<p dir="rtl">
<span dir="rtl" class="inlineHeader" id="b37_Nehemiah, פרק יב, יט">יט</span>
וליויריב מתני לידעיה עזי:<p dir="rtl">
<span dir="rtl" class="inlineHeader" id="b37_Nehemiah, פרק יב, כ">כ</span>
לסלי קלי לעמוק עבר:<p dir="rtl">
<span dir="rtl" class="inlineHeader" id="b37_Nehemiah, פרק יב, כא">כא</span>
לחלקיה חשביה לידעיה נתנאל:<p dir="rtl">
<span dir="rtl" class="inlineHeader" id="b37_Nehemiah, פרק יב, כב">כב</span>
הלוים בימי אלישיב יוידע ויוחנן וידוע כתובים ראשי אבות והכהנים על מלכות דריוש הפרסי: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יב, כג">כג</span>
בני לוי ראשי האבות כתובים על ספר דברי הימים ועד ימי יוחנן בן אלישיב:<p dir="rtl">
<span dir="rtl" class="inlineHeader" id="b37_Nehemiah, פרק יב, כד">כד</span>
וראשי הלוים חשביה שרביה וישוע בן קדמיאל ואחיהם לנגדם להלל להודות במצות דויד איש האלהים משמר לעמת משמר:<p dir="rtl">
<span dir="rtl" class="inlineHeader" id="b37_Nehemiah, פרק יב, כה">כה</span>
מתניה ובקבקיה עבדיה משלם טלמון עקוב שמרים שוערים משמר באספי השערים:<p dir="rtl">
<span dir="rtl" class="inlineHeader" id="b37_Nehemiah, פרק יב, כו">כו</span>
אלה בימי יויקים בן ישוע בן יוצדק ובימי נחמיה הפחה ועזרא הכהן הסופר: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יב, כז">כז</span>
ובחנכת חומת ירושלם בקשו את הלוים מכל מקומתם להביאם לירושלם לעשת חנכה ושמחה ובתודות ובשיר מצלתים נבלים ובכנרות:<p dir="rtl">
<span dir="rtl" class="inlineHeader" id="b37_Nehemiah, פרק יב, כח">כח</span>
ויאספו בני המשררים ומן הככר סביבות ירושלם ומן חצרי נטפתי:<p dir="rtl">
<span dir="rtl" class="inlineHeader" id="b37_Nehemiah, פרק יב, כט">כט</span>
ומבית הגלגל ומשדות גבע ועזמות כי חצרים בנו להם המשררים סביבות ירושלם:<p dir="rtl">
<span dir="rtl" class="inlineHeader" id="b37_Nehemiah, פרק יב, ל">ל</span>
ויטהרו הכהנים והלוים ויטהרו את העם ואת השערים ואת החומה:<p dir="rtl">
<span dir="rtl" class="inlineHeader" id="b37_Nehemiah, פרק יב, לא">לא</span>
ואעלה את שרי יהודה מעל לחומה ואעמידה שתי תודת גדולת ותהלכת לימין מעל לחומה לשער האשפת:<p dir="rtl">
<span dir="rtl" class="inlineHeader" id="b37_Nehemiah, פרק יב, לב">לב</span>
וילך אחריהם הושעיה וחצי שרי יהודה:<p dir="rtl">
<span dir="rtl" class="inlineHeader" id="b37_Nehemiah, פרק יב, לג">לג</span>
ועזריה עזרא ומשלם:<p dir="rtl">
<span dir="rtl" class="inlineHeader" id="b37_Nehemiah, פרק יב, לד">לד</span>
יהודה ובנימן ושמעיה וירמיה: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק יב, לה">לה</span>
ומבני הכהנים בחצצרות זכריה בן יונתן בן שמעיה בן מתניה בן מיכיה בן זכור בן אסף:<p dir="rtl">
<span dir="rtl" class="inlineHeader" id="b37_Nehemiah, פרק יב, לו">לו</span>
ואחיו שמעיה ועזראל מללי גללי מעי נתנאל ויהודה חנני בכלי שיר דויד איש האלהים ועזרא הסופר לפניהם:<p dir="rtl">
<span dir="rtl" class="inlineHeader" id="b37_Nehemiah, פרק יב, לז">לז</span>
ועל שער העין ונגדם עלו על מעלות עיר דויד במעלה לחומה מעל לבית דויד ועד שער המים מזרח:<p dir="rtl">
<span dir="rtl" class="inlineHeader" id="b37_Nehemiah, פרק יב, לח">לח</span>
והתודה השנית ההולכת למואל ואני אחריה וחצי העם מעל להחומה מעל למגדל התנורים ועד החומה הרחבה:<p dir="rtl">
<span dir="rtl" class="inlineHeader" id="b37_Nehemiah, פרק יב, לט">לט</span>
ומעל לשער אפרים ועל שער הישנה ועל שער הדגים ומגדל חננאל ומגדל המאה ועד שער הצאן ועמדו בשער המטרה:<p dir="rtl">
<span dir="rtl" class="inlineHeader" id="b37_Nehemiah, פרק יב, מ">מ</span>
ותעמדנה שתי התודת בבית האלהים ואני וחצי הסגנים עמי:<p dir="rtl">
<span dir="rtl" class="inlineHeader" id="b37_Nehemiah, פרק יב, מא">מא</span>
והכהנים אליקים מעשיה מנימין מיכיה אליועיני זכריה חנניה בחצצרות:<p dir="rtl">
<span dir="rtl" class="inlineHeader" id="b37_Nehemiah, פרק יב, מב">מב</span>
ומעשיה ושמעיה ואלעזר ועזי ויהוחנן ומלכיה ועילם ועזר וישמיעו המשררים ויזרחיה הפקיד:<p dir="rtl">
<span dir="rtl" class="inlineHeader" id="b37_Nehemiah, פרק יב, מג">מג</span>
ויזבחו ביום ההוא זבחים גדולים וישמחו כי האלהים שמחם שמחה גדולה וגם הנשים והילדים שמחו ותשמע שמחת ירושלם מרחוק:<p dir="rtl">
<span dir="rtl" class="inlineHeader" id="b37_Nehemiah, פרק יב, מד">מד</span>
ויפקדו ביום ההוא אנשים על הנשכות לאוצרות לתרומות לראשית ולמעשרות לכנוס בהם לשדי הערים מנאות התורה לכהנים וללוים כי שמחת יהודה על הכהנים ועל הלוים העמדים:<p dir="rtl">
<span dir="rtl" class="inlineHeader" id="b37_Nehemiah, פרק יב, מה">מה</span>
וישמרו משמרת אלהיהם ומשמרת הטהרה והמשררים והשערים כמצות דויד שלמה בנו:<p dir="rtl">
<span dir="rtl" class="inlineHeader" id="b37_Nehemiah, פרק יב, מו">מו</span>
כי בימי דויד ואסף מקדם ראש המשררים ושיר תהלה והדות לאלהים:<p dir="rtl">
<span dir="rtl" class="inlineHeader" id="b37_Nehemiah, פרק יב, מז">מז</span>
וכל ישראל בימי זרבבל ובימי נחמיה נתנים מניות המשררים והשערים דבר יום ביומו ומקדשים ללוים והלוים מקדשים לבני אהרן: <B>(פ)</B><p dir="rtl">
<h3 dir="rtl" id="b37_Nehemiah, פרק יג">פרק-יג</h3><p dir="rtl">
<span dir="rtl" class="inlineHeader" id="b37_Nehemiah, פרק יג, א">א</span>
ביום ההוא נקרא בספר משה באזני העם ונמצא כתוב בו אשר לא יבוא עמני ומאבי בקהל האלהים עד עולם:<p dir="rtl">
<span dir="rtl" class="inlineHeader" id="b37_Nehemiah, פרק יג, ב">ב</span>
כי לא קדמו את בני ישראל בלחם ובמים וישכר עליו את בלעם לקללו ויהפך אלהינו הקללה לברכה:<p dir="rtl">
<span dir="rtl" class="inlineHeader" id="b37_Nehemiah, פרק יג, ג">ג</span>
ויהי כשמעם את התורה ויבדילו כל ערב מישראל:<p dir="rtl">
<span dir="rtl" class="inlineHeader" id="b37_Nehemiah, פרק יג, ד">ד</span>
ולפני מזה אלישיב הכהן נתון בלשכת בית אלהינו קרוב לטוביה:<p dir="rtl">
<span dir="rtl" class="inlineHeader" id="b37_Nehemiah, פרק יג, ה">ה</span>
ויעש לו לשכה גדולה ושם היו לפנים נתנים את המנחה הלבונה והכלים ומעשר הדגן התירוש והיצהר מצות הלוים והמשררים והשערים ותרומת הכהנים:<p dir="rtl">
<span dir="rtl" class="inlineHeader" id="b37_Nehemiah, פרק יג, ו">ו</span>
ובכל זה לא הייתי בירושלם כי בשנת שלשים ושתים לארתחשסתא מלך בבל באתי אל המלך ולקץ ימים נשאלתי מן המלך:<p dir="rtl">
<span dir="rtl" class="inlineHeader" id="b37_Nehemiah, פרק יג, ז">ז</span>
ואבוא לירושלם ואבינה ברעה אשר עשה אלישיב לטוביה לעשות לו נשכה בחצרי בית האלהים:<p dir="rtl">
<span dir="rtl" class="inlineHeader" id="b37_Nehemiah, פרק יג, ח">ח</span>
וירע לי מאד ואשליכה את כל כלי בית טוביה החוץ מן הלשכה:<p dir="rtl">
<span dir="rtl" class="inlineHeader" id="b37_Nehemiah, פרק יג, ט">ט</span>
ואמרה ויטהרו הלשכות ואשיבה שם כלי בית האלהים את המנחה והלבונה: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יג, י">י</span>
ואדעה כי מניות הלוים לא נתנה ויברחו איש לשדהו הלוים והמשררים עשי המלאכה:<p dir="rtl">
<span dir="rtl" class="inlineHeader" id="b37_Nehemiah, פרק יג, יא">יא</span>
ואריבה את הסגנים ואמרה מדוע נעזב בית האלהים ואקבצם ואעמדם על עמדם:<p dir="rtl">
<span dir="rtl" class="inlineHeader" id="b37_Nehemiah, פרק יג, יב">יב</span>
וכל יהודה הביאו מעשר הדגן והתירוש והיצהר לאוצרות:<p dir="rtl">
<span dir="rtl" class="inlineHeader" id="b37_Nehemiah, פרק יג, יג">יג</span>
ואוצרה על אוצרות שלמיה הכהן וצדוק הסופר ופדיה מן הלוים ועל ידם חנן בן זכור בן מתניה כי נאמנים נחשבו ועליהם לחלק לאחיהם: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יג, יד">יד</span>
זכרה לי אלהי על זאת ואל תמח חסדי אשר עשיתי בבית אלהי ובמשמריו:<p dir="rtl">
<span dir="rtl" class="inlineHeader" id="b37_Nehemiah, פרק יג, טו">טו</span>
בימים ההמה ראיתי ביהודה דרכים גתות בשבת ומביאים הערמות ועמסים על החמרים ואף יין ענבים ותאנים וכל משא ומביאים ירושלם ביום השבת ואעיד ביום מכרם ציד:<p dir="rtl">
<span dir="rtl" class="inlineHeader" id="b37_Nehemiah, פרק יג, טז">טז</span>
והצרים ישבו בה מביאים דאג וכל מכר ומכרים בשבת לבני יהודה ובירושלם:<p dir="rtl">
<span dir="rtl" class="inlineHeader" id="b37_Nehemiah, פרק יג, יז">יז</span>
ואריבה את חרי יהודה ואמרה להם מה הדבר הרע הזה אשר אתם עשים ומחללים את יום השבת:<p dir="rtl">
<span dir="rtl" class="inlineHeader" id="b37_Nehemiah, פרק יג, יח">יח</span>
הלוא כה עשו אבתיכם ויבא אלהינו עלינו את כל הרעה הזאת ועל העיר הזאת ואתם מוסיפים חרון על ישראל לחלל את השבת: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יג, יט">יט</span>
ויהי כאשר צללו שערי ירושלם לפני השבת ואמרה ויסגרו הדלתות ואמרה אשר לא יפתחום עד אחר השבת ומנערי העמדתי על השערים לא יבוא משא ביום השבת:<p dir="rtl">
<span dir="rtl" class="inlineHeader" id="b37_Nehemiah, פרק יג, כ">כ</span>
וילינו הרכלים ומכרי כל ממכר מחוץ לירושלם פעם ושתים:<p dir="rtl">
<span dir="rtl" class="inlineHeader" id="b37_Nehemiah, פרק יג, כא">כא</span>
ואעידה בהם ואמרה אליהם מדוע אתם לנים נגד החומה אם תשנו יד אשלח בכם מן העת ההיא לא באו בשבת: <B>(ס)</B><p dir="rtl">
<span dir="rtl" class="inlineHeader" id="b37_Nehemiah, פרק יג, כב">כב</span>
ואמרה ללוים אשר יהיו מטהרים ובאים שמרים השערים לקדש את יום השבת גם זאת זכרה לי אלהי וחוסה עלי כרב חסדך: <B>(פ)</B><p dir="rtl">
<span dir="rtl" class="inlineHeader" id="b37_Nehemiah, פרק יג, כג">כג</span>
גם בימים ההם ראיתי את היהודים השיבו נשים אשדודיות עמוניות מואביות:<p dir="rtl">
<span dir="rtl" class="inlineHeader" id="b37_Nehemiah, פרק יג, כד">כד</span>
ובניהם חצי מדבר אשדודית ואינם מכירים לדבר יהודית וכלשון עם ועם:<p dir="rtl">
<span dir="rtl" class="inlineHeader" id="b37_Nehemiah, פרק יג, כה">כה</span>
ואריב עמם ואקללם ואכה מהם אנשים ואמרטם ואשביעם באלהים אם תתנו בנתיכם לבניהם ואם תשאו מבנתיהם לבניכם ולכם:<p dir="rtl">
<span dir="rtl" class="inlineHeader" id="b37_Nehemiah, פרק יג, כו">כו</span>
הלוא על אלה חטא שלמה מלך ישראל ובגוים הרבים לא היה מלך כמהו ואהוב לאלהיו היה ויתנהו אלהים מלך על כל ישראל גם אותו החטיאו הנשים הנכריות:<p dir="rtl">
<span dir="rtl" class="inlineHeader" id="b37_Nehemiah, פרק יג, כז">כז</span>
ולכם הנשמע לעשת את כל הרעה הגדולה הזאת למעל באלהינו להשיב נשים נכריות:<p dir="rtl">
<span dir="rtl" class="inlineHeader" id="b37_Nehemiah, פרק יג, כח">כח</span>
ומבני יוידע בן אלישיב הכהן הגדול חתן לסנבלט החרני ואבריחהו מעלי:<p dir="rtl">
<span dir="rtl" class="inlineHeader" id="b37_Nehemiah, פרק יג, כט">כט</span>
זכרה להם אלהי על גאלי הכהנה וברית הכהנה והלוים:<p dir="rtl">
<span dir="rtl" class="inlineHeader" id="b37_Nehemiah, פרק יג, ל">ל</span>
וטהרתים מכל נכר ואעמידה משמרות לכהנים וללוים איש במלאכתו:<p dir="rtl">
<span dir="rtl" class="inlineHeader" id="b37_Nehemiah, פרק יג, לא">לא</span>
ולקרבן העצים בעתים מזמנות ולבכורים זכרה לי אלהי לטובה: <B>(פפפ)</B><p dir="rtl">
