
<h3 dir="rtl" id="eNA_RUTH_L1, פרק א">פרק-א</h3><p dir="rtl">
<span dir="rtl" class="inlineHeader" id="eNA_RUTH_L1, פרק א, א">א</span>
<b>ויהי בימי שפוט השופטים. </b> לפני מלוך מלך שאול שהיו הדורות מתפרנסים על ידי שופטים ובימי אבצן היה שאמרו רבותינו אבצן זה בועז:  <b>וילך איש. </b> עשיר גדול היה ופרנס הדור ויצא מארץ ישראל לחוצה לארץ מפני צרות העין שהיתה עינו צרה בעניי' הבאים לדוחקו לכך נענש:  <p dir="rtl">
<span dir="rtl" class="inlineHeader" id="eNA_RUTH_L1, פרק א, ב">ב</span>
<b>אפרתים. </b> חשובים וכן <span class="booklinks" onclick="sendBookLink(this)" onmouseover="setBookLinkTitle(this)">( שמואל א א )</span> בן תוחו בן צוף אפרתי אבגי''נוס,  ראה חשיבותו שהרי השיא עגלון מלך מואב את בתו למחלון דאמר מר רות בתו של עגלון היתה,  ד''א אפרתים בית לחם קרויה אפרת:  <p dir="rtl">
<span dir="rtl" class="inlineHeader" id="eNA_RUTH_L1, פרק א, ג">ג</span>
<b>איש נעמי. </b> למה נאמר מכאן אמרו אין איש מת אלא לאשתו ( ואמר איש נעמי כלומר לפי שהוא היה איש נעמי ושולט עליה והיא טפלה לו לכן פגעה בו מדת הדין ולא בה ):  <p dir="rtl">
<span dir="rtl" class="inlineHeader" id="eNA_RUTH_L1, פרק א, ה">ה</span>
<b>גם שניהם. </b> מהו גם בתחלה לקו בממונם ומתו גמליהם ומקניהם אח''כ מתו גם הם:  <p dir="rtl">
<span dir="rtl" class="inlineHeader" id="eNA_RUTH_L1, פרק א, ז">ז</span>
<b>ותצא מן המקום. </b> למה נאמר הרי כבר נאמר ותשב משדה מואב ומהיכן תשוב אם לא תצא מן המקום שהיתה שם אלא מגיד שיציאת צדיק מן המקום ניכרת ועושה רושם פנה זיוה פנה הדרה פנה שבחה של עיר וכן <span class="booklinks" onclick="sendBookLink(this)" onmouseover="setBookLinkTitle(this)">( בראשית כה )</span> ויצא יעקב מבאר שבע:  <p dir="rtl">
<span dir="rtl" class="inlineHeader" id="eNA_RUTH_L1, פרק א, יב">יב</span>
<b>כי זקנתי מהיות לאיש. </b> שאנשא לו ואוליד בנים ותנשאו להם שאינם אסורים לכם ואינכם אסורים להם משום אשת אחיו שלא היה בעולמו שאינה זקוקה ליבם לפי שלא היו למחלון וכליון קדושין בהן שנכריות היו ולא נתגיירו ועכשיו הן באות להתגייר כמו שנאמר כי אתך נשוב לעמך מעתה נהיה לעם אחד:  <b>כי אמרתי יש לו תקוה. </b> כי אפילו אמר לי לבי יש לי תקוה לינשא עוד וללדת בנים:  <b>וגם הייתי הלילה לאיש. </b> ויותר מכן אפילו הריתי הלילה זכרים:  <b>וגם ילדתי בנים. </b> או אפילו כבר ילדתי בנים:  <p dir="rtl">
<span dir="rtl" class="inlineHeader" id="eNA_RUTH_L1, פרק א, יג">יג</span>
<b>הלהן תשברנה. </b> בתמיה שמא להם תצפנה עד אשר יגדלו לשון <span class="booklinks" onclick="sendBookLink(this)" onmouseover="setBookLinkTitle(this)">( תהלים קמו )</span> שברו על ה' אלהיו:  <b>תעגנה. </b> לשון אסור כלא כמו עג עוגה ועמד בתוכה ויש פותרין לשון עיגון ולא יתכן שאם כן היה לו לינקד הנו''ן דגש או לכתוב שני נוני''ן:  <b>כי יצאה בי יד ה'. </b> אמר רבי לוי כל מקום שנאמר יד ה' מכת דבר היא ובנין אב לכולם <span class="booklinks" onclick="sendBookLink(this)" onmouseover="setBookLinkTitle(this)">( שמות ט )</span> הנה יד ה' הויה:  <p dir="rtl">
<span dir="rtl" class="inlineHeader" id="eNA_RUTH_L1, פרק א, טו">טו</span>
<b>הנה שבה יבמתך.</b> זה טעמו למעלה תחת השי''ן לפי שהוא לשון עבר <span class="booklinks" onclick="sendBookLink(this)" onmouseover="setBookLinkTitle(this)">( אסתר ב )</span> ובבקר היא שבה טעמו למטה בבי''ת לפי שהוא לשון הווה וכן כל כיוצא בהם:  <p dir="rtl">
<span dir="rtl" class="inlineHeader" id="eNA_RUTH_L1, פרק א, טז">טז</span>
אל תפגע בי. </b> אל תפצרי בי:  <b>כי אל אשר תלכי אלך. </b> מכאן אמרו רבותינו ז''ל גר שבא להתגייר מודיעים לו מקצת עונשים שאם בא לחזור בו יחזור שמתוך דברים של רות אתה למד שאמרה לה נעמי אסור לנו לצאת חוץ לתחום בשבת א''ל באשר תלכי אלך,  אסור לנו להתייחד נקבה עם זכר שאינה אישה אמרה לה באשר תליני אלין,  עמנו מובדלים משאר עמים בשש מאות ושלש עשרה מצות עמך עמי,  אסור לנו ע''א אלהיך אלהי,  ארבע מיתות נמסרו לבית דין באשר תמותי אמות,  שני קברים נמסרו לבית דין אחד לנסקלין ונשרפין ואחד לנהרגין ונחנקין אמרה לה ושם אקבר:  <p dir="rtl">
<span dir="rtl" class="inlineHeader" id="eNA_RUTH_L1, פרק א, יז">יז</span>
<b>כה יעשה ה' לי. </b> כאשר התחיל להרע שיצאה בי ידו להמית אישי ולירד מנכסי:  <b>וכה יוסיף. </b> אם יפריד ביני וביניך כי אם המות:  <p dir="rtl">
<span dir="rtl" class="inlineHeader" id="eNA_RUTH_L1, פרק א, יח">יח</span>
<b>ותחדל לדבר אליה. </b> מכאן אמרו אין מרבין עליו ואין מדקדקין עליו:  <p dir="rtl">
<span dir="rtl" class="inlineHeader" id="eNA_RUTH_L1, פרק א, יט">יט</span>
<b>ותלכנה שתיהם. </b> אמר רבי אבהו בא וראה כמה חביבים הגרים לפני הקב''ה כיון שנתנה דעתה להתגייר השוה אותה הכתוב לנעמי:  <b>ותהם כל העיר. </b> נעשית הומיה כל העיר כולם נתקבצו לקבור אשתו של בועז שמתה בו ביום:  <b>הזאת נעמי. </b> ה''א נקודה חטף מפני שהיא בתמיה הזאת נעמי שרגילה לצאת בצבים ובפרדים חזיתם מה עלתה לה על אשר יצאתה לחוצה לארץ:  <p dir="rtl">
<span dir="rtl" class="inlineHeader" id="eNA_RUTH_L1, פרק א, כא">כא</span>
<b>מלאה הלכתי. </b> בעושר ובנים,  ד''א שהיתה מעוברת:  <b>ענה בי. </b> העיד עלי שהרשעתי לפניו,  ד''א ענה בי מדת הדין כמו וענה גאון ישראל:  <p dir="rtl">
<span dir="rtl" class="inlineHeader" id="eNA_RUTH_L1, פרק א, כב">כב</span>
<b>בתחלת קציר שעורים. </b> בקצירת העומר הכתוב מדבר:  <p dir="rtl">
<h3 dir="rtl" id="eNA_RUTH_L1, פרק ב">פרק-ב</h3><p dir="rtl">
<span dir="rtl" class="inlineHeader" id="eNA_RUTH_L1, פרק ב, א">א</span>
<b>מודע. </b> קרוב בן אחיו של אלימלך היה אמרו רבותינו ז''ל אלימלך ושלמון אבי בועז ופלוני אלמוני הגואל ואבי נעמי כולם בני נחשון בן עמינדב היו ולא הועילו להם זכות אבותם בצאתם מהארץ לחוצה לארץ:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, ב">ב</span>
<b>אלכה נא השדה. </b> לאחד משדות אנשי העיר אחרי אחד מהם אשר אמצא חן בעיניו שלא יגער בי:  <b>ואלקטה בשבלים אחר אשר אמצא חן בעיניו. </b> אחר מי אשר אמצא חן בעיניו:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, ג">ג</span>
<b>ותבא ותלקט בשדה. </b> מצינו במדרש רות עד לא אזלת אתת שהוא אומר ותבא ואחר ותלקט אלא שהיתה מסמנת הדרכים קודם שנכנסה לשדה והלכה ובאה וחזרה לעיר כדי לעשות סימנים וציונים שלא תטעה בשבילין ותדע לשוב:  ויקר מקרה לבא בחלקת השדה אשר לבועז:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, ה">ה</span>
<b>למי הנערה הזאת. </b> וכי דרכו של בועז לשאול בנשים אלא דברי צניעות וחכמה ראה בה שתי שבלים לקטה שלשה אינה לקטה והיתה מלקטת עומדות מעומד ושוכבות מיושב כדי שלא תשחה:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, ו">ו</span>
<b>השבה עם נעמי. </b> הטעם למעלה תחת השי''ן לפי שהוא לשון עבר ואינה לשון פועלת:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, ז">ז</span>
<b>ותאמר. </b> בלבה:  <b>אלקטה נא. </b> לקט השבלים:  <b>ואספתי בעמרים. </b> שכחה של עמרים: <p dir="rtl">
<span dir="rtl" class="inlineHeader" id="eNA_RUTH_L1, פרק ב, ט">ט</span>
<B>וצמית והלכת אל הכלים. </B> ואם תצמאי אל תכלמי מלכת ולשתות מכלי המים אשר ישאבון הנערים:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, יג">יג</span>
<b>לא אהיה כאחת שפחתך. </b> איני חשובה כאחת מן השפחות שלך:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, יד">יד</span>
<b>וטבלת פתך בחומץ. </b> מכאן שהחומץ יפה לשרב:  <b>ויצבט לה קלי. </b> ויושט לה ואין לו דמיון במקרא אלא בלשון משנה אחוריים ותוך ובית הצביטה:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, טז">טז</span>
<b>וגם של תשלו.</B> שכח תשכחו עשו עצמיכם כאילו אתם שוכחים תרגום כל שגגה שלותא וכן על השל,  דבר אחר לשון כי ישל זיתך:  <B>צבתים. </b> עמרים קטנים יש דוגמתו בלשון משנה מצאן צבתים או כריכות:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, יט">יט</span>
<b>יהי מכירך ברוך. </b> בעל השדה שנשא ונתן לך פנים ללקט בשדהו:  <p dir="rtl">
<span dir="rtl" class="inlineHeader" id="eNA_RUTH_L1, פרק ב, כ">כ</span>
<b>את החיים ואת המתים. </b> שזן ומפרנס את החיים ונטפל בצורכי המתים:  <p dir="rtl">
<h3 dir="rtl" id="eNA_RUTH_L1, פרק ג">פרק-ג</h3><p dir="rtl">
<span dir="rtl" class="inlineHeader" id="eNA_RUTH_L1, פרק ג, ב">ב</span>
<b>מדעתנו.</B> קרובינו:  <B>הנה הוא זורה. </b> המוץ ווונטו''ר בלע''ז:  <b>הלילה. </b> שהיה הדור פרוץ בגנבה וגזל והיה ישן בגורנו לשמור גורנו:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, ג">ג</span>
<b>ורחצת. </b> מטנוף ע''ז שלך:  <b>וסכת. </b> אלו מצות:  <b>ושמת שמלותיך. </b> בגדים של שבת:  <b>וירדת הגורן. </b> וירדתי כתיב זכותי תרד עמך:  <b>אל תודעי לאיש. </b> לבועז:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, ו">ו</span>
<b>ותרד הגורן ותעש. </b> היא אמרה לה ורחצת וסכת ושמת שמלותיך עליך ואחר כך וירדת הגורן והיא לא עשתה כן אלא אמרה אם ארד כשאני מקושטת הפוגע בי והרואה אותי יאמר שאני זונה לפיכך ירדה בתחלה הגורן ואחר כך קשטה את עצמה כאשר צותה חמותה:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, ז">ז</span>
<b>וייטב לבו. </b> עסק בתורה:  <b>ותבא בלט. </b> בנחת:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, ח">ח</span>
<b>ויחרד האיש. </b> כסבור שד הוא ובקש לזעוק והיא אחזתו ולפפתו בזרועותיה:  <b>וילפת. </b> ואחז כמו <span class="booklinks" onclick="sendBookLink(this)" onmouseover="setBookLinkTitle(this)">( שופטים טז )</span> וילפת שמשון:  <b>והנה אשה. </b> נתן ידו על ראשה והכיר שהיא אשה:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, ט">ט</span>
<b>ופרשת כנפך. </b> כנף בגדך לכסותי בטליתך והוא לשון נישואין:  <b>כי גואל אתה. </b> לגאול נחלת אישי כמו שנאמר <span class="booklinks" onclick="sendBookLink(this)" onmouseover="setBookLinkTitle(this)">( ויקרא כה )</span> בא גואלו הקרוב אליו וגאל וגומר וחמותי ואני צריכות למכור נחלתנו ועתה עליך לקנות קנה גם אותי עמה שיזכר שם המת על נחלתו כשאבא על השדה יאמרו זאת אשת מחלון:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, י">י</span>
<b>מן הראשון. </b> אשר עשית עם חמותך:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, יב">יב</span>
<b>ועתה כי אמנם. </b> אם כתיב ולא קרי כלומר משמע ספק ודאי יש גואל קרוב ממנו,  ( ס''א אם משמע ספק והוא ודאי ),  אמר רבי יהושע בן לוי שלמון ואלימלך וטוב אחים היו ומהו אשר לאחינו לאלימלך לעולם קורא אדם את דודו אחיו כענין שנאמר <span class="booklinks" onclick="sendBookLink(this)" onmouseover="setBookLinkTitle(this)">( בראשית יד )</span> וישמע אברם כי נשבה אחיו והלא אברהם דודו היה כך היה בועז לאלימלך בן אחיו קרובו של מחלון אבל טוב היה קרוב יותר:  <b>קרוב ממני. </b> שהוא אח ואני בן אח:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, יג">יג</span>
<b>ליני הלילה. </b> ליני בלא איש:  <b>חי ה'. </b> אמרה לו בדברים אתה מוציאני קפץ ונשבע לה שאינה מוציאה בדברים ויש מרבותינו אמרו ליצרו נשבע שהיה יצרו מקטרגו אתה פנוי והיא פנויה בא עליה ונשבע שלא יבא עליה אלא על ידי נישואין:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, יד">יד</span>
<b>ויאמר אל יודע. </b> מוסב על ותקם בטרם יכיר הוא זרז לקום כי אמר בלבו אין כבודי שיודע כי באה האשה הגורן:  <p dir="rtl">
<span dir="rtl" class="inlineHeader" id="eNA_RUTH_L1, פרק ג, טו">טו</span>
<b>שש שעורים. </b> אי אפשר לומר שש סאין שאין דרכה של אשה לשאת כמשאוי זה אלא שש שעורים ממש ורמז לה שעתיד לצאת ממנה בן שמתברך בשש ברכות רוח חכמה ובינה עצה וגבורה רוח דעת ויראת ה':  <p dir="rtl">
<span dir="rtl" class="inlineHeader" id="eNA_RUTH_L1, פרק ג, יח">יח</span>
<b>כי אם כלה.</B> האיש את הדבר היום:  <p dir="rtl">
<h3 dir="rtl" id="eNA_RUTH_L1, פרק ד">פרק-ד</h3><p dir="rtl">
<span dir="rtl" class="inlineHeader" id="eNA_RUTH_L1, פרק ד, א">א</span>
פלני אלמני. </b> ולא נכתב שמו לפי שלא אבה לגאול:  <b>פלני אלמני. </b> מתורגם בנביאים <span class="booklinks" onclick="sendBookLink(this)" onmouseover="setBookLinkTitle(this)">( שמואל א' כא )</span> כסי וטמיר:  <b>פלני. </b> מכוסה ונעלם לשון <span class="booklinks" onclick="sendBookLink(this)" onmouseover="setBookLinkTitle(this)">( דברים יז )</span> כי יפלא <span class="booklinks" onclick="sendBookLink(this)" onmouseover="setBookLinkTitle(this)">( בראשית יח )</span> היפלא מה' דבר:  <b>אלמני. </b> אלמון מבלי שם,  ( ס''א אלמוני שהיה אלמן מד''ת שהיה לו לדרוש עמוני ולא עמונית מואבי ולא מואבית והוא אמר פן אשחית את נחלתי ):  <p dir="rtl">
<span dir="rtl" class="inlineHeader" id="eNA_RUTH_L1, פרק ד, ד">ד</span>
<b>ואדעה כי אין זולתך. </b> קרוב לגאול:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, ה">ה</span>
<b>ומאת רות המואביה. </b> אתה צריך לקנות והיא אינה מתרצה אלא אם כן תשאנה:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, ו">ו</span>
<b>פן אשחית את נחלתי. </b> זרעי כמו <span class="booklinks" onclick="sendBookLink(this)" onmouseover="setBookLinkTitle(this)">( תהלים קכז )</span> נחלת ה' בנים לתת פגם בזרעי שנאמר <span class="booklinks" onclick="sendBookLink(this)" onmouseover="setBookLinkTitle(this)">( דברים כג )</span> לא יבא עמוני ומואבי וטעה בעמוני ולא עמונית:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, ז">ז</span>
<b>על הגאלה. </b> זו מכירה:  <b>תמורה. </b> זו חליפין:  <b>שלף איש נעלו. </b> זהו קניין כמו שאנו קונין בסודר במקום נעל,  ורבותינו ז''ל נחלקו בדבר מי נתן למי יש אומרים קונין בכליו של קונה ובועז נתן לגואל ויש אומרים קונין בכליו של מקנה וגואל נתן לבועז:  <b>וזאת התעודה בישראל. </b> משפט העדות:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, י">י</span>
<b>להקים שם המת על נחלתו. </b> מתוך שאשתו יוצאה ובאה בנחלה ומכנסת ומוציאה אומרים זאת היתה אשת מחלון שמו נזכר עליה:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, יא">יא</span>
<b>כרחל וכלאה. </b> אף על פי שהיו משבט יהודה ומבני לאה מודים הם על רחל שהיתה עיקרה של בית והקדימו רחל ללאה:  <b>וקרא שם. </b> כלומר יגדל שמך:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, יב">יב</span>
<b>כבית פרץ. </b> שיצאנו ממנו:  <p dir="rtl">
<span dir="rtl" class="inlineHeader" id="eNA_RUTH_L1, פרק ד, יט">יט</span>
<b>ואלה תולדות פרץ. </b> לפי שייחס את דוד על שמה של רות המואביה חזר ויחסו על שם יהודה:  חסלת מגלת רות:  <p dir="rtl">
