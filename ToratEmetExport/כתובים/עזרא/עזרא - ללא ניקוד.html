
<h3 dir="rtl" id="b36_Ezra, פרק א">פרק-א</h3><p dir="rtl">
<span dir="rtl" class="inlineHeader" id="b36_Ezra, פרק א, א">א</span>
ובשנת אחת לכורש מלך פרס לכלות דבר יהוה מפי ירמיה העיר יהוה את רוח כרש מלך פרס ויעבר קול בכל מלכותו וגם במכתב לאמר:<p dir="rtl">
<span dir="rtl" class="inlineHeader" id="b36_Ezra, פרק א, ב">ב</span>
כה אמר כרש מלך פרס כל ממלכות הארץ נתן לי יהוה אלהי השמים והוא פקד עלי לבנות לו בית בירושלם אשר ביהודה:<p dir="rtl">
<span dir="rtl" class="inlineHeader" id="b36_Ezra, פרק א, ג">ג</span>
מי בכם מכל עמו יהי אלהיו עמו ויעל לירושלם אשר ביהודה ויבן את בית יהוה אלהי ישראל הוא האלהים אשר בירושלם:<p dir="rtl">
<span dir="rtl" class="inlineHeader" id="b36_Ezra, פרק א, ד">ד</span>
וכל הנשאר מכל המקמות אשר הוא גר שם ינשאוהו אנשי מקמו בכסף ובזהב וברכוש ובבהמה עם הנדבה לבית האלהים אשר בירושלם:<p dir="rtl">
<span dir="rtl" class="inlineHeader" id="b36_Ezra, פרק א, ה">ה</span>
ויקומו ראשי האבות ליהודה ובנימן והכהנים והלוים לכל העיר האלהים את רוחו לעלות לבנות את בית יהוה אשר בירושלם:<p dir="rtl">
<span dir="rtl" class="inlineHeader" id="b36_Ezra, פרק א, ו">ו</span>
וכל סביבתיהם חזקו בידיהם בכלי כסף בזהב ברכוש ובבהמה ובמגדנות לבד על כל התנדב: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק א, ז">ז</span>
והמלך כורש הוציא את כלי בית יהוה אשר הוציא נבוכדנצר מירושלם ויתנם בבית אלהיו:<p dir="rtl">
<span dir="rtl" class="inlineHeader" id="b36_Ezra, פרק א, ח">ח</span>
ויוציאם כורש מלך פרס על יד מתרדת הגזבר ויספרם לששבצר הנשיא ליהודה:<p dir="rtl">
<span dir="rtl" class="inlineHeader" id="b36_Ezra, פרק א, ט">ט</span>
ואלה מספרם אגרטלי זהב שלשים אגרטלי כסף אלף מחלפים תשעה ועשרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק א, י">י</span>
 כפורי זהב שלשים <B>(ס)</B> כפורי כסף משנים ארבע מאות ועשרה כלים אחרים אלף: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק א, יא">יא</span>
כל כלים לזהב ולכסף חמשת אלפים וארבע מאות הכל העלה ששבצר עם העלות הגולה מבבל לירושלם: <B>(פ)</B><p dir="rtl">
<h3 dir="rtl" id="b36_Ezra, פרק ב">פרק-ב</h3><p dir="rtl">
<span dir="rtl" class="inlineHeader" id="b36_Ezra, פרק ב, א">א</span>
ואלה בני המדינה העלים משבי הגולה אשר הגלה נבוכדנצור מלך בבל לבבל וישובו לירושלם ויהודה איש לעירו:<p dir="rtl">
<span dir="rtl" class="inlineHeader" id="b36_Ezra, פרק ב, ב">ב</span>
אשר באו עם זרבבל ישוע נחמיה שריה רעליה מרדכי בלשן מספר בגוי רחום בענה מספר אנשי עם ישראל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ג">ג</span>
בני פרעש אלפים מאה שבעים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ד">ד</span>
בני שפטיה שלש מאות שבעים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ה">ה</span>
בני ארח שבע מאות חמשה ושבעים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ו">ו</span>
בני פחת מואב לבני ישוע יואב אלפים שמנה מאות ושנים עשר: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ז">ז</span>
בני עילם אלף מאתים חמשים וארבעה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ח">ח</span>
בני זתוא תשע מאות וארבעים וחמשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ט">ט</span>
בני זכי שבע מאות וששים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, י">י</span>
בני בני שש מאות ארבעים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יא">יא</span>
בני בבי שש מאות עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יב">יב</span>
בני עזגד אלף מאתים עשרים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יג">יג</span>
בני אדניקם שש מאות ששים וששה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יד">יד</span>
בני בגוי אלפים חמשים וששה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, טו">טו</span>
בני עדין ארבע מאות חמשים וארבעה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, טז">טז</span>
בני אטר ליחזקיה תשעים ושמנה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יז">יז</span>
בני בצי שלש מאות עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יח">יח</span>
בני יורה מאה ושנים עשר: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, יט">יט</span>
בני חשם מאתים עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כ">כ</span>
בני גבר תשעים וחמשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כא">כא</span>
בני בית לחם מאה עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כב">כב</span>
אנשי נטפה חמשים וששה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כג">כג</span>
אנשי ענתות מאה עשרים ושמנה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כד">כד</span>
בני עזמות ארבעים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כה">כה</span>
בני קרית ערים כפירה ובארות שבע מאות וארבעים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כו">כו</span>
בני הרמה וגבע שש מאות עשרים ואחד: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כז">כז</span>
אנשי מכמס מאה עשרים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כח">כח</span>
אנשי בית אל והעי מאתים עשרים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, כט">כט</span>
בני נבו חמשים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ל">ל</span>
בני מגביש מאה חמשים וששה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לא">לא</span>
בני עילם אחר אלף מאתים חמשים וארבעה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לב">לב</span>
בני חרם שלש מאות ועשרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לג">לג</span>
בני לד חדיד ואונו שבע מאות עשרים וחמשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לד">לד</span>
בני ירחו שלש מאות ארבעים וחמשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לה">לה</span>
בני סנאה שלשת אלפים ושש מאות ושלשים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לו">לו</span>
הכהנים בני ידעיה לבית ישוע תשע מאות שבעים ושלשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לז">לז</span>
בני אמר אלף חמשים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לח">לח</span>
בני פשחור אלף מאתים ארבעים ושבעה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, לט">לט</span>
בני חרם אלף ושבעה עשר: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מ">מ</span>
הלוים בני ישוע וקדמיאל לבני הודויה שבעים וארבעה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מא">מא</span>
המשררים בני אסף מאה עשרים ושמנה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ב, מב">מב</span>
בני השערים בני שלום בני אטר בני טלמון בני עקוב בני חטיטא בני שבי הכל מאה שלשים ותשעה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ב, מג">מג</span>
 הנתינים <B>(ס)</B> בני ציחא <B>(ס)</B> בני חשופא <B>(ס)</B> בני טבעות: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מד">מד</span>
 בני קרס <B>(ס)</B> בני סיעהא <B>(ס)</B> בני פדון: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מה">מה</span>
 בני לבנה <B>(ס)</B> בני חגבה <B>(ס)</B> בני עקוב: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מו">מו</span>
 בני חגב <B>(ס)</B> בני שמלי <B>(ס)</B> בני חנן: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מז">מז</span>
 בני גדל <B>(ס)</B> בני גחר <B>(ס)</B> בני ראיה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מח">מח</span>
 בני רצין <B>(ס)</B> בני נקודא <B>(ס)</B> בני גזם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, מט">מט</span>
 בני עזא <B>(ס)</B> בני פסח <B>(ס)</B> בני בסי: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נ">נ</span>
 בני אסנה <B>(ס)</B> בני מעינים <B>(ס)</B> בני נפיסים <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נא">נא</span>
 בני בקבוק <B>(ס)</B> בני חקופא <B>(ס)</B> בני חרחור: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נב">נב</span>
 בני בצלות <B>(ס)</B> בני מחידא <B>(ס)</B> בני חרשא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נג">נג</span>
 בני ברקוס <B>(ס)</B> בני סיסרא <B>(ס)</B> בני תמח: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נד">נד</span>
 בני נציח <B>(ס)</B> בני חטיפא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נה">נה</span>
 בני עבדי שלמה <B>(ס)</B> בני סטי <B>(ס)</B> בני הספרת <B>(ס)</B> בני פרודא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נו">נו</span>
 בני יעלה <B>(ס)</B> בני דרקון <B>(ס)</B> בני גדל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נז">נז</span>
 בני שפטיה <B>(ס)</B> בני חטיל <B>(ס)</B> בני פכרת הצביים <B>(ס)</B> בני אמי:<p dir="rtl">
<span dir="rtl" class="inlineHeader" id="b36_Ezra, פרק ב, נח">נח</span>
כל הנתינים ובני עבדי שלמה שלש מאות תשעים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, נט">נט</span>
ואלה העלים מתל מלח תל חרשא כרוב אדן אמר ולא יכלו להגיד בית אבותם וזרעם אם מישראל הם:<p dir="rtl">
<span dir="rtl" class="inlineHeader" id="b36_Ezra, פרק ב, ס">ס</span>
בני דליה בני טוביה בני נקודא שש מאות חמשים ושנים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, סא">סא</span>
ומבני הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על שמם:<p dir="rtl">
<span dir="rtl" class="inlineHeader" id="b36_Ezra, פרק ב, סב">סב</span>
אלה בקשו כתבם המתיחשים ולא נמצאו ויגאלו מן הכהנה:<p dir="rtl">
<span dir="rtl" class="inlineHeader" id="b36_Ezra, פרק ב, סג">סג</span>
ויאמר התרשתא להם אשר לא יאכלו מקדש הקדשים עד עמד כהן לאורים ולתמים:<p dir="rtl">
<span dir="rtl" class="inlineHeader" id="b36_Ezra, פרק ב, סד">סד</span>
כל הקהל כאחד ארבע רבוא אלפים שלש מאות ששים:<p dir="rtl">
<span dir="rtl" class="inlineHeader" id="b36_Ezra, פרק ב, סה">סה</span>
מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים:<p dir="rtl">
<span dir="rtl" class="inlineHeader" id="b36_Ezra, פרק ב, סו">סו</span>
סוסיהם שבע מאות שלשים וששה פרדיהם מאתים ארבעים וחמשה:<p dir="rtl">
<span dir="rtl" class="inlineHeader" id="b36_Ezra, פרק ב, סז">סז</span>
גמליהם ארבע מאות שלשים וחמשה חמרים ששת אלפים שבע מאות ועשרים: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ב, סח">סח</span>
ומראשי האבות בבואם לבית יהוה אשר בירושלם התנדבו לבית האלהים להעמידו על מכונו:<p dir="rtl">
<span dir="rtl" class="inlineHeader" id="b36_Ezra, פרק ב, סט">סט</span>
 ככחם נתנו לאוצר המלאכה זהב דרכמונים שש רבאות ואלף <B>(ס)</B> וכסף מנים חמשת אלפים וכתנת כהנים מאה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ב, ע">ע</span>
וישבו הכהנים והלוים ומן העם והמשררים והשוערים והנתינים בעריהם וכל ישראל בעריהם: <B>(ס)</B><p dir="rtl">
<h3 dir="rtl" id="b36_Ezra, פרק ג">פרק-ג</h3><p dir="rtl">
<span dir="rtl" class="inlineHeader" id="b36_Ezra, פרק ג, א">א</span>
 ויגע החדש השביעי ובני ישראל בערים <B>(ס)</B> ויאספו העם כאיש אחד אל ירושלם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ג, ב">ב</span>
ויקם ישוע בן יוצדק ואחיו הכהנים וזרבבל בן שאלתיאל ואחיו ויבנו את מזבח אלהי ישראל להעלות עליו עלות ככתוב בתורת משה איש האלהים:<p dir="rtl">
<span dir="rtl" class="inlineHeader" id="b36_Ezra, פרק ג, ג">ג</span>
ויכינו המזבח על מכונתיו כי באימה עליהם מעמי הארצות ויעל עליו עלות ליהוה עלות לבקר ולערב:<p dir="rtl">
<span dir="rtl" class="inlineHeader" id="b36_Ezra, פרק ג, ד">ד</span>
ויעשו את חג הסכות ככתוב ועלת יום ביום במספר כמשפט דבר יום ביומו:<p dir="rtl">
<span dir="rtl" class="inlineHeader" id="b36_Ezra, פרק ג, ה">ה</span>
ואחריכן עלת תמיד ולחדשים ולכל מועדי יהוה המקדשים ולכל מתנדב נדבה ליהוה:<p dir="rtl">
<span dir="rtl" class="inlineHeader" id="b36_Ezra, פרק ג, ו">ו</span>
מיום אחד לחדש השביעי החלו להעלות עלות ליהוה והיכל יהוה לא יסד:<p dir="rtl">
<span dir="rtl" class="inlineHeader" id="b36_Ezra, פרק ג, ז">ז</span>
ויתנו כסף לחצבים ולחרשים ומאכל ומשתה ושמן לצדנים ולצרים להביא עצי ארזים מן הלבנון אל ים יפוא כרשיון כורש מלך פרס עליהם: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ג, ח">ח</span>
ובשנה השנית לבואם אל בית האלהים לירושלם בחדש השני החלו זרבבל בן שאלתיאל וישוע בן יוצדק ושאר אחיהם הכהנים והלוים וכל הבאים מהשבי ירושלם ויעמידו את הלוים מבן עשרים שנה ומעלה לנצח על מלאכת בית יהוה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ג, ט">ט</span>
 ויעמד ישוע בניו ואחיו קדמיאל ובניו בני יהודה כאחד לנצח על עשה המלאכה בבית האלהים <B>(ס)</B> בני חנדד בניהם ואחיהם הלוים:<p dir="rtl">
<span dir="rtl" class="inlineHeader" id="b36_Ezra, פרק ג, י">י</span>
ויסדו הבנים את היכל יהוה ויעמידו הכהנים מלבשים בחצצרות והלוים בני אסף במצלתים להלל את יהוה על ידי דויד מלך ישראל:<p dir="rtl">
<span dir="rtl" class="inlineHeader" id="b36_Ezra, פרק ג, יא">יא</span>
ויענו בהלל ובהודת ליהוה כי טוב כי לעולם חסדו על ישראל וכל העם הריעו תרועה גדולה בהלל ליהוה על הוסד בית יהוה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ג, יב">יב</span>
ורבים מהכהנים והלוים וראשי האבות הזקנים אשר ראו את הבית הראשון ביסדו זה הבית בעיניהם בכים בקול גדול ורבים בתרועה בשמחה להרים קול:<p dir="rtl">
<span dir="rtl" class="inlineHeader" id="b36_Ezra, פרק ג, יג">יג</span>
ואין העם מכירים קול תרועת השמחה לקול בכי העם כי העם מריעים תרועה גדולה והקול נשמע עד למרחוק: <B>(פ)</B><p dir="rtl">
<h3 dir="rtl" id="b36_Ezra, פרק ד">פרק-ד</h3><p dir="rtl">
<span dir="rtl" class="inlineHeader" id="b36_Ezra, פרק ד, א">א</span>
וישמעו צרי יהודה ובנימן כי בני הגולה בונים היכל ליהוה אלהי ישראל:<p dir="rtl">
<span dir="rtl" class="inlineHeader" id="b36_Ezra, פרק ד, ב">ב</span>
ויגשו אל זרבבל ואל ראשי האבות ויאמרו להם נבנה עמכם כי ככם נדרוש לאלהיכם ולא אנחנו זבחים מימי אסר חדן מלך אשור המעלה אתנו פה:<p dir="rtl">
<span dir="rtl" class="inlineHeader" id="b36_Ezra, פרק ד, ג">ג</span>
ויאמר להם זרבבל וישוע ושאר ראשי האבות לישראל לא לכם ולנו לבנות בית לאלהינו כי אנחנו יחד נבנה ליהוה אלהי ישראל כאשר צונו המלך כורש מלך פרס:<p dir="rtl">
<span dir="rtl" class="inlineHeader" id="b36_Ezra, פרק ד, ד">ד</span>
ויהי עם הארץ מרפים ידי עם יהודה ומבלהים אותם לבנות:<p dir="rtl">
<span dir="rtl" class="inlineHeader" id="b36_Ezra, פרק ד, ה">ה</span>
וסכרים עליהם יועצים להפר עצתם כל ימי כורש מלך פרס ועד מלכות דריוש מלך פרס:<p dir="rtl">
<span dir="rtl" class="inlineHeader" id="b36_Ezra, פרק ד, ו">ו</span>
ובמלכות אחשורוש בתחלת מלכותו כתבו שטנה על ישבי יהודה וירושלם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ד, ז">ז</span>
ובימי ארתחששתא כתב בשלם מתרדת טבאל ושאר כנותו על ארתחששתא מלך פרס וכתב הנשתון כתוב ארמית ומתרגם ארמית: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ד, ח">ח</span>
רחום בעל טעם ושמשי ספרא כתבו אגרה חדה על ירושלם לארתחששתא מלכא כנמא:<p dir="rtl">
<span dir="rtl" class="inlineHeader" id="b36_Ezra, פרק ד, ט">ט</span>
אדין רחום בעל טעם ושמשי ספרא ושאר כנותהון דיניא ואפרסתכיא טרפליא אפרסיא ארכוי בבליא שושנכיא דהוא עלמיא:<p dir="rtl">
<span dir="rtl" class="inlineHeader" id="b36_Ezra, פרק ד, י">י</span>
ושאר אמיא די הגלי אסנפר רבא ויקירא והותב המו בקריה די שמרין ושאר עבר נהרה וכענת:<p dir="rtl">
<span dir="rtl" class="inlineHeader" id="b36_Ezra, פרק ד, יא">יא</span>
דנה פרשגן אגרתא די שלחו עלוהי על ארתחששתא מלכא עבדיך אנש עבר נהרה וכענת: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ד, יב">יב</span>
ידיע להוא למלכא די יהודיא די סלקו מן לותך עלינא אתו לירושלם קריתא מרדתא ובאישתא בנין ושורי אשכללו ואשיא יחיטו:<p dir="rtl">
<span dir="rtl" class="inlineHeader" id="b36_Ezra, פרק ד, יג">יג</span>
כען ידיע להוא למלכא די הן קריתא דך תתבנא ושוריה ישתכללון מנדה בלו והלך לא ינתנון ואפתם מלכים תהנזק:<p dir="rtl">
<span dir="rtl" class="inlineHeader" id="b36_Ezra, פרק ד, יד">יד</span>
כען כל קבל די מלח היכלא מלחנא וערות מלכא לא אריך לנא למחזא על דנה שלחנא והודענא למלכא:<p dir="rtl">
<span dir="rtl" class="inlineHeader" id="b36_Ezra, פרק ד, טו">טו</span>
די יבקר בספר דכרניא די אבהתך ותהשכח בספר דכרניא ותנדע די קריתא דך קריא מרדא ומהנזקת מלכין ומדנן ואשתדור עבדין בגוה מן יומת עלמא על דנה קריתא דך החרבת:<p dir="rtl">
<span dir="rtl" class="inlineHeader" id="b36_Ezra, פרק ד, טז">טז</span>
מהודעין אנחנה למלכא די הן קריתא דך תתבנא ושוריה ישתכללון לקבל דנה חלק בעבר נהרא לא איתי לך: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ד, יז">יז</span>
פתגמא שלח מלכא על רחום בעל טעם ושמשי ספרא ושאר כנותהון די יתבין בשמרין ושאר עבר נהרה שלם וכעת: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ד, יח">יח</span>
נשתונא די שלחתון עלינא מפרש קרי קדמי:<p dir="rtl">
<span dir="rtl" class="inlineHeader" id="b36_Ezra, פרק ד, יט">יט</span>
ומני שים טעם ובקרו והשכחו די קריתא דך מן יומת עלמא על מלכין מתנשאה ומרד ואשתדור מתעבד בה:<p dir="rtl">
<span dir="rtl" class="inlineHeader" id="b36_Ezra, פרק ד, כ">כ</span>
ומלכין תקיפין הוו על ירושלם ושליטין בכל עבר נהרה ומדה בלו והלך מתיהב להון:<p dir="rtl">
<span dir="rtl" class="inlineHeader" id="b36_Ezra, פרק ד, כא">כא</span>
כען שימו טעם לבטלא גבריא אלך וקריתא דך לא תתבנא עד מני טעמא יתשם:<p dir="rtl">
<span dir="rtl" class="inlineHeader" id="b36_Ezra, פרק ד, כב">כב</span>
וזהירין הוו שלו למעבד על דנה למה ישגא חבלא להנזקת מלכין: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ד, כג">כג</span>
אדין מן די פרשגן נשתונא די ארתחששתא מלכא קרי קדם רחום ושמשי ספרא וכנותהון אזלו בבהילו לירושלם על יהודיא ובטלו המו באדרע וחיל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ד, כד">כד</span>
באדין בטלת עבידת בית אלהא די בירושלם והות בטלא עד שנת תרתין למלכות דריוש מלך פרס: <B>(פ)</B><p dir="rtl">
<h3 dir="rtl" id="b36_Ezra, פרק ה">פרק-ה</h3><p dir="rtl">
<span dir="rtl" class="inlineHeader" id="b36_Ezra, פרק ה, א">א</span>
והתנבי חגי נביאה וזכריה בר עדוא נביאיא על יהודיא די ביהוד ובירושלם בשם אלה ישראל עליהון: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, ב">ב</span>
באדין קמו זרבבל בר שאלתיאל וישוע בר יוצדק ושריו למבנא בית אלהא די בירושלם ועמהון נביאיא די אלהא מסעדין להון: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ה, ג">ג</span>
בה זמנא אתא עליהון תתני פחת עבר נהרה ושתר בוזני וכנותהון וכן אמרין להם מן שם לכם טעם ביתא דנה לבנא ואשרנא דנה לשכללה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, ד">ד</span>
אדין כנמא אמרנא להם מן אנון שמהת גבריא די דנה בנינא בנין:<p dir="rtl">
<span dir="rtl" class="inlineHeader" id="b36_Ezra, פרק ה, ה">ה</span>
ועין אלההם הות על שבי יהודיא ולא בטלו המו עד טעמא לדריוש יהך ואדין יתיבון נשתונא על דנה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ה, ו">ו</span>
פרשגן אגרתא די שלח תתני פחת עבר נהרה ושתר בוזני וכנותה אפרסכיא די בעבר נהרה על דריוש מלכא:<p dir="rtl">
<span dir="rtl" class="inlineHeader" id="b36_Ezra, פרק ה, ז">ז</span>
פתגמא שלחו עלוהי וכדנה כתיב בגוה לדריוש מלכא שלמא כלא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, ח">ח</span>
ידיע להוא למלכא די אזלנא ליהוד מדינתא לבית אלהא רבא והוא מתבנא אבן גלל ואע מתשם בכתליא ועבידתא דך אספרנא מתעבדא ומצלח בידהם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, ט">ט</span>
אדין שאלנא לשביא אלך כנמא אמרנא להם מן שם לכם טעם ביתא דנה למבניה ואשרנא דנה לשכללה:<p dir="rtl">
<span dir="rtl" class="inlineHeader" id="b36_Ezra, פרק ה, י">י</span>
ואף שמהתהם שאלנא להם להודעותך די נכתב שם גבריא די בראשיהם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, יא">יא</span>
וכנמא פתגמא התיבונא לממר אנחנא המו עבדוהי די אלה שמיא וארעא ובנין ביתא די הוא בנה מקדמת דנה שנין שגיאן ומלך לישראל רב בנהי ושכללה:<p dir="rtl">
<span dir="rtl" class="inlineHeader" id="b36_Ezra, פרק ה, יב">יב</span>
להן מן די הרגזו אבהתנא לאלה שמיא יהב המו ביד נבוכדנצר מלך בבל כסדיא וביתה דנה סתרה ועמה הגלי לבבל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, יג">יג</span>
ברם בשנת חדה לכורש מלכא די בבל כורש מלכא שם טעם בית אלהא דנה לבנא:<p dir="rtl">
<span dir="rtl" class="inlineHeader" id="b36_Ezra, פרק ה, יד">יד</span>
ואף מאניא די בית אלהא די דהבה וכספא די נבוכדנצר הנפק מן היכלא די בירושלם והיבל המו להיכלא די בבל הנפק המו כורש מלכא מן היכלא די בבל ויהיבו לששבצר שמה די פחה שמה:<p dir="rtl">
<span dir="rtl" class="inlineHeader" id="b36_Ezra, פרק ה, טו">טו</span>
ואמר לה אלה מאניא שא אזל אחת המו בהיכלא די בירושלם ובית אלהא יתבנא על אתרה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ה, טז">טז</span>
אדין ששבצר דך אתא יהב אשיא די בית אלהא די בירושלם ומן אדין ועד כען מתבנא ולא שלם:<p dir="rtl">
<span dir="rtl" class="inlineHeader" id="b36_Ezra, פרק ה, יז">יז</span>
וכען הן על מלכא טב יתבקר בבית גנזיא די מלכא תמה די בבבל הן איתי די מן כורש מלכא שים טעם למבנא בית אלהא דך בירושלם ורעות מלכא על דנה ישלח עלינא: <B>(ס)</B><p dir="rtl">
<h3 dir="rtl" id="b36_Ezra, פרק ו">פרק-ו</h3><p dir="rtl">
<span dir="rtl" class="inlineHeader" id="b36_Ezra, פרק ו, א">א</span>
באדין דריוש מלכא שם טעם ובקרו בבית ספריא די גנזיא מהחתין תמה בבבל:<p dir="rtl">
<span dir="rtl" class="inlineHeader" id="b36_Ezra, פרק ו, ב">ב</span>
והשתכח באחמתא בבירתא די במדי מדינתה מגלה חדה וכן כתיב בגוה דכרונה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ו, ג">ג</span>
בשנת חדה לכורש מלכא כורש מלכא שם טעם בית אלהא בירושלם ביתא יתבנא אתר די דבחין דבחין ואשוהי מסובלין רומה אמין שתין פתיה אמין שתין:<p dir="rtl">
<span dir="rtl" class="inlineHeader" id="b36_Ezra, פרק ו, ד">ד</span>
נדבכין די אבן גלל תלתא ונדבך די אע חדת ונפקתא מן בית מלכא תתיהב:<p dir="rtl">
<span dir="rtl" class="inlineHeader" id="b36_Ezra, פרק ו, ה">ה</span>
ואף מאני בית אלהא די דהבה וכספא די נבוכדנצר הנפק מן היכלא די בירושלם והיבל לבבל יהתיבון ויהך להיכלא די בירושלם לאתרה ותחת בבית אלהא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ו, ו">ו</span>
כען תתני פחת עבר נהרה שתר בוזני וכנותהון אפרסכיא די בעבר נהרה רחיקין הוו מן תמה:<p dir="rtl">
<span dir="rtl" class="inlineHeader" id="b36_Ezra, פרק ו, ז">ז</span>
שבקו לעבידת בית אלהא דך פחת יהודיא ולשבי יהודיא בית אלהא דך יבנון על אתרה:<p dir="rtl">
<span dir="rtl" class="inlineHeader" id="b36_Ezra, פרק ו, ח">ח</span>
ומני שים טעם למא די תעבדון עם שבי יהודיא אלך למבנא בית אלהא דך ומנכסי מלכא די מדת עבר נהרה אספרנא נפקתא תהוא מתיהבא לגבריא אלך די לא לבטלא:<p dir="rtl">
<span dir="rtl" class="inlineHeader" id="b36_Ezra, פרק ו, ט">ט</span>
ומה חשחן ובני תורין ודכרין ואמרין לעלון לאלה שמיא חנטין מלח חמר ומשח כמאמר כהניא די בירושלם להוא מתיהב להם יום ביום די לא שלו:<p dir="rtl">
<span dir="rtl" class="inlineHeader" id="b36_Ezra, פרק ו, י">י</span>
די להון מהקרבין ניחוחין לאלה שמיא ומצלין לחיי מלכא ובנוהי:<p dir="rtl">
<span dir="rtl" class="inlineHeader" id="b36_Ezra, פרק ו, יא">יא</span>
ומני שים טעם די כל אנש די יהשנא פתגמא דנה יתנסח אע מן ביתה וזקיף יתמחא עלהי וביתה נולו יתעבד על דנה:<p dir="rtl">
<span dir="rtl" class="inlineHeader" id="b36_Ezra, פרק ו, יב">יב</span>
ואלהא די שכן שמה תמה ימגר כל מלך ועם די ישלח ידה להשניה לחבלה בית אלהא דך די בירושלם אנה דריוש שמת טעם אספרנא יתעבד: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ו, יג">יג</span>
אדין תתני פחת עבר נהרה שתר בוזני וכנותהון לקבל די שלח דריוש מלכא כנמא אספרנא עבדו:<p dir="rtl">
<span dir="rtl" class="inlineHeader" id="b36_Ezra, פרק ו, יד">יד</span>
ושבי יהודיא בנין ומצלחין בנבואת חגי נביאה וזכריה בר עדוא ובנו ושכללו מן טעם אלה ישראל ומטעם כורש ודריוש וארתחששתא מלך פרס:<p dir="rtl">
<span dir="rtl" class="inlineHeader" id="b36_Ezra, פרק ו, טו">טו</span>
ושיציא ביתה דנה עד יום תלתה לירח אדר די היא שנת שת למלכות דריוש מלכא: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ו, טז">טז</span>
ועבדו בני ישראל כהניא ולויא ושאר בני גלותא חנכת בית אלהא דנה בחדוה:<p dir="rtl">
<span dir="rtl" class="inlineHeader" id="b36_Ezra, פרק ו, יז">יז</span>
והקרבו לחנכת בית אלהא דנה תורין מאה דכרין מאתין אמרין ארבע מאה וצפירי עזין לחטיא על כל ישראל תרי עשר למנין שבטי ישראל:<p dir="rtl">
<span dir="rtl" class="inlineHeader" id="b36_Ezra, פרק ו, יח">יח</span>
והקימו כהניא בפלגתהון ולויא במחלקתהון על עבידת אלהא די בירושלם ככתב ספר משה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ו, יט">יט</span>
ויעשו בני הגולה את הפסח בארבעה עשר לחדש הראשון:<p dir="rtl">
<span dir="rtl" class="inlineHeader" id="b36_Ezra, פרק ו, כ">כ</span>
כי הטהרו הכהנים והלוים כאחד כלם טהורים וישחטו הפסח לכל בני הגולה ולאחיהם הכהנים ולהם:<p dir="rtl">
<span dir="rtl" class="inlineHeader" id="b36_Ezra, פרק ו, כא">כא</span>
ויאכלו בני ישראל השבים מהגולה וכל הנבדל מטמאת גוי הארץ אלהם לדרש ליהוה אלהי ישראל:<p dir="rtl">
<span dir="rtl" class="inlineHeader" id="b36_Ezra, פרק ו, כב">כב</span>
ויעשו חג מצות שבעת ימים בשמחה כי שמחם יהוה והסב לב מלך אשור עליהם לחזק ידיהם במלאכת בית האלהים אלהי ישראל: <B>(פ)</B><p dir="rtl">
<h3 dir="rtl" id="b36_Ezra, פרק ז">פרק-ז</h3><p dir="rtl">
<span dir="rtl" class="inlineHeader" id="b36_Ezra, פרק ז, א">א</span>
ואחר הדברים האלה במלכות ארתחשסתא מלך פרס עזרא בן שריה בן עזריה בן חלקיה:<p dir="rtl">
<span dir="rtl" class="inlineHeader" id="b36_Ezra, פרק ז, ב">ב</span>
בן שלום בן צדוק בן אחיטוב:<p dir="rtl">
<span dir="rtl" class="inlineHeader" id="b36_Ezra, פרק ז, ג">ג</span>
בן אמריה בן עזריה בן מריות:<p dir="rtl">
<span dir="rtl" class="inlineHeader" id="b36_Ezra, פרק ז, ד">ד</span>
בן זרחיה בן עזי בן בקי:<p dir="rtl">
<span dir="rtl" class="inlineHeader" id="b36_Ezra, פרק ז, ה">ה</span>
בן אבישוע בן פינחס בן אלעזר בן אהרן הכהן הראש:<p dir="rtl">
<span dir="rtl" class="inlineHeader" id="b36_Ezra, פרק ז, ו">ו</span>
הוא עזרא עלה מבבל והוא ספר מהיר בתורת משה אשר נתן יהוה אלהי ישראל ויתן לו המלך כיד יהוה אלהיו עליו כל בקשתו: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ז, ז">ז</span>
ויעלו מבני ישראל ומן הכהנים והלוים והמשררים והשערים והנתינים אל ירושלם בשנת שבע לארתחשסתא המלך:<p dir="rtl">
<span dir="rtl" class="inlineHeader" id="b36_Ezra, פרק ז, ח">ח</span>
ויבא ירושלם בחדש החמישי היא שנת השביעית למלך:<p dir="rtl">
<span dir="rtl" class="inlineHeader" id="b36_Ezra, פרק ז, ט">ט</span>
כי באחד לחדש הראשון הוא יסד המעלה מבבל ובאחד לחדש החמישי בא אל ירושלם כיד אלהיו הטובה עליו:<p dir="rtl">
<span dir="rtl" class="inlineHeader" id="b36_Ezra, פרק ז, י">י</span>
כי עזרא הכין לבבו לדרוש את תורת יהוה ולעשת וללמד בישראל חק ומשפט: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ז, יא">יא</span>
וזה פרשגן הנשתון אשר נתן המלך ארתחשסתא לעזרא הכהן הספר ספר דברי מצות יהוה וחקיו על ישראל: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ז, יב">יב</span>
ארתחשסתא מלך מלכיא לעזרא כהנא ספר דתא די אלה שמיא גמיר וכענת:<p dir="rtl">
<span dir="rtl" class="inlineHeader" id="b36_Ezra, פרק ז, יג">יג</span>
מני שים טעם די כל מתנדב במלכותי מן עמה ישראל וכהנוהי ולויא למהך לירושלם עמך יהך:<p dir="rtl">
<span dir="rtl" class="inlineHeader" id="b36_Ezra, פרק ז, יד">יד</span>
כל קבל די מן קדם מלכא ושבעת יעטהי שליח לבקרא על יהוד ולירושלם בדת אלהך די בידך:<p dir="rtl">
<span dir="rtl" class="inlineHeader" id="b36_Ezra, פרק ז, טו">טו</span>
ולהיבלה כסף ודהב די מלכא ויעטוהי התנדבו לאלה ישראל די בירושלם משכנה:<p dir="rtl">
<span dir="rtl" class="inlineHeader" id="b36_Ezra, פרק ז, טז">טז</span>
וכל כסף ודהב די תהשכח בכל מדינת בבל עם התנדבות עמא וכהניא מתנדבין לבית אלההם די בירושלם:<p dir="rtl">
<span dir="rtl" class="inlineHeader" id="b36_Ezra, פרק ז, יז">יז</span>
כל קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו על מדבחה די בית אלהכם די בירושלם:<p dir="rtl">
<span dir="rtl" class="inlineHeader" id="b36_Ezra, פרק ז, יח">יח</span>
ומה די עליך ועל אחיך ייטב בשאר כספא ודהבה למעבד כרעות אלהכם תעבדון:<p dir="rtl">
<span dir="rtl" class="inlineHeader" id="b36_Ezra, פרק ז, יט">יט</span>
ומאניא די מתיהבין לך לפלחן בית אלהך השלם קדם אלה ירושלם:<p dir="rtl">
<span dir="rtl" class="inlineHeader" id="b36_Ezra, פרק ז, כ">כ</span>
ושאר חשחות בית אלהך די יפל לך למנתן תנתן מן בית גנזי מלכא:<p dir="rtl">
<span dir="rtl" class="inlineHeader" id="b36_Ezra, פרק ז, כא">כא</span>
ומני אנה ארתחשסתא מלכא שים טעם לכל גזבריא די בעבר נהרה די כל די ישאלנכון עזרא כהנה ספר דתא די אלה שמיא אספרנא יתעבד:<p dir="rtl">
<span dir="rtl" class="inlineHeader" id="b36_Ezra, פרק ז, כב">כב</span>
עד כסף ככרין מאה ועד חנטין כרין מאה ועד חמר בתין מאה ועד בתין משח מאה ומלח די לא כתב:<p dir="rtl">
<span dir="rtl" class="inlineHeader" id="b36_Ezra, פרק ז, כג">כג</span>
כל די מן טעם אלה שמיא יתעבד אדרזדא לבית אלה שמיא די למה להוא קצף על מלכות מלכא ובנוהי:<p dir="rtl">
<span dir="rtl" class="inlineHeader" id="b36_Ezra, פרק ז, כד">כד</span>
ולכם מהודעין די כל כהניא ולויא זמריא תרעיא נתיניא ופלחי בית אלהא דנה מנדה בלו והלך לא שליט למרמא עליהם:<p dir="rtl">
<span dir="rtl" class="inlineHeader" id="b36_Ezra, פרק ז, כה">כה</span>
ואנת עזרא כחכמת אלהך די בידך מני שפטין ודינין די להון דאנין לכל עמה די בעבר נהרה לכל ידעי דתי אלהך ודי לא ידע תהודעון:<p dir="rtl">
<span dir="rtl" class="inlineHeader" id="b36_Ezra, פרק ז, כו">כו</span>
וכל די לא להוא עבד דתא די אלהך ודתא די מלכא אספרנא דינה להוא מתעבד מנה הן למות הן לשרשו הן לענש נכסין ולאסורין: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ז, כז">כז</span>
ברוך יהוה אלהי אבותינו אשר נתן כזאת בלב המלך לפאר את בית יהוה אשר בירושלם:<p dir="rtl">
<span dir="rtl" class="inlineHeader" id="b36_Ezra, פרק ז, כח">כח</span>
ועלי הטה חסד לפני המלך ויועציו ולכל שרי המלך הגברים ואני התחזקתי כיד יהוה אלהי עלי ואקבצה מישראל ראשים לעלות עמי: <B>(פ)</B><p dir="rtl">
<h3 dir="rtl" id="b36_Ezra, פרק ח">פרק-ח</h3><p dir="rtl">
<span dir="rtl" class="inlineHeader" id="b36_Ezra, פרק ח, א">א</span>
ואלה ראשי אבתיהם והתיחשם העלים עמי במלכות ארתחשסתא המלך מבבל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ב">ב</span>
 מבני פינחס גרשם <B>(ס)</B> מבני איתמר דניאל <B>(ס)</B> מבני דויד חטוש: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ג">ג</span>
 מבני שכניה <B>(ס)</B> מבני פרעש זכריה ועמו התיחש לזכרים מאה וחמשים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ד">ד</span>
מבני פחת מואב אליהועיני בן זרחיה ועמו מאתים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ה">ה</span>
מבני שכניה בן יחזיאל ועמו שלש מאות הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ו">ו</span>
ומבני עדין עבד בן יונתן ועמו חמשים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ז">ז</span>
ומבני עילם ישעיה בן עתליה ועמו שבעים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ח">ח</span>
ומבני שפטיה זבדיה בן מיכאל ועמו שמנים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, ט">ט</span>
מבני יואב עבדיה בן יחיאל ועמו מאתים ושמנה עשר הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, י">י</span>
ומבני שלומית בן יוספיה ועמו מאה וששים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, יא">יא</span>
ומבני בבי זכריה בן בבי ועמו עשרים ושמנה הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, יב">יב</span>
ומבני עזגד יוחנן בן הקטן ועמו מאה ועשרה הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, יג">יג</span>
ומבני אדניקם אחרנים ואלה שמותם אליפלט יעיאל ושמעיה ועמהם ששים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, יד">יד</span>
ומבני בגוי עותי וזבוד ועמו שבעים הזכרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, טו">טו</span>
ואקבצם אל הנהר הבא אל אהוא ונחנה שם ימים שלשה ואבינה בעם ובכהנים ומבני לוי לא מצאתי שם:<p dir="rtl">
<span dir="rtl" class="inlineHeader" id="b36_Ezra, פרק ח, טז">טז</span>
ואשלחה לאליעזר לאריאל לשמעיה ולאלנתן וליריב ולאלנתן ולנתן ולזכריה ולמשלם ראשים וליויריב ולאלנתן מבינים:<p dir="rtl">
<span dir="rtl" class="inlineHeader" id="b36_Ezra, פרק ח, יז">יז</span>
ואוצאה אותם על אדו הראש בכספיא המקום ואשימה בפיהם דברים לדבר אל אדו אחיו הנתונים בכספיא המקום להביא לנו משרתים לבית אלהינו:<p dir="rtl">
<span dir="rtl" class="inlineHeader" id="b36_Ezra, פרק ח, יח">יח</span>
ויביאו לנו כיד אלהינו הטובה עלינו איש שכל מבני מחלי בן לוי בן ישראל ושרביה ובניו ואחיו שמנה עשר:<p dir="rtl">
<span dir="rtl" class="inlineHeader" id="b36_Ezra, פרק ח, יט">יט</span>
ואת חשביה ואתו ישעיה מבני מררי אחיו ובניהם עשרים: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ח, כ">כ</span>
ומן הנתינים שנתן דויד והשרים לעבדת הלוים נתינים מאתים ועשרים כלם נקבו בשמות:<p dir="rtl">
<span dir="rtl" class="inlineHeader" id="b36_Ezra, פרק ח, כא">כא</span>
ואקרא שם צום על הנהר אהוא להתענות לפני אלהינו לבקש ממנו דרך ישרה לנו ולטפנו ולכל רכושנו:<p dir="rtl">
<span dir="rtl" class="inlineHeader" id="b36_Ezra, פרק ח, כב">כב</span>
כי בשתי לשאול מן המלך חיל ופרשים לעזרנו מאויב בדרך כי אמרנו למלך לאמר יד אלהינו על כל מבקשיו לטובה ועזו ואפו על כל עזביו:<p dir="rtl">
<span dir="rtl" class="inlineHeader" id="b36_Ezra, פרק ח, כג">כג</span>
ונצומה ונבקשה מאלהינו על זאת ויעתר לנו:<p dir="rtl">
<span dir="rtl" class="inlineHeader" id="b36_Ezra, פרק ח, כד">כד</span>
ואבדילה משרי הכהנים שנים עשר לשרביה חשביה ועמהם מאחיהם עשרה:<p dir="rtl">
<span dir="rtl" class="inlineHeader" id="b36_Ezra, פרק ח, כה">כה</span>
ואשקולה להם את הכסף ואת הזהב ואת הכלים תרומת בית אלהינו ההרימו המלך ויעציו ושריו וכל ישראל הנמצאים:<p dir="rtl">
<span dir="rtl" class="inlineHeader" id="b36_Ezra, פרק ח, כו">כו</span>
ואשקלה על ידם כסף ככרים שש מאות וחמשים וכלי כסף מאה לככרים זהב מאה ככר:<p dir="rtl">
<span dir="rtl" class="inlineHeader" id="b36_Ezra, פרק ח, כז">כז</span>
וכפרי זהב עשרים לאדרכנים אלף וכלי נחשת מצהב טובה שנים חמודת כזהב:<p dir="rtl">
<span dir="rtl" class="inlineHeader" id="b36_Ezra, פרק ח, כח">כח</span>
ואמרה אלהם אתם קדש ליהוה והכלים קדש והכסף והזהב נדבה ליהוה אלהי אבתיכם:<p dir="rtl">
<span dir="rtl" class="inlineHeader" id="b36_Ezra, פרק ח, כט">כט</span>
שקדו ושמרו עד תשקלו לפני שרי הכהנים והלוים ושרי האבות לישראל בירושלם הלשכות בית יהוה:<p dir="rtl">
<span dir="rtl" class="inlineHeader" id="b36_Ezra, פרק ח, ל">ל</span>
וקבלו הכהנים והלוים משקל הכסף והזהב והכלים להביא לירושלם לבית אלהינו: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ח, לא">לא</span>
ונסעה מנהר אהוא בשנים עשר לחדש הראשון ללכת ירושלם ויד אלהינו היתה עלינו ויצילנו מכף אויב ואורב על הדרך:<p dir="rtl">
<span dir="rtl" class="inlineHeader" id="b36_Ezra, פרק ח, לב">לב</span>
ונבוא ירושלם ונשב שם ימים שלשה:<p dir="rtl">
<span dir="rtl" class="inlineHeader" id="b36_Ezra, פרק ח, לג">לג</span>
וביום הרביעי נשקל הכסף והזהב והכלים בבית אלהינו על יד מרמות בן אוריה הכהן ועמו אלעזר בן פינחס ועמהם יוזבד בן ישוע ונועדיה בן בנוי הלוים:<p dir="rtl">
<span dir="rtl" class="inlineHeader" id="b36_Ezra, פרק ח, לד">לד</span>
במספר במשקל לכל ויכתב כל המשקל בעת ההיא: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ח, לה">לה</span>
הבאים מהשבי בני הגולה הקריבו עלות לאלהי ישראל פרים שנים עשר על כל ישראל אילים תשעים וששה כבשים שבעים ושבעה צפירי חטאת שנים עשר הכל עולה ליהוה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ח, לו">לו</span>
ויתנו את דתי המלך לאחשדרפני המלך ופחוות עבר הנהר ונשאו את העם ואת בית האלהים: <B>(ס)</B><p dir="rtl">
<h3 dir="rtl" id="b36_Ezra, פרק ט">פרק-ט</h3><p dir="rtl">
<span dir="rtl" class="inlineHeader" id="b36_Ezra, פרק ט, א">א</span>
וככלות אלה נגשו אלי השרים לאמר לא נבדלו העם ישראל והכהנים והלוים מעמי הארצות כתועבתיהם לכנעני החתי הפרזי היבוסי העמני המאבי המצרי והאמרי:<p dir="rtl">
<span dir="rtl" class="inlineHeader" id="b36_Ezra, פרק ט, ב">ב</span>
כי נשאו מבנתיהם להם ולבניהם והתערבו זרע הקדש בעמי הארצות ויד השרים והסגנים היתה במעל הזה ראשונה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ט, ג">ג</span>
וכשמעי את הדבר הזה קרעתי את בגדי ומעילי ואמרטה משער ראשי וזקני ואשבה משומם:<p dir="rtl">
<span dir="rtl" class="inlineHeader" id="b36_Ezra, פרק ט, ד">ד</span>
ואלי יאספו כל חרד בדברי אלהי ישראל על מעל הגולה ואני ישב משומם עד למנחת הערב:<p dir="rtl">
<span dir="rtl" class="inlineHeader" id="b36_Ezra, פרק ט, ה">ה</span>
ובמנחת הערב קמתי מתעניתי ובקרעי בגדי ומעילי ואכרעה על ברכי ואפרשה כפי אל יהוה אלהי:<p dir="rtl">
<span dir="rtl" class="inlineHeader" id="b36_Ezra, פרק ט, ו">ו</span>
ואמרה אלהי בשתי ונכלמתי להרים אלהי פני אליך כי עונתינו רבו למעלה ראש ואשמתנו גדלה עד לשמים:<p dir="rtl">
<span dir="rtl" class="inlineHeader" id="b36_Ezra, פרק ט, ז">ז</span>
מימי אבתינו אנחנו באשמה גדלה עד היום הזה ובעונתינו נתנו אנחנו מלכינו כהנינו ביד מלכי הארצות בחרב בשבי ובבזה ובבשת פנים כהיום הזה:<p dir="rtl">
<span dir="rtl" class="inlineHeader" id="b36_Ezra, פרק ט, ח">ח</span>
ועתה כמעט רגע היתה תחנה מאת יהוה אלהינו להשאיר לנו פליטה ולתת לנו יתד במקום קדשו להאיר עינינו אלהינו ולתתנו מחיה מעט בעבדתנו:<p dir="rtl">
<span dir="rtl" class="inlineHeader" id="b36_Ezra, פרק ט, ט">ט</span>
כי עבדים אנחנו ובעבדתנו לא עזבנו אלהינו ויט עלינו חסד לפני מלכי פרס לתת לנו מחיה לרומם את בית אלהינו ולהעמיד את חרבתיו ולתת לנו גדר ביהודה ובירושלם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק ט, י">י</span>
ועתה מה נאמר אלהינו אחרי זאת כי עזבנו מצותיך:<p dir="rtl">
<span dir="rtl" class="inlineHeader" id="b36_Ezra, פרק ט, יא">יא</span>
אשר צוית ביד עבדיך הנביאים לאמר הארץ אשר אתם באים לרשתה ארץ נדה היא בנדת עמי הארצות בתועבתיהם אשר מלאוה מפה אל פה בטמאתם:<p dir="rtl">
<span dir="rtl" class="inlineHeader" id="b36_Ezra, פרק ט, יב">יב</span>
ועתה בנותיכם אל תתנו לבניהם ובנתיהם אל תשאו לבניכם ולא תדרשו שלמם וטובתם עד עולם למען תחזקו ואכלתם את טוב הארץ והורשתם לבניכם עד עולם:<p dir="rtl">
<span dir="rtl" class="inlineHeader" id="b36_Ezra, פרק ט, יג">יג</span>
ואחרי כל הבא עלינו במעשינו הרעים ובאשמתנו הגדלה כי אתה אלהינו חשכת למטה מעוננו ונתתה לנו פליטה כזאת:<p dir="rtl">
<span dir="rtl" class="inlineHeader" id="b36_Ezra, פרק ט, יד">יד</span>
הנשוב להפר מצותיך ולהתחתן בעמי התעבות האלה הלוא תאנף בנו עד כלה לאין שארית ופליטה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק ט, טו">טו</span>
יהוה אלהי ישראל צדיק אתה כי נשארנו פליטה כהיום הזה הננו לפניך באשמתינו כי אין לעמוד לפניך על זאת: <B>(פ)</B><p dir="rtl">
<h3 dir="rtl" id="b36_Ezra, פרק י">פרק-י</h3><p dir="rtl">
<span dir="rtl" class="inlineHeader" id="b36_Ezra, פרק י, א">א</span>
וכהתפלל עזרא וכהתודתו בכה ומתנפל לפני בית האלהים נקבצו אליו מישראל קהל רב מאד אנשים ונשים וילדים כי בכו העם הרבה בכה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, ב">ב</span>
ויען שכניה בן יחיאל מבני עולם ויאמר לעזרא אנחנו מעלנו באלהינו ונשב נשים נכריות מעמי הארץ ועתה יש מקוה לישראל על זאת:<p dir="rtl">
<span dir="rtl" class="inlineHeader" id="b36_Ezra, פרק י, ג">ג</span>
ועתה נכרת ברית לאלהינו להוציא כל נשים והנולד מהם בעצת אדני והחרדים במצות אלהינו וכתורה יעשה:<p dir="rtl">
<span dir="rtl" class="inlineHeader" id="b36_Ezra, פרק י, ד">ד</span>
קום כי עליך הדבר ואנחנו עמך חזק ועשה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק י, ה">ה</span>
ויקם עזרא וישבע את שרי הכהנים הלוים וכל ישראל לעשות כדבר הזה וישבעו:<p dir="rtl">
<span dir="rtl" class="inlineHeader" id="b36_Ezra, פרק י, ו">ו</span>
ויקם עזרא מלפני בית האלהים וילך אל לשכת יהוחנן בן אלישיב וילך שם לחם לא אכל ומים לא שתה כי מתאבל על מעל הגולה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, ז">ז</span>
ויעבירו קול ביהודה וירושלם לכל בני הגולה להקבץ ירושלם:<p dir="rtl">
<span dir="rtl" class="inlineHeader" id="b36_Ezra, פרק י, ח">ח</span>
וכל אשר לא יבוא לשלשת הימים כעצת השרים והזקנים יחרם כל רכושו והוא יבדל מקהל הגולה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, ט">ט</span>
ויקבצו כל אנשי יהודה ובנימן ירושלם לשלשת הימים הוא חדש התשיעי בעשרים בחדש וישבו כל העם ברחוב בית האלהים מרעידים על הדבר ומהגשמים: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק י, י">י</span>
ויקם עזרא הכהן ויאמר אלהם אתם מעלתם ותשיבו נשים נכריות להוסיף על אשמת ישראל:<p dir="rtl">
<span dir="rtl" class="inlineHeader" id="b36_Ezra, פרק י, יא">יא</span>
ועתה תנו תודה ליהוה אלהי אבתיכם ועשו רצונו והבדלו מעמי הארץ ומן הנשים הנכריות:<p dir="rtl">
<span dir="rtl" class="inlineHeader" id="b36_Ezra, פרק י, יב">יב</span>
ויענו כל הקהל ויאמרו קול גדול כן כדבריך עלינו לעשות:<p dir="rtl">
<span dir="rtl" class="inlineHeader" id="b36_Ezra, פרק י, יג">יג</span>
אבל העם רב והעת גשמים ואין כח לעמוד בחוץ והמלאכה לא ליום אחד ולא לשנים כי הרבינו לפשע בדבר הזה:<p dir="rtl">
<span dir="rtl" class="inlineHeader" id="b36_Ezra, פרק י, יד">יד</span>
יעמדו נא שרינו לכל הקהל וכל אשר בערינו ההשיב נשים נכריות יבא לעתים מזמנים ועמהם זקני עיר ועיר ושפטיה עד להשיב חרון אף אלהינו ממנו עד לדבר הזה: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק י, טו">טו</span>
אך יונתן בן עשהאל ויחזיה בן תקוה עמדו על זאת ומשלם ושבתי הלוי עזרם:<p dir="rtl">
<span dir="rtl" class="inlineHeader" id="b36_Ezra, פרק י, טז">טז</span>
ויעשו כן בני הגולה ויבדלו עזרא הכהן אנשים ראשי האבות לבית אבתם וכלם בשמות וישבו ביום אחד לחדש העשירי לדריוש הדבר:<p dir="rtl">
<span dir="rtl" class="inlineHeader" id="b36_Ezra, פרק י, יז">יז</span>
ויכלו בכל אנשים ההשיבו נשים נכריות עד יום אחד לחדש הראשון: <B>(פ)</B><p dir="rtl">
<span dir="rtl" class="inlineHeader" id="b36_Ezra, פרק י, יח">יח</span>
וימצא מבני הכהנים אשר השיבו נשים נכריות מבני ישוע בן יוצדק ואחיו מעשיה ואליעזר ויריב וגדליה:<p dir="rtl">
<span dir="rtl" class="inlineHeader" id="b36_Ezra, פרק י, יט">יט</span>
ויתנו ידם להוציא נשיהם ואשמים איל צאן על אשמתם: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כ">כ</span>
ומבני אמר חנני וזבדיה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כא">כא</span>
ומבני חרם מעשיה ואליה ושמעיה ויחיאל ועזיה:<p dir="rtl">
<span dir="rtl" class="inlineHeader" id="b36_Ezra, פרק י, כב">כב</span>
ומבני פשחור אליועיני מעשיה ישמעאל נתנאל יוזבד ואלעשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כג">כג</span>
ומן הלוים יוזבד ושמעי וקליה הוא קליטא פתחיה יהודה ואליעזר: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כד">כד</span>
ומן המשררים אלישיב ומן השערים שלם וטלם ואורי: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כה">כה</span>
ומישראל מבני פרעש רמיה ויזיה ומלכיה ומימן ואלעזר ומלכיה ובניה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כו">כו</span>
ומבני עילם מתניה זכריה ויחיאל ועבדי וירמות ואליה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כז">כז</span>
ומבני זתוא אליועני אלישיב מתניה וירמות וזבד ועזיזא: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כח">כח</span>
ומבני בבי יהוחנן חנניה זבי עתלי: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, כט">כט</span>
ומבני בני משלם מלוך ועדיה ישוב ושאל ירמות <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, ל">ל</span>
ומבני פחת מואב עדנא וכלל בניה מעשיה מתניה בצלאל ובנוי ומנשה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, לא">לא</span>
ובני חרם אליעזר ישיה מלכיה שמעיה שמעון:<p dir="rtl">
<span dir="rtl" class="inlineHeader" id="b36_Ezra, פרק י, לב">לב</span>
בנימן מלוך שמריה: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, לג">לג</span>
מבני חשם מתני מתתה זבד אליפלט ירמי מנשה שמעי: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, לד">לד</span>
מבני בני מעדי עמרם ואואל: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, לה">לה</span>
בניה בדיה כלהי<p dir="rtl">
<span dir="rtl" class="inlineHeader" id="b36_Ezra, פרק י, לו">לו</span>
וניה מרמות אלישיב:<p dir="rtl">
<span dir="rtl" class="inlineHeader" id="b36_Ezra, פרק י, לז">לז</span>
מתניה מתני ויעשו<p dir="rtl">
<span dir="rtl" class="inlineHeader" id="b36_Ezra, פרק י, לח">לח</span>
ובני ובנוי שמעי:<p dir="rtl">
<span dir="rtl" class="inlineHeader" id="b36_Ezra, פרק י, לט">לט</span>
ושלמיה ונתן ועדיה:<p dir="rtl">
<span dir="rtl" class="inlineHeader" id="b36_Ezra, פרק י, מ">מ</span>
מכנדבי ששי שרי:<p dir="rtl">
<span dir="rtl" class="inlineHeader" id="b36_Ezra, פרק י, מא">מא</span>
עזראל ושלמיהו שמריה:<p dir="rtl">
<span dir="rtl" class="inlineHeader" id="b36_Ezra, פרק י, מב">מב</span>
שלום אמריה יוסף: <B>(ס)</B><p dir="rtl">
<span dir="rtl" class="inlineHeader" id="b36_Ezra, פרק י, מג">מג</span>
מבני נבו יעיאל מתתיה זבד זבינא ידו ויואל בניה:<p dir="rtl">
<span dir="rtl" class="inlineHeader" id="b36_Ezra, פרק י, מד">מד</span>
כל אלה נשאו נשים נכריות ויש מהם נשים וישימו בנים: <B>(ס)</B><p dir="rtl">
