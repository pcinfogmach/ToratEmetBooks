
<h3 dir="rtl" id="b38_Chronicles_1, פרק א">פרק-א</h3><p dir="rtl">
<span dir="rtl" class="inlineHeader" id="b38_Chronicles_1, פרק א, א">א</span>
אדם שת אנוש:<p dir="rtl">
<span dir="rtl" class="inlineHeader" id="b38_Chronicles_1, פרק א, ב">ב</span>
קינן מהללאל ירד:<p dir="rtl">
<span dir="rtl" class="inlineHeader" id="b38_Chronicles_1, פרק א, ג">ג</span>
חנוך מתושלח למך:<p dir="rtl">
<span dir="rtl" class="inlineHeader" id="b38_Chronicles_1, פרק א, ד">ד</span>
נח שם חם ויפת: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, ה">ה</span>
בני יפת גמר ומגוג ומדי ויון ותבל ומשך ותירס: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, ו">ו</span>
ובני גמר אשכנז ודיפת ותוגרמה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, ז">ז</span>
ובני יון אלישה ותרשישה כתים ורודנים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, ח">ח</span>
בני חם כוש ומצרים פוט וכנען:<p dir="rtl">
<span dir="rtl" class="inlineHeader" id="b38_Chronicles_1, פרק א, ט">ט</span>
ובני כוש סבא וחוילה וסבתא ורעמא וסבתכא ובני רעמא שבא ודדן: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, י">י</span>
וכוש ילד את נמרוד הוא החל להיות גבור בארץ: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, יא">יא</span>
ומצרים ילד את לודיים ואת ענמים ואת להבים ואת נפתחים:<p dir="rtl">
<span dir="rtl" class="inlineHeader" id="b38_Chronicles_1, פרק א, יב">יב</span>
ואת פתרסים ואת כסלחים אשר יצאו משם פלשתים ואת כפתרים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, יג">יג</span>
וכנען ילד את צידון בכרו ואת חת:<p dir="rtl">
<span dir="rtl" class="inlineHeader" id="b38_Chronicles_1, פרק א, יד">יד</span>
ואת היבוסי ואת האמרי ואת הגרגשי:<p dir="rtl">
<span dir="rtl" class="inlineHeader" id="b38_Chronicles_1, פרק א, טו">טו</span>
ואת החוי ואת הערקי ואת הסיני:<p dir="rtl">
<span dir="rtl" class="inlineHeader" id="b38_Chronicles_1, פרק א, טז">טז</span>
ואת הארודי ואת הצמרי ואת החמתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, יז">יז</span>
בני שם עילם ואשור וארפכשד ולוד וארם ועוץ וחול וגתר ומשך: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, יח">יח</span>
וארפכשד ילד את שלח ושלח ילד את עבר:<p dir="rtl">
<span dir="rtl" class="inlineHeader" id="b38_Chronicles_1, פרק א, יט">יט</span>
ולעבר ילד שני בנים שם האחד פלג כי בימיו נפלגה הארץ ושם אחיו יקטן:<p dir="rtl">
<span dir="rtl" class="inlineHeader" id="b38_Chronicles_1, פרק א, כ">כ</span>
ויקטן ילד את אלמודד ואת שלף ואת חצרמות ואת ירח:<p dir="rtl">
<span dir="rtl" class="inlineHeader" id="b38_Chronicles_1, פרק א, כא">כא</span>
ואת הדורם ואת אוזל ואת דקלה:<p dir="rtl">
<span dir="rtl" class="inlineHeader" id="b38_Chronicles_1, פרק א, כב">כב</span>
ואת עיבל ואת אבימאל ואת שבא:<p dir="rtl">
<span dir="rtl" class="inlineHeader" id="b38_Chronicles_1, פרק א, כג">כג</span>
ואת אופיר ואת חוילה ואת יובב כל אלה בני יקטן: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, כד">כד</span>
שם ארפכשד שלח:<p dir="rtl">
<span dir="rtl" class="inlineHeader" id="b38_Chronicles_1, פרק א, כה">כה</span>
עבר פלג רעו:<p dir="rtl">
<span dir="rtl" class="inlineHeader" id="b38_Chronicles_1, פרק א, כו">כו</span>
שרוג נחור תרח:<p dir="rtl">
<span dir="rtl" class="inlineHeader" id="b38_Chronicles_1, פרק א, כז">כז</span>
אברם הוא אברהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, כח">כח</span>
בני אברהם יצחק וישמעאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, כט">כט</span>
אלה תלדותם בכור ישמעאל נביות וקדר ואדבאל ומבשם:<p dir="rtl">
<span dir="rtl" class="inlineHeader" id="b38_Chronicles_1, פרק א, ל">ל</span>
משמע ודומה משא חדד ותימא:<p dir="rtl">
<span dir="rtl" class="inlineHeader" id="b38_Chronicles_1, פרק א, לא">לא</span>
יטור נפיש וקדמה אלה הם בני ישמעאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לב">לב</span>
ובני קטורה פילגש אברהם ילדה את זמרן ויקשן ומדן ומדין וישבק ושוח ובני יקשן שבא ודדן: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לג">לג</span>
ובני מדין עיפה ועפר וחנוך ואבידע ואלדעה כל אלה בני קטורה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לד">לד</span>
ויולד אברהם את יצחק בני יצחק עשו וישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לה">לה</span>
בני עשו אליפז רעואל ויעוש ויעלם וקרח: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לו">לו</span>
בני אליפז תימן ואומר צפי וגעתם קנז ותמנע ועמלק: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לז">לז</span>
בני רעואל נחת זרח שמה ומזה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לח">לח</span>
ובני שעיר לוטן ושובל וצבעון וענה ודישן ואצר ודישן: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, לט">לט</span>
ובני לוטן חרי והומם ואחות לוטן תמנע: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, מ">מ</span>
בני שובל עלין ומנחת ועיבל שפי ואונם ובני צבעון איה וענה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק א, מא">מא</span>
בני ענה דישון ובני דישון חמרן ואשבן ויתרן וכרן:<p dir="rtl">
<span dir="rtl" class="inlineHeader" id="b38_Chronicles_1, פרק א, מב">מב</span>
בני אצר בלהן וזעון יעקן בני דישון עוץ וארן: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק א, מג">מג</span>
ואלה המלכים אשר מלכו בארץ אדום לפני מלך מלך לבני ישראל בלע בן בעור ושם עירו דנהבה:<p dir="rtl">
<span dir="rtl" class="inlineHeader" id="b38_Chronicles_1, פרק א, מד">מד</span>
וימת בלע וימלך תחתיו יובב בן זרח מבצרה:<p dir="rtl">
<span dir="rtl" class="inlineHeader" id="b38_Chronicles_1, פרק א, מה">מה</span>
וימת יובב וימלך תחתיו חושם מארץ התימני:<p dir="rtl">
<span dir="rtl" class="inlineHeader" id="b38_Chronicles_1, פרק א, מו">מו</span>
וימת חושם וימלך תחתיו הדד בן בדד המכה את מדין בשדה מואב ושם עירו עיות<p dir="rtl">
<span dir="rtl" class="inlineHeader" id="b38_Chronicles_1, פרק א, מז">מז</span>
וימת הדד וימלך תחתיו שמלה ממשרקה:<p dir="rtl">
<span dir="rtl" class="inlineHeader" id="b38_Chronicles_1, פרק א, מח">מח</span>
וימת שמלה וימלך תחתיו שאול מרחבות הנהר:<p dir="rtl">
<span dir="rtl" class="inlineHeader" id="b38_Chronicles_1, פרק א, מט">מט</span>
וימת שאול וימלך תחתיו בעל חנן בן עכבור:<p dir="rtl">
<span dir="rtl" class="inlineHeader" id="b38_Chronicles_1, פרק א, נ">נ</span>
וימת בעל חנן וימלך תחתיו הדד ושם עירו פעי ושם אשתו מהיטבאל בת מטרד בת מי זהב:<p dir="rtl">
<span dir="rtl" class="inlineHeader" id="b38_Chronicles_1, פרק א, נא">נא</span>
 וימת הדד <B>(פ)</B> ויהיו אלופי אדום אלוף תמנע אלוף עליה אלוף יתת:<p dir="rtl">
<span dir="rtl" class="inlineHeader" id="b38_Chronicles_1, פרק א, נב">נב</span>
אלוף אהליבמה אלוף אלה אלוף פינן:<p dir="rtl">
<span dir="rtl" class="inlineHeader" id="b38_Chronicles_1, פרק א, נג">נג</span>
אלוף קנז אלוף תימן אלוף מבצר:<p dir="rtl">
<span dir="rtl" class="inlineHeader" id="b38_Chronicles_1, פרק א, נד">נד</span>
אלוף מגדיאל אלוף עירם אלה אלופי אדום: <B>(פ)</B><p dir="rtl">
<h3 dir="rtl" id="b38_Chronicles_1, פרק ב">פרק-ב</h3><p dir="rtl">
<span dir="rtl" class="inlineHeader" id="b38_Chronicles_1, פרק ב, א">א</span>
אלה בני ישראל ראובן שמעון לוי ויהודה יששכר וזבלון:<p dir="rtl">
<span dir="rtl" class="inlineHeader" id="b38_Chronicles_1, פרק ב, ב">ב</span>
דן יוסף ובנימן נפתלי גד ואשר: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ג">ג</span>
בני יהודה ער ואונן ושלה שלושה נולד לו מבת שוע הכנענית ויהי ער בכור יהודה רע בעיני יהוה וימיתהו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ד">ד</span>
ותמר כלתו ילדה לו את פרץ ואת זרח כל בני יהודה חמשה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ה">ה</span>
בני פרץ חצרון וחמול: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ו">ו</span>
ובני זרח זמרי ואיתן והימן וכלכל ודרע כלם חמשה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ז">ז</span>
ובני כרמי עכר עוכר ישראל אשר מעל בחרם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ח">ח</span>
ובני איתן עזריה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, ט">ט</span>
ובני חצרון אשר נולד לו את ירחמאל ואת רם ואת כלובי:<p dir="rtl">
<span dir="rtl" class="inlineHeader" id="b38_Chronicles_1, פרק ב, י">י</span>
ורם הוליד את עמינדב ועמינדב הוליד את נחשון נשיא בני יהודה:<p dir="rtl">
<span dir="rtl" class="inlineHeader" id="b38_Chronicles_1, פרק ב, יא">יא</span>
ונחשון הוליד את שלמא ושלמא הוליד את בעז:<p dir="rtl">
<span dir="rtl" class="inlineHeader" id="b38_Chronicles_1, פרק ב, יב">יב</span>
ובעז הוליד את עובד ועובד הוליד את ישי:<p dir="rtl">
<span dir="rtl" class="inlineHeader" id="b38_Chronicles_1, פרק ב, יג">יג</span>
ואישי הוליד את בכרו את אליאב ואבינדב השני ושמעא השלישי:<p dir="rtl">
<span dir="rtl" class="inlineHeader" id="b38_Chronicles_1, פרק ב, יד">יד</span>
נתנאל הרביעי רדי החמישי:<p dir="rtl">
<span dir="rtl" class="inlineHeader" id="b38_Chronicles_1, פרק ב, טו">טו</span>
אצם הששי דויד השבעי:<p dir="rtl">
<span dir="rtl" class="inlineHeader" id="b38_Chronicles_1, פרק ב, טז">טז</span>
ואחיתיהם צרויה ואביגיל ובני צרויה אבשי ויואב ועשה אל שלשה:<p dir="rtl">
<span dir="rtl" class="inlineHeader" id="b38_Chronicles_1, פרק ב, יז">יז</span>
ואביגיל ילדה את עמשא ואבי עמשא יתר הישמעאלי:<p dir="rtl">
<span dir="rtl" class="inlineHeader" id="b38_Chronicles_1, פרק ב, יח">יח</span>
וכלב בן חצרון הוליד את עזובה אשה ואת יריעות ואלה בניה ישר ושובב וארדון:<p dir="rtl">
<span dir="rtl" class="inlineHeader" id="b38_Chronicles_1, פרק ב, יט">יט</span>
ותמת עזובה ויקח לו כלב את אפרת ותלד לו את חור:<p dir="rtl">
<span dir="rtl" class="inlineHeader" id="b38_Chronicles_1, פרק ב, כ">כ</span>
וחור הוליד את אורי ואורי הוליד את בצלאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, כא">כא</span>
ואחר בא חצרון אל בת מכיר אבי גלעד והוא לקחה והוא בן ששים שנה ותלד לו את שגוב:<p dir="rtl">
<span dir="rtl" class="inlineHeader" id="b38_Chronicles_1, פרק ב, כב">כב</span>
ושגוב הוליד את יאיר ויהי לו עשרים ושלוש ערים בארץ הגלעד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, כג">כג</span>
ויקח גשור וארם את חות יאיר מאתם את קנת ואת בנתיה ששים עיר כל אלה בני מכיר אבי גלעד:<p dir="rtl">
<span dir="rtl" class="inlineHeader" id="b38_Chronicles_1, פרק ב, כד">כד</span>
ואחר מות חצרון בכלב אפרתה ואשת חצרון אביה ותלד לו את אשחור אבי תקוע: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, כה">כה</span>
ויהיו בני ירחמאל בכור חצרון הבכור רם ובונה וארן ואצם אחיה:<p dir="rtl">
<span dir="rtl" class="inlineHeader" id="b38_Chronicles_1, פרק ב, כו">כו</span>
ותהי אשה אחרת לירחמאל ושמה עטרה היא אם אונם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, כז">כז</span>
ויהיו בני רם בכור ירחמאל מעץ וימין ועקר:<p dir="rtl">
<span dir="rtl" class="inlineHeader" id="b38_Chronicles_1, פרק ב, כח">כח</span>
ויהיו בני אונם שמי וידע ובני שמי נדב ואבישור:<p dir="rtl">
<span dir="rtl" class="inlineHeader" id="b38_Chronicles_1, פרק ב, כט">כט</span>
ושם אשת אבישור אביהיל ותלד לו את אחבן ואת מוליד:<p dir="rtl">
<span dir="rtl" class="inlineHeader" id="b38_Chronicles_1, פרק ב, ל">ל</span>
ובני נדב סלד ואפים וימת סלד לא בנים:<p dir="rtl">
<span dir="rtl" class="inlineHeader" id="b38_Chronicles_1, פרק ב, לא">לא</span>
ובני אפים ישעי ובני ישעי ששן ובני ששן אחלי:<p dir="rtl">
<span dir="rtl" class="inlineHeader" id="b38_Chronicles_1, פרק ב, לב">לב</span>
ובני ידע אחי שמי יתר ויונתן וימת יתר לא בנים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, לג">לג</span>
ובני יונתן פלת וזזא אלה היו בני ירחמאל:<p dir="rtl">
<span dir="rtl" class="inlineHeader" id="b38_Chronicles_1, פרק ב, לד">לד</span>
ולא היה לששן בנים כי אם בנות ולששן עבד מצרי ושמו ירחע:<p dir="rtl">
<span dir="rtl" class="inlineHeader" id="b38_Chronicles_1, פרק ב, לה">לה</span>
ויתן ששן את בתו לירחע עבדו לאשה ותלד לו את עתי:<p dir="rtl">
<span dir="rtl" class="inlineHeader" id="b38_Chronicles_1, פרק ב, לו">לו</span>
ועתי הליד את נתן ונתן הוליד את זבד:<p dir="rtl">
<span dir="rtl" class="inlineHeader" id="b38_Chronicles_1, פרק ב, לז">לז</span>
וזבד הוליד את אפלל ואפלל הוליד את עובד:<p dir="rtl">
<span dir="rtl" class="inlineHeader" id="b38_Chronicles_1, פרק ב, לח">לח</span>
ועובד הוליד את יהוא ויהוא הוליד את עזריה:<p dir="rtl">
<span dir="rtl" class="inlineHeader" id="b38_Chronicles_1, פרק ב, לט">לט</span>
ועזריה הליד את חלץ וחלץ הליד את אלעשה:<p dir="rtl">
<span dir="rtl" class="inlineHeader" id="b38_Chronicles_1, פרק ב, מ">מ</span>
ואלעשה הליד את ססמי וססמי הליד את שלום:<p dir="rtl">
<span dir="rtl" class="inlineHeader" id="b38_Chronicles_1, פרק ב, מא">מא</span>
ושלום הוליד את יקמיה ויקמיה הליד את אלישמע: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, מב">מב</span>
ובני כלב אחי ירחמאל מישע בכרו הוא אבי זיף ובני מרשה אבי חברון:<p dir="rtl">
<span dir="rtl" class="inlineHeader" id="b38_Chronicles_1, פרק ב, מג">מג</span>
ובני חברון קרח ותפח ורקם ושמע:<p dir="rtl">
<span dir="rtl" class="inlineHeader" id="b38_Chronicles_1, פרק ב, מד">מד</span>
ושמע הוליד את רחם אבי ירקעם ורקם הוליד את שמי:<p dir="rtl">
<span dir="rtl" class="inlineHeader" id="b38_Chronicles_1, פרק ב, מה">מה</span>
ובן שמי מעון ומעון אבי בית צור:<p dir="rtl">
<span dir="rtl" class="inlineHeader" id="b38_Chronicles_1, פרק ב, מו">מו</span>
ועיפה פילגש כלב ילדה את חרן ואת מוצא ואת גזז וחרן הליד את גזז: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, מז">מז</span>
ובני יהדי רגם ויותם וגישן ופלט ועיפה ושעף:<p dir="rtl">
<span dir="rtl" class="inlineHeader" id="b38_Chronicles_1, פרק ב, מח">מח</span>
פלגש כלב מעכה ילד שבר ואת תרחנה:<p dir="rtl">
<span dir="rtl" class="inlineHeader" id="b38_Chronicles_1, פרק ב, מט">מט</span>
ותלד שעף אבי מדמנה את שוא אבי מכבנה ואבי גבעא ובת כלב עכסה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, נ">נ</span>
אלה היו בני כלב בן חור בכור אפרתה שובל אבי קרית יערים:<p dir="rtl">
<span dir="rtl" class="inlineHeader" id="b38_Chronicles_1, פרק ב, נא">נא</span>
שלמא אבי בית לחם חרף אבי בית גדר:<p dir="rtl">
<span dir="rtl" class="inlineHeader" id="b38_Chronicles_1, פרק ב, נב">נב</span>
ויהיו בנים לשובל אבי קרית יערים הראה חצי המנחות:<p dir="rtl">
<span dir="rtl" class="inlineHeader" id="b38_Chronicles_1, פרק ב, נג">נג</span>
ומשפחות קרית יערים היתרי והפותי והשמתי והמשרעי מאלה יצאו הצרעתי והאשתאלי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ב, נד">נד</span>
בני שלמא בית לחם ונטופתי עטרות בית יואב וחצי המנחתי הצרעי:<p dir="rtl">
<span dir="rtl" class="inlineHeader" id="b38_Chronicles_1, פרק ב, נה">נה</span>
ומשפחות ספרים ישבו יעבץ תרעתים שמעתים שוכתים המה הקינים הבאים מחמת אבי בית רכב: <B>(ס)</B><p dir="rtl">
<h3 dir="rtl" id="b38_Chronicles_1, פרק ג">פרק-ג</h3><p dir="rtl">
<span dir="rtl" class="inlineHeader" id="b38_Chronicles_1, פרק ג, א">א</span>
ואלה היו בני דויד אשר נולד לו בחברון הבכור אמנן לאחינעם היזרעאלית שני דניאל לאביגיל הכרמלית:<p dir="rtl">
<span dir="rtl" class="inlineHeader" id="b38_Chronicles_1, פרק ג, ב">ב</span>
השלשי לאבשלום בן מעכה בת תלמי מלך גשור הרביעי אדניה בן חגית:<p dir="rtl">
<span dir="rtl" class="inlineHeader" id="b38_Chronicles_1, פרק ג, ג">ג</span>
החמישי שפטיה לאביטל הששי יתרעם לעגלה אשתו:<p dir="rtl">
<span dir="rtl" class="inlineHeader" id="b38_Chronicles_1, פרק ג, ד">ד</span>
ששה נולד לו בחברון וימלך שם שבע שנים וששה חדשים ושלשים ושלוש שנה מלך בירושלם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ג, ה">ה</span>
ואלה נולדו לו בירושלים שמעא ושובב ונתן ושלמה ארבעה לבת שוע בת עמיאל:<p dir="rtl">
<span dir="rtl" class="inlineHeader" id="b38_Chronicles_1, פרק ג, ו">ו</span>
ויבחר ואלישמע ואליפלט:<p dir="rtl">
<span dir="rtl" class="inlineHeader" id="b38_Chronicles_1, פרק ג, ז">ז</span>
ונגה ונפג ויפיע:<p dir="rtl">
<span dir="rtl" class="inlineHeader" id="b38_Chronicles_1, פרק ג, ח">ח</span>
ואלישמע ואלידע ואליפלט תשעה:<p dir="rtl">
<span dir="rtl" class="inlineHeader" id="b38_Chronicles_1, פרק ג, ט">ט</span>
כל בני דויד מלבד בני פילגשים ותמר אחותם: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ג, י">י</span>
ובן שלמה רחבעם אביה בנו אסא בנו יהושפט בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יא">יא</span>
יורם בנו אחזיהו בנו יואש בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יב">יב</span>
אמציהו בנו עזריה בנו יותם בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יג">יג</span>
אחז בנו חזקיהו בנו מנשה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יד">יד</span>
אמון בנו יאשיהו בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, טו">טו</span>
ובני יאשיהו הבכור יוחנן השני יהויקים השלשי צדקיהו הרביעי שלום:<p dir="rtl">
<span dir="rtl" class="inlineHeader" id="b38_Chronicles_1, פרק ג, טז">טז</span>
ובני יהויקים יכניה בנו צדקיה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יז">יז</span>
ובני יכניה אסר שאלתיאל בנו:<p dir="rtl">
<span dir="rtl" class="inlineHeader" id="b38_Chronicles_1, פרק ג, יח">יח</span>
ומלכירם ופדיה ושנאצר יקמיה הושמע ונדביה:<p dir="rtl">
<span dir="rtl" class="inlineHeader" id="b38_Chronicles_1, פרק ג, יט">יט</span>
ובני פדיה זרבבל ושמעי ובן זרבבל משלם וחנניה ושלמית אחותם:<p dir="rtl">
<span dir="rtl" class="inlineHeader" id="b38_Chronicles_1, פרק ג, כ">כ</span>
וחשבה ואהל וברכיה וחסדיה יושב חסד חמש:<p dir="rtl">
<span dir="rtl" class="inlineHeader" id="b38_Chronicles_1, פרק ג, כא">כא</span>
ובן חנניה פלטיה וישעיה בני רפיה בני ארנן בני עבדיה בני שכניה:<p dir="rtl">
<span dir="rtl" class="inlineHeader" id="b38_Chronicles_1, פרק ג, כב">כב</span>
ובני שכניה שמעיה ובני שמעיה חטוש ויגאל ובריח ונעריה ושפט ששה:<p dir="rtl">
<span dir="rtl" class="inlineHeader" id="b38_Chronicles_1, פרק ג, כג">כג</span>
ובן נעריה אליועיני וחזקיה ועזריקם שלשה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ג, כד">כד</span>
ובני אליועיני הדיוהו ואלישיב ופליה ועקוב ויוחנן ודליה וענני שבעה: <B>(ס)</B><p dir="rtl">
<h3 dir="rtl" id="b38_Chronicles_1, פרק ד">פרק-ד</h3><p dir="rtl">
<span dir="rtl" class="inlineHeader" id="b38_Chronicles_1, פרק ד, א">א</span>
בני יהודה פרץ חצרון וכרמי וחור ושובל:<p dir="rtl">
<span dir="rtl" class="inlineHeader" id="b38_Chronicles_1, פרק ד, ב">ב</span>
וראיה בן שובל הוליד את יחת ויחת הליד את אחומי ואת להד אלה משפחות הצרעתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, ג">ג</span>
ואלה אבי עיטם יזרעאל וישמא וידבש ושם אחותם הצללפוני:<p dir="rtl">
<span dir="rtl" class="inlineHeader" id="b38_Chronicles_1, פרק ד, ד">ד</span>
ופנואל אבי גדר ועזר אבי חושה אלה בני חור בכור אפרתה אבי בית לחם:<p dir="rtl">
<span dir="rtl" class="inlineHeader" id="b38_Chronicles_1, פרק ד, ה">ה</span>
ולאשחור אבי תקוע היו שתי נשים חלאה ונערה:<p dir="rtl">
<span dir="rtl" class="inlineHeader" id="b38_Chronicles_1, פרק ד, ו">ו</span>
ותלד לו נערה את אחזם ואת חפר ואת תימני ואת האחשתרי אלה בני נערה:<p dir="rtl">
<span dir="rtl" class="inlineHeader" id="b38_Chronicles_1, פרק ד, ז">ז</span>
ובני חלאה צרת יצחר ואתנן:<p dir="rtl">
<span dir="rtl" class="inlineHeader" id="b38_Chronicles_1, פרק ד, ח">ח</span>
וקוץ הוליד את ענוב ואת הצבבה ומשפחות אחרחל בן הרום:<p dir="rtl">
<span dir="rtl" class="inlineHeader" id="b38_Chronicles_1, פרק ד, ט">ט</span>
ויהי יעבץ נכבד מאחיו ואמו קראה שמו יעבץ לאמר כי ילדתי בעצב:<p dir="rtl">
<span dir="rtl" class="inlineHeader" id="b38_Chronicles_1, פרק ד, י">י</span>
ויקרא יעבץ לאלהי ישראל לאמר אם ברך תברכני והרבית את גבולי והיתה ידך עמי ועשית מרעה לבלתי עצבי ויבא אלהים את אשר שאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, יא">יא</span>
וכלוב אחי שוחה הוליד את מחיר הוא אבי אשתון:<p dir="rtl">
<span dir="rtl" class="inlineHeader" id="b38_Chronicles_1, פרק ד, יב">יב</span>
ואשתון הוליד את בית רפא ואת פסח ואת תחנה אבי עיר נחש אלה אנשי רכה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, יג">יג</span>
ובני קנז עתניאל ושריה ובני עתניאל חתת:<p dir="rtl">
<span dir="rtl" class="inlineHeader" id="b38_Chronicles_1, פרק ד, יד">יד</span>
ומעונתי הוליד את עפרה ושריה הוליד את יואב אבי גיא חרשים כי חרשים היו: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, טו">טו</span>
ובני כלב בן יפנה עירו אלה ונעם ובני אלה וקנז:<p dir="rtl">
<span dir="rtl" class="inlineHeader" id="b38_Chronicles_1, פרק ד, טז">טז</span>
ובני יהללאל זיף וזיפה תיריא ואשראל:<p dir="rtl">
<span dir="rtl" class="inlineHeader" id="b38_Chronicles_1, פרק ד, יז">יז</span>
ובן עזרה יתר ומרד ועפר וילון ותהר את מרים ואת שמי ואת ישבח אבי אשתמע:<p dir="rtl">
<span dir="rtl" class="inlineHeader" id="b38_Chronicles_1, פרק ד, יח">יח</span>
ואשתו היהדיה ילדה את ירד אבי גדור ואת חבר אבי שוכו ואת יקותיאל אבי זנוח ואלה בני בתיה בת פרעה אשר לקח מרד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, יט">יט</span>
ובני אשת הודיה אחות נחם אבי קעילה הגרמי ואשתמע המעכתי:<p dir="rtl">
<span dir="rtl" class="inlineHeader" id="b38_Chronicles_1, פרק ד, כ">כ</span>
ובני שימון אמנון ורנה בן חנן ותולון ובני ישעי זוחת ובן זוחת:<p dir="rtl">
<span dir="rtl" class="inlineHeader" id="b38_Chronicles_1, פרק ד, כא">כא</span>
בני שלה בן יהודה ער אבי לכה ולעדה אבי מרשה ומשפחות בית עבדת הבץ לבית אשבע:<p dir="rtl">
<span dir="rtl" class="inlineHeader" id="b38_Chronicles_1, פרק ד, כב">כב</span>
ויוקים ואנשי כזבא ויואש ושרף אשר בעלו למואב וישבי לחם והדברים עתיקים:<p dir="rtl">
<span dir="rtl" class="inlineHeader" id="b38_Chronicles_1, פרק ד, כג">כג</span>
המה היוצרים וישבי נטעים וגדרה עם המלך במלאכתו ישבו שם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, כד">כד</span>
בני שמעון נמואל וימין יריב זרח שאול:<p dir="rtl">
<span dir="rtl" class="inlineHeader" id="b38_Chronicles_1, פרק ד, כה">כה</span>
שלם בנו מבשם בנו משמע בנו:<p dir="rtl">
<span dir="rtl" class="inlineHeader" id="b38_Chronicles_1, פרק ד, כו">כו</span>
ובני משמע חמואל בנו זכור בנו שמעי בנו:<p dir="rtl">
<span dir="rtl" class="inlineHeader" id="b38_Chronicles_1, פרק ד, כז">כז</span>
ולשמעי בנים ששה עשר ובנות שש ולאחיו אין בנים רבים וכל משפחתם לא הרבו עד בני יהודה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ד, כח">כח</span>
וישבו בבאר שבע ומולדה וחצר שועל:<p dir="rtl">
<span dir="rtl" class="inlineHeader" id="b38_Chronicles_1, פרק ד, כט">כט</span>
ובבלהה ובעצם ובתולד:<p dir="rtl">
<span dir="rtl" class="inlineHeader" id="b38_Chronicles_1, פרק ד, ל">ל</span>
ובבתואל ובחרמה ובציקלג:<p dir="rtl">
<span dir="rtl" class="inlineHeader" id="b38_Chronicles_1, פרק ד, לא">לא</span>
ובבית מרכבות ובחצר סוסים ובבית בראי ובשערים אלה עריהם עד מלך דויד:<p dir="rtl">
<span dir="rtl" class="inlineHeader" id="b38_Chronicles_1, פרק ד, לב">לב</span>
וחצריהם עיטם ועין רמון ותכן ועשן ערים חמש:<p dir="rtl">
<span dir="rtl" class="inlineHeader" id="b38_Chronicles_1, פרק ד, לג">לג</span>
 וכל חצריהם אשר סביבות הערים האלה עד בעל <B>(ס)</B> זאת מושבתם והתיחשם להם:<p dir="rtl">
<span dir="rtl" class="inlineHeader" id="b38_Chronicles_1, פרק ד, לד">לד</span>
ומשובב וימלך ויושה בן אמציה:<p dir="rtl">
<span dir="rtl" class="inlineHeader" id="b38_Chronicles_1, פרק ד, לה">לה</span>
ויואל ויהוא בן יושביה בן שריה בן עשיאל:<p dir="rtl">
<span dir="rtl" class="inlineHeader" id="b38_Chronicles_1, פרק ד, לו">לו</span>
ואליועיני ויעקבה וישוחיה ועשיה ועדיאל וישימאל ובניה:<p dir="rtl">
<span dir="rtl" class="inlineHeader" id="b38_Chronicles_1, פרק ד, לז">לז</span>
וזיזא בן שפעי בן אלון בן ידיה בן שמרי בן שמעיה:<p dir="rtl">
<span dir="rtl" class="inlineHeader" id="b38_Chronicles_1, פרק ד, לח">לח</span>
אלה הבאים בשמות נשיאים במשפחותם ובית אבותיהם פרצו לרוב:<p dir="rtl">
<span dir="rtl" class="inlineHeader" id="b38_Chronicles_1, פרק ד, לט">לט</span>
וילכו למבוא גדר עד למזרח הגיא לבקש מרעה לצאנם:<p dir="rtl">
<span dir="rtl" class="inlineHeader" id="b38_Chronicles_1, פרק ד, מ">מ</span>
וימצאו מרעה שמן וטוב והארץ רחבת ידים ושקטת ושלוה כי מן חם הישבים שם לפנים:<p dir="rtl">
<span dir="rtl" class="inlineHeader" id="b38_Chronicles_1, פרק ד, מא">מא</span>
ויבאו אלה הכתובים בשמות בימי יחזקיהו מלך יהודה ויכו את אהליהם ואת המעינים אשר נמצאו שמה ויחרימם עד היום הזה וישבו תחתיהם כי מרעה לצאנם שם:<p dir="rtl">
<span dir="rtl" class="inlineHeader" id="b38_Chronicles_1, פרק ד, מב">מב</span>
ומהם מן בני שמעון הלכו להר שעיר אנשים חמש מאות ופלטיה ונעריה ורפיה ועזיאל בני ישעי בראשם:<p dir="rtl">
<span dir="rtl" class="inlineHeader" id="b38_Chronicles_1, פרק ד, מג">מג</span>
ויכו את שארית הפלטה לעמלק וישבו שם עד היום הזה: <B>(פ)</B><p dir="rtl">
<h3 dir="rtl" id="b38_Chronicles_1, פרק ה">פרק-ה</h3><p dir="rtl">
<span dir="rtl" class="inlineHeader" id="b38_Chronicles_1, פרק ה, א">א</span>
ובני ראובן בכור ישראל כי הוא הבכור ובחללו יצועי אביו נתנה בכרתו לבני יוסף בן ישראל ולא להתיחש לבכרה:<p dir="rtl">
<span dir="rtl" class="inlineHeader" id="b38_Chronicles_1, פרק ה, ב">ב</span>
כי יהודה גבר באחיו ולנגיד ממנו והבכרה ליוסף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, ג">ג</span>
בני ראובן בכור ישראל חנוך ופלוא חצרון וכרמי:<p dir="rtl">
<span dir="rtl" class="inlineHeader" id="b38_Chronicles_1, פרק ה, ד">ד</span>
בני יואל שמעיה בנו גוג בנו שמעי בנו:<p dir="rtl">
<span dir="rtl" class="inlineHeader" id="b38_Chronicles_1, פרק ה, ה">ה</span>
מיכה בנו ראיה בנו בעל בנו:<p dir="rtl">
<span dir="rtl" class="inlineHeader" id="b38_Chronicles_1, פרק ה, ו">ו</span>
בארה בנו אשר הגלה תלגת פלנאסר מלך אשר הוא נשיא לראובני:<p dir="rtl">
<span dir="rtl" class="inlineHeader" id="b38_Chronicles_1, פרק ה, ז">ז</span>
ואחיו למשפחתיו בהתיחש לתלדותם הראש יעיאל וזכריהו:<p dir="rtl">
<span dir="rtl" class="inlineHeader" id="b38_Chronicles_1, פרק ה, ח">ח</span>
ובלע בן עזז בן שמע בן יואל הוא יושב בערער ועד נבו ובעל מעון:<p dir="rtl">
<span dir="rtl" class="inlineHeader" id="b38_Chronicles_1, פרק ה, ט">ט</span>
ולמזרח ישב עד לבוא מדברה למן הנהר פרת כי מקניהם רבו בארץ גלעד:<p dir="rtl">
<span dir="rtl" class="inlineHeader" id="b38_Chronicles_1, פרק ה, י">י</span>
ובימי שאול עשו מלחמה עם ההגראים ויפלו בידם וישבו באהליהם על כל פני מזרח לגלעד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, יא">יא</span>
ובני גד לנגדם ישבו בארץ הבשן עד סלכה:<p dir="rtl">
<span dir="rtl" class="inlineHeader" id="b38_Chronicles_1, פרק ה, יב">יב</span>
יואל הראש ושפם המשנה ויעני ושפט בבשן:<p dir="rtl">
<span dir="rtl" class="inlineHeader" id="b38_Chronicles_1, פרק ה, יג">יג</span>
ואחיהם לבית אבותיהם מיכאל ומשלם ושבע ויורי ויעכן וזיע ועבר שבעה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, יד">יד</span>
אלה בני אביחיל בן חורי בן ירוח בן גלעד בן מיכאל בן ישישי בן יחדו בן בוז:<p dir="rtl">
<span dir="rtl" class="inlineHeader" id="b38_Chronicles_1, פרק ה, טו">טו</span>
אחי בן עבדיאל בן גוני ראש לבית אבותם:<p dir="rtl">
<span dir="rtl" class="inlineHeader" id="b38_Chronicles_1, פרק ה, טז">טז</span>
וישבו בגלעד בבשן ובבנתיה ובכל מגרשי שרון על תוצאותם:<p dir="rtl">
<span dir="rtl" class="inlineHeader" id="b38_Chronicles_1, פרק ה, יז">יז</span>
כלם התיחשו בימי יותם מלך יהודה ובימי ירבעם מלך ישראל: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, יח">יח</span>
בני ראובן וגדי וחצי שבט מנשה מן בני חיל אנשים נשאי מגן וחרב ודרכי קשת ולמודי מלחמה ארבעים וארבעה אלף ושבע מאות וששים יצאי צבא:<p dir="rtl">
<span dir="rtl" class="inlineHeader" id="b38_Chronicles_1, פרק ה, יט">יט</span>
ויעשו מלחמה עם ההגריאים ויטור ונפיש ונודב:<p dir="rtl">
<span dir="rtl" class="inlineHeader" id="b38_Chronicles_1, פרק ה, כ">כ</span>
ויעזרו עליהם וינתנו בידם ההגריאים וכל שעמהם כי לאלהים זעקו במלחמה ונעתור להם כי בטחו בו:<p dir="rtl">
<span dir="rtl" class="inlineHeader" id="b38_Chronicles_1, פרק ה, כא">כא</span>
וישבו מקניהם גמליהם חמשים אלף וצאן מאתים וחמשים אלף וחמורים אלפים ונפש אדם מאה אלף:<p dir="rtl">
<span dir="rtl" class="inlineHeader" id="b38_Chronicles_1, פרק ה, כב">כב</span>
כי חללים רבים נפלו כי מהאלהים המלחמה וישבו תחתיהם עד הגלה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, כג">כג</span>
ובני חצי שבט מנשה ישבו בארץ מבשן עד בעל חרמון ושניר והר חרמון המה רבו:<p dir="rtl">
<span dir="rtl" class="inlineHeader" id="b38_Chronicles_1, פרק ה, כד">כד</span>
ואלה ראשי בית אבותם ועפר וישעי ואליאל ועזריאל וירמיה והודויה ויחדיאל אנשים גבורי חיל אנשי שמות ראשים לבית אבותם:<p dir="rtl">
<span dir="rtl" class="inlineHeader" id="b38_Chronicles_1, פרק ה, כה">כה</span>
וימעלו באלהי אבותיהם ויזנו אחרי אלהי עמי הארץ אשר השמיד אלהים מפניהם:<p dir="rtl">
<span dir="rtl" class="inlineHeader" id="b38_Chronicles_1, פרק ה, כו">כו</span>
ויער אלהי ישראל את רוח פול מלך אשור ואת רוח תלגת פלנסר מלך אשור ויגלם לראובני ולגדי ולחצי שבט מנשה ויביאם לחלח וחבור והרא ונהר גוזן עד היום הזה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, כז">כז</span>
בני לוי גרשון קהת ומררי:<p dir="rtl">
<span dir="rtl" class="inlineHeader" id="b38_Chronicles_1, פרק ה, כח">כח</span>
ובני קהת עמרם יצהר וחברון ועזיאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ה, כט">כט</span>
 ובני עמרם אהרן ומשה ומרים <B>(ס)</B> ובני אהרן נדב ואביהוא אלעזר ואיתמר:<p dir="rtl">
<span dir="rtl" class="inlineHeader" id="b38_Chronicles_1, פרק ה, ל">ל</span>
אלעזר הוליד את פינחס פינחס הליד את אבישוע:<p dir="rtl">
<span dir="rtl" class="inlineHeader" id="b38_Chronicles_1, פרק ה, לא">לא</span>
ואבישוע הוליד את בקי ובקי הוליד את עזי:<p dir="rtl">
<span dir="rtl" class="inlineHeader" id="b38_Chronicles_1, פרק ה, לב">לב</span>
ועזי הוליד את זרחיה וזרחיה הוליד את מריות:<p dir="rtl">
<span dir="rtl" class="inlineHeader" id="b38_Chronicles_1, פרק ה, לג">לג</span>
מריות הוליד את אמריה ואמריה הוליד את אחיטוב:<p dir="rtl">
<span dir="rtl" class="inlineHeader" id="b38_Chronicles_1, פרק ה, לד">לד</span>
ואחיטוב הוליד את צדוק וצדוק הוליד את אחימעץ:<p dir="rtl">
<span dir="rtl" class="inlineHeader" id="b38_Chronicles_1, פרק ה, לה">לה</span>
ואחימעץ הוליד את עזריה ועזריה הוליד את יוחנן:<p dir="rtl">
<span dir="rtl" class="inlineHeader" id="b38_Chronicles_1, פרק ה, לו">לו</span>
ויוחנן הוליד את עזריה הוא אשר כהן בבית אשר בנה שלמה בירושלם:<p dir="rtl">
<span dir="rtl" class="inlineHeader" id="b38_Chronicles_1, פרק ה, לז">לז</span>
ויולד עזריה את אמריה ואמריה הוליד את אחיטוב:<p dir="rtl">
<span dir="rtl" class="inlineHeader" id="b38_Chronicles_1, פרק ה, לח">לח</span>
ואחיטוב הוליד את צדוק וצדוק הוליד את שלום:<p dir="rtl">
<span dir="rtl" class="inlineHeader" id="b38_Chronicles_1, פרק ה, לט">לט</span>
ושלום הוליד את חלקיה וחלקיה הוליד את עזריה:<p dir="rtl">
<span dir="rtl" class="inlineHeader" id="b38_Chronicles_1, פרק ה, מ">מ</span>
ועזריה הוליד את שריה ושריה הוליד את יהוצדק:<p dir="rtl">
<span dir="rtl" class="inlineHeader" id="b38_Chronicles_1, פרק ה, מא">מא</span>
ויהוצדק הלך בהגלות יהוה את יהודה וירושלם ביד נבכדנאצר: <B>(פ)</B><p dir="rtl">
<h3 dir="rtl" id="b38_Chronicles_1, פרק ו">פרק-ו</h3><p dir="rtl">
<span dir="rtl" class="inlineHeader" id="b38_Chronicles_1, פרק ו, א">א</span>
בני לוי גרשם קהת ומררי:<p dir="rtl">
<span dir="rtl" class="inlineHeader" id="b38_Chronicles_1, פרק ו, ב">ב</span>
ואלה שמות בני גרשום לבני ושמעי:<p dir="rtl">
<span dir="rtl" class="inlineHeader" id="b38_Chronicles_1, פרק ו, ג">ג</span>
ובני קהת עמרם ויצהר וחברון ועזיאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, ד">ד</span>
בני מררי מחלי ומשי ואלה משפחות הלוי לאבותיהם:<p dir="rtl">
<span dir="rtl" class="inlineHeader" id="b38_Chronicles_1, פרק ו, ה">ה</span>
לגרשום לבני בנו יחת בנו זמה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, ו">ו</span>
יואח בנו עדו בנו זרח בנו יאתרי בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, ז">ז</span>
בני קהת עמינדב בנו קרח בנו אסיר בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, ח">ח</span>
אלקנה בנו ואביסף בנו ואסיר בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, ט">ט</span>
תחת בנו אוריאל בנו עזיה בנו ושאול בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, י">י</span>
ובני אלקנה עמשי ואחימות:<p dir="rtl">
<span dir="rtl" class="inlineHeader" id="b38_Chronicles_1, פרק ו, יא">יא</span>
אלקנה בנו אלקנה צופי בנו ונחת בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, יב">יב</span>
אליאב בנו ירחם בנו אלקנה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, יג">יג</span>
ובני שמואל הבכר ושני ואביה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, יד">יד</span>
בני מררי מחלי לבני בנו שמעי בנו עזה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, טו">טו</span>
שמעא בנו חגיה בנו עשיה בנו: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, טז">טז</span>
ואלה אשר העמיד דויד על ידי שיר בית יהוה ממנוח הארון:<p dir="rtl">
<span dir="rtl" class="inlineHeader" id="b38_Chronicles_1, פרק ו, יז">יז</span>
ויהיו משרתים לפני משכן אהל מועד בשיר עד בנות שלמה את בית יהוה בירושלם ויעמדו כמשפטם על עבודתם:<p dir="rtl">
<span dir="rtl" class="inlineHeader" id="b38_Chronicles_1, פרק ו, יח">יח</span>
ואלה העמדים ובניהם מבני הקהתי הימן המשורר בן יואל בן שמואל:<p dir="rtl">
<span dir="rtl" class="inlineHeader" id="b38_Chronicles_1, פרק ו, יט">יט</span>
בן אלקנה בן ירחם בן אליאל בן תוח:<p dir="rtl">
<span dir="rtl" class="inlineHeader" id="b38_Chronicles_1, פרק ו, כ">כ</span>
בן ציף בן אלקנה בן מחת בן עמשי:<p dir="rtl">
<span dir="rtl" class="inlineHeader" id="b38_Chronicles_1, פרק ו, כא">כא</span>
בן אלקנה בן יואל בן עזריה בן צפניה:<p dir="rtl">
<span dir="rtl" class="inlineHeader" id="b38_Chronicles_1, פרק ו, כב">כב</span>
בן תחת בן אסיר בן אביסף בן קרח:<p dir="rtl">
<span dir="rtl" class="inlineHeader" id="b38_Chronicles_1, פרק ו, כג">כג</span>
בן יצהר בן קהת בן לוי בן ישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, כד">כד</span>
ואחיו אסף העמד על ימינו אסף בן ברכיהו בן שמעא:<p dir="rtl">
<span dir="rtl" class="inlineHeader" id="b38_Chronicles_1, פרק ו, כה">כה</span>
בן מיכאל בן בעשיה בן מלכיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, כו">כו</span>
בן אתני בן זרח בן עדיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, כז">כז</span>
בן איתן בן זמה בן שמעי:<p dir="rtl">
<span dir="rtl" class="inlineHeader" id="b38_Chronicles_1, פרק ו, כח">כח</span>
בן יחת בן גרשם בן לוי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, כט">כט</span>
ובני מררי אחיהם על השמאול איתן בן קישי בן עבדי בן מלוך:<p dir="rtl">
<span dir="rtl" class="inlineHeader" id="b38_Chronicles_1, פרק ו, ל">ל</span>
בן חשביה בן אמציה בן חלקיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, לא">לא</span>
בן אמצי בן בני בן שמר:<p dir="rtl">
<span dir="rtl" class="inlineHeader" id="b38_Chronicles_1, פרק ו, לב">לב</span>
בן מחלי בן מושי בן מררי בן לוי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, לג">לג</span>
ואחיהם הלוים נתונים לכל עבודת משכן בית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק ו, לד">לד</span>
ואהרן ובניו מקטירים על מזבח העולה ועל מזבח הקטרת לכל מלאכת קדש הקדשים ולכפר על ישראל ככל אשר צוה משה עבד האלהים: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, לה">לה</span>
ואלה בני אהרן אלעזר בנו פינחס בנו אבישוע בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, לו">לו</span>
בקי בנו עזי בנו זרחיה בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, לז">לז</span>
מריות בנו אמריה בנו אחיטוב בנו:<p dir="rtl">
<span dir="rtl" class="inlineHeader" id="b38_Chronicles_1, פרק ו, לח">לח</span>
צדוק בנו אחימעץ בנו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, לט">לט</span>
ואלה מושבותם לטירותם בגבולם לבני אהרן למשפחת הקהתי כי להם היה הגורל:<p dir="rtl">
<span dir="rtl" class="inlineHeader" id="b38_Chronicles_1, פרק ו, מ">מ</span>
ויתנו להם את חברון בארץ יהודה ואת מגרשיה סביבתיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, מא">מא</span>
ואת שדה העיר ואת חצריה נתנו לכלב בן יפנה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מב">מב</span>
ולבני אהרן נתנו את ערי המקלט את חברון ואת לבנה ואת מגרשיה ואת יתר ואת אשתמע ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, מג">מג</span>
ואת חילז ואת מגרשיה את דביר ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, מד">מד</span>
ואת עשן ואת מגרשיה ואת בית שמש ואת מגרשיה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מה">מה</span>
וממטה בנימן את גבע ואת מגרשיה ואת עלמת ואת מגרשיה ואת ענתות ואת מגרשיה כל עריהם שלש עשרה עיר במשפחותיהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מו">מו</span>
ולבני קהת הנותרים ממשפחת המטה ממחצית מטה חצי מנשה בגורל ערים עשר: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מז">מז</span>
ולבני גרשום למשפחותם ממטה יששכר וממטה אשר וממטה נפתלי וממטה מנשה בבשן ערים שלש עשרה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מח">מח</span>
לבני מררי למשפחותם ממטה ראובן וממטה גד וממטה זבולן בגורל ערים שתים עשרה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, מט">מט</span>
ויתנו בני ישראל ללוים את הערים ואת מגרשיהם:<p dir="rtl">
<span dir="rtl" class="inlineHeader" id="b38_Chronicles_1, פרק ו, נ">נ</span>
ויתנו בגורל ממטה בני יהודה וממטה בני שמעון וממטה בני בנימן את הערים האלה אשר יקראו אתהם בשמות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, נא">נא</span>
וממשפחות בני קהת ויהי ערי גבולם ממטה אפרים:<p dir="rtl">
<span dir="rtl" class="inlineHeader" id="b38_Chronicles_1, פרק ו, נב">נב</span>
ויתנו להם את ערי המקלט את שכם ואת מגרשיה בהר אפרים ואת גזר ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, נג">נג</span>
ואת יקמעם ואת מגרשיה ואת בית חורון ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, נד">נד</span>
ואת אילון ואת מגרשיה ואת גת רמון ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, נה">נה</span>
וממחצית מטה מנשה את ענר ואת מגרשיה ואת בלעם ואת מגרשיה למשפחת לבני קהת הנותרים: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, נו">נו</span>
לבני גרשום ממשפחת חצי מטה מנשה את גולן בבשן ואת מגרשיה ואת עשתרות ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, נז">נז</span>
וממטה יששכר את קדש ואת מגרשיה את דברת ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, נח">נח</span>
ואת ראמות ואת מגרשיה ואת ענם ואת מגרשיה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, נט">נט</span>
וממטה אשר את משל ואת מגרשיה ואת עבדון ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, ס">ס</span>
ואת חוקק ואת מגרשיה ואת רחב ואת מגרשיה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, סא">סא</span>
וממטה נפתלי את קדש בגליל ואת מגרשיה ואת חמון ואת מגרשיה ואת קריתים ואת מגרשיה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ו, סב">סב</span>
לבני מררי הנותרים ממטה זבולן את רמונו ואת מגרשיה את תבור ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, סג">סג</span>
ומעבר לירדן ירחו למזרח הירדן ממטה ראובן את בצר במדבר ואת מגרשיה ואת יהצה ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, סד">סד</span>
ואת קדמות ואת מגרשיה ואת מיפעת ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, סה">סה</span>
וממטה גד את ראמות בגלעד ואת מגרשיה ואת מחנים ואת מגרשיה:<p dir="rtl">
<span dir="rtl" class="inlineHeader" id="b38_Chronicles_1, פרק ו, סו">סו</span>
ואת חשבון ואת מגרשיה ואת יעזיר ואת מגרשיה: <B>(ס)</B><p dir="rtl">
<h3 dir="rtl" id="b38_Chronicles_1, פרק ז">פרק-ז</h3><p dir="rtl">
<span dir="rtl" class="inlineHeader" id="b38_Chronicles_1, פרק ז, א">א</span>
ולבני יששכר תולע ופואה ישיב ושמרון ארבעה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, ב">ב</span>
ובני תולע עזי ורפיה ויריאל ויחמי ויבשם ושמואל ראשים לבית אבותם לתולע גבורי חיל לתלדותם מספרם בימי דויד עשרים ושנים אלף ושש מאות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, ג">ג</span>
ובני עזי יזרחיה ובני יזרחיה מיכאל ועבדיה ויואל ישיה חמשה ראשים כלם:<p dir="rtl">
<span dir="rtl" class="inlineHeader" id="b38_Chronicles_1, פרק ז, ד">ד</span>
ועליהם לתלדותם לבית אבותם גדודי צבא מלחמה שלשים וששה אלף כי הרבו נשים ובנים:<p dir="rtl">
<span dir="rtl" class="inlineHeader" id="b38_Chronicles_1, פרק ז, ה">ה</span>
ואחיהם לכל משפחות יששכר גבורי חילים שמונים ושבעה אלף התיחשם לכל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, ו">ו</span>
בנימן בלע ובכר וידיעאל שלשה:<p dir="rtl">
<span dir="rtl" class="inlineHeader" id="b38_Chronicles_1, פרק ז, ז">ז</span>
ובני בלע אצבון ועזי ועזיאל וירימות ועירי חמשה ראשי בית אבות גבורי חילים והתיחשם עשרים ושנים אלף ושלשים וארבעה:<p dir="rtl">
<span dir="rtl" class="inlineHeader" id="b38_Chronicles_1, פרק ז, ח">ח</span>
ובני בכר זמירה ויועש ואליעזר ואליועיני ועמרי וירמות ואביה וענתות ועלמת כל אלה בני בכר:<p dir="rtl">
<span dir="rtl" class="inlineHeader" id="b38_Chronicles_1, פרק ז, ט">ט</span>
והתיחשם לתלדותם ראשי בית אבותם גבורי חיל עשרים אלף ומאתים:<p dir="rtl">
<span dir="rtl" class="inlineHeader" id="b38_Chronicles_1, פרק ז, י">י</span>
ובני ידיעאל בלהן ובני בלהן יעיש ובנימן ואהוד וכנענה וזיתן ותרשיש ואחישחר:<p dir="rtl">
<span dir="rtl" class="inlineHeader" id="b38_Chronicles_1, פרק ז, יא">יא</span>
כל אלה בני ידיעאל לראשי האבות גבורי חילים שבעה עשר אלף ומאתים יצאי צבא למלחמה:<p dir="rtl">
<span dir="rtl" class="inlineHeader" id="b38_Chronicles_1, פרק ז, יב">יב</span>
ושפם וחפם בני עיר חשם בני אחר:<p dir="rtl">
<span dir="rtl" class="inlineHeader" id="b38_Chronicles_1, פרק ז, יג">יג</span>
בני נפתלי יחציאל וגוני ויצר ושלום בני בלהה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, יד">יד</span>
בני מנשה אשריאל אשר ילדה פילגשו הארמיה ילדה את מכיר אבי גלעד:<p dir="rtl">
<span dir="rtl" class="inlineHeader" id="b38_Chronicles_1, פרק ז, טו">טו</span>
ומכיר לקח אשה לחפים ולשפים ושם אחתו מעכה ושם השני צלפחד ותהינה לצלפחד בנות:<p dir="rtl">
<span dir="rtl" class="inlineHeader" id="b38_Chronicles_1, פרק ז, טז">טז</span>
ותלד מעכה אשת מכיר בן ותקרא שמו פרש ושם אחיו שרש ובניו אולם ורקם:<p dir="rtl">
<span dir="rtl" class="inlineHeader" id="b38_Chronicles_1, פרק ז, יז">יז</span>
ובני אולם בדן אלה בני גלעד בן מכיר בן מנשה:<p dir="rtl">
<span dir="rtl" class="inlineHeader" id="b38_Chronicles_1, פרק ז, יח">יח</span>
ואחתו המלכת ילדה את אישהוד ואת אביעזר ואת מחלה:<p dir="rtl">
<span dir="rtl" class="inlineHeader" id="b38_Chronicles_1, פרק ז, יט">יט</span>
ויהיו בני שמידע אחין ושכם ולקחי ואניעם: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, כ">כ</span>
ובני אפרים שותלח וברד בנו ותחת בנו ואלעדה בנו ותחת בנו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כא">כא</span>
וזבד בנו ושותלח בנו ועזר ואלעד והרגום אנשי גת הנולדים בארץ כי ירדו לקחת את מקניהם:<p dir="rtl">
<span dir="rtl" class="inlineHeader" id="b38_Chronicles_1, פרק ז, כב">כב</span>
ויתאבל אפרים אביהם ימים רבים ויבאו אחיו לנחמו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כג">כג</span>
ויבא אל אשתו ותהר ותלד בן ויקרא את שמו בריעה כי ברעה היתה בביתו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כד">כד</span>
ובתו שארה ותבן את בית חורון התחתון ואת העליון ואת אזן שארה:<p dir="rtl">
<span dir="rtl" class="inlineHeader" id="b38_Chronicles_1, פרק ז, כה">כה</span>
ורפח בנו ורשף ותלח בנו ותחן בנו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כו">כו</span>
לעדן בנו עמיהוד בנו אלישמע בנו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כז">כז</span>
נון בנו יהושע בנו:<p dir="rtl">
<span dir="rtl" class="inlineHeader" id="b38_Chronicles_1, פרק ז, כח">כח</span>
ואחזתם ומשבותם בית אל ובנתיה ולמזרח נערן ולמערב גזר ובנתיה ושכם ובנתיה עד עיה ובנתיה:<p dir="rtl">
<span dir="rtl" class="inlineHeader" id="b38_Chronicles_1, פרק ז, כט">כט</span>
ועל ידי בני מנשה בית שאן ובנתיה תענך ובנתיה מגדו ובנותיה דור ובנותיה באלה ישבו בני יוסף בן ישראל: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק ז, ל">ל</span>
בני אשר ימנה וישוה וישוי ובריעה ושרח אחותם:<p dir="rtl">
<span dir="rtl" class="inlineHeader" id="b38_Chronicles_1, פרק ז, לא">לא</span>
ובני בריעה חבר ומלכיאל הוא אבי ברזות<p dir="rtl">
<span dir="rtl" class="inlineHeader" id="b38_Chronicles_1, פרק ז, לב">לב</span>
וחבר הוליד את יפלט ואת שומר ואת חותם ואת שועא אחותם:<p dir="rtl">
<span dir="rtl" class="inlineHeader" id="b38_Chronicles_1, פרק ז, לג">לג</span>
ובני יפלט פסך ובמהל ועשות אלה בני יפלט:<p dir="rtl">
<span dir="rtl" class="inlineHeader" id="b38_Chronicles_1, פרק ז, לד">לד</span>
ובני שמר אחי ורוהגה יחבה וארם:<p dir="rtl">
<span dir="rtl" class="inlineHeader" id="b38_Chronicles_1, פרק ז, לה">לה</span>
ובן הלם אחיו צופח וימנע ושלש ועמל:<p dir="rtl">
<span dir="rtl" class="inlineHeader" id="b38_Chronicles_1, פרק ז, לו">לו</span>
בני צופח סוח וחרנפר ושועל וברי וימרה:<p dir="rtl">
<span dir="rtl" class="inlineHeader" id="b38_Chronicles_1, פרק ז, לז">לז</span>
בצר והוד ושמא ושלשה ויתרן ובארא:<p dir="rtl">
<span dir="rtl" class="inlineHeader" id="b38_Chronicles_1, פרק ז, לח">לח</span>
ובני יתר יפנה ופספה וארא:<p dir="rtl">
<span dir="rtl" class="inlineHeader" id="b38_Chronicles_1, פרק ז, לט">לט</span>
ובני עלא ארח וחניאל ורציא:<p dir="rtl">
<span dir="rtl" class="inlineHeader" id="b38_Chronicles_1, פרק ז, מ">מ</span>
כל אלה בני אשר ראשי בית האבות ברורים גבורי חילים ראשי הנשיאים והתיחשם בצבא במלחמה מספרם אנשים עשרים וששה אלף: <B>(ס)</B><p dir="rtl">
<h3 dir="rtl" id="b38_Chronicles_1, פרק ח">פרק-ח</h3><p dir="rtl">
<span dir="rtl" class="inlineHeader" id="b38_Chronicles_1, פרק ח, א">א</span>
ובנימן הוליד את בלע בכרו אשבל השני ואחרח השלישי:<p dir="rtl">
<span dir="rtl" class="inlineHeader" id="b38_Chronicles_1, פרק ח, ב">ב</span>
נוחה הרביעי ורפא החמישי:<p dir="rtl">
<span dir="rtl" class="inlineHeader" id="b38_Chronicles_1, פרק ח, ג">ג</span>
ויהיו בנים לבלע אדר וגרא ואביהוד:<p dir="rtl">
<span dir="rtl" class="inlineHeader" id="b38_Chronicles_1, פרק ח, ד">ד</span>
ואבישוע ונעמן ואחוח:<p dir="rtl">
<span dir="rtl" class="inlineHeader" id="b38_Chronicles_1, פרק ח, ה">ה</span>
וגרא ושפופן וחורם:<p dir="rtl">
<span dir="rtl" class="inlineHeader" id="b38_Chronicles_1, פרק ח, ו">ו</span>
ואלה בני אחוד אלה הם ראשי אבות ליושבי גבע ויגלום אל מנחת:<p dir="rtl">
<span dir="rtl" class="inlineHeader" id="b38_Chronicles_1, פרק ח, ז">ז</span>
ונעמן ואחיה וגרא הוא הגלם והוליד את עזא ואת אחיחד:<p dir="rtl">
<span dir="rtl" class="inlineHeader" id="b38_Chronicles_1, פרק ח, ח">ח</span>
ושחרים הוליד בשדה מואב מן שלחו אתם חושים ואת בערא נשיו:<p dir="rtl">
<span dir="rtl" class="inlineHeader" id="b38_Chronicles_1, פרק ח, ט">ט</span>
ויולד מן חדש אשתו את יובב ואת צביא ואת מישא ואת מלכם:<p dir="rtl">
<span dir="rtl" class="inlineHeader" id="b38_Chronicles_1, פרק ח, י">י</span>
ואת יעוץ ואת שכיה ואת מרמה אלה בניו ראשי אבות:<p dir="rtl">
<span dir="rtl" class="inlineHeader" id="b38_Chronicles_1, פרק ח, יא">יא</span>
ומחשים הוליד את אביטוב ואת אלפעל:<p dir="rtl">
<span dir="rtl" class="inlineHeader" id="b38_Chronicles_1, פרק ח, יב">יב</span>
ובני אלפעל עבר ומשעם ושמד הוא בנה את אונו ואת לד ובנתיה:<p dir="rtl">
<span dir="rtl" class="inlineHeader" id="b38_Chronicles_1, פרק ח, יג">יג</span>
וברעה ושמע המה ראשי האבות ליושבי אילון המה הבריחו את יושבי גת:<p dir="rtl">
<span dir="rtl" class="inlineHeader" id="b38_Chronicles_1, פרק ח, יד">יד</span>
ואחיו ששק וירמות:<p dir="rtl">
<span dir="rtl" class="inlineHeader" id="b38_Chronicles_1, פרק ח, טו">טו</span>
וזבדיה וערד ועדר:<p dir="rtl">
<span dir="rtl" class="inlineHeader" id="b38_Chronicles_1, פרק ח, טז">טז</span>
ומיכאל וישפה ויוחא בני בריעה:<p dir="rtl">
<span dir="rtl" class="inlineHeader" id="b38_Chronicles_1, פרק ח, יז">יז</span>
וזבדיה ומשלם וחזקי וחבר:<p dir="rtl">
<span dir="rtl" class="inlineHeader" id="b38_Chronicles_1, פרק ח, יח">יח</span>
וישמרי ויזליאה ויובב בני אלפעל:<p dir="rtl">
<span dir="rtl" class="inlineHeader" id="b38_Chronicles_1, פרק ח, יט">יט</span>
ויקים וזכרי וזבדי:<p dir="rtl">
<span dir="rtl" class="inlineHeader" id="b38_Chronicles_1, פרק ח, כ">כ</span>
ואליעני וצלתי ואליאל:<p dir="rtl">
<span dir="rtl" class="inlineHeader" id="b38_Chronicles_1, פרק ח, כא">כא</span>
ועדיה ובראיה ושמרת בני שמעי:<p dir="rtl">
<span dir="rtl" class="inlineHeader" id="b38_Chronicles_1, פרק ח, כב">כב</span>
וישפן ועבר ואליאל:<p dir="rtl">
<span dir="rtl" class="inlineHeader" id="b38_Chronicles_1, פרק ח, כג">כג</span>
ועבדון וזכרי וחנן:<p dir="rtl">
<span dir="rtl" class="inlineHeader" id="b38_Chronicles_1, פרק ח, כד">כד</span>
וחנניה ועילם וענתתיה:<p dir="rtl">
<span dir="rtl" class="inlineHeader" id="b38_Chronicles_1, פרק ח, כה">כה</span>
ויפדיה ופניאל בני ששק:<p dir="rtl">
<span dir="rtl" class="inlineHeader" id="b38_Chronicles_1, פרק ח, כו">כו</span>
ושמשרי ושחריה ועתליה:<p dir="rtl">
<span dir="rtl" class="inlineHeader" id="b38_Chronicles_1, פרק ח, כז">כז</span>
ויערשיה ואליה וזכרי בני ירחם:<p dir="rtl">
<span dir="rtl" class="inlineHeader" id="b38_Chronicles_1, פרק ח, כח">כח</span>
אלה ראשי אבות לתלדותם ראשים אלה ישבו בירושלם:<p dir="rtl">
<span dir="rtl" class="inlineHeader" id="b38_Chronicles_1, פרק ח, כט">כט</span>
ובגבעון ישבו אבי גבעון ושם אשתו מעכה:<p dir="rtl">
<span dir="rtl" class="inlineHeader" id="b38_Chronicles_1, פרק ח, ל">ל</span>
ובנו הבכור עבדון וצור וקיש ובעל ונדב:<p dir="rtl">
<span dir="rtl" class="inlineHeader" id="b38_Chronicles_1, פרק ח, לא">לא</span>
וגדור ואחיו וזכר:<p dir="rtl">
<span dir="rtl" class="inlineHeader" id="b38_Chronicles_1, פרק ח, לב">לב</span>
ומקלות הוליד את שמאה ואף המה נגד אחיהם ישבו בירושלם עם אחיהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ח, לג">לג</span>
ונר הוליד את קיש וקיש הוליד את שאול ושאול הוליד את יהונתן ואת מלכי שוע ואת אבינדב ואת אשבעל:<p dir="rtl">
<span dir="rtl" class="inlineHeader" id="b38_Chronicles_1, פרק ח, לד">לד</span>
ובן יהונתן מריב בעל ומריב בעל הוליד את מיכה:<p dir="rtl">
<span dir="rtl" class="inlineHeader" id="b38_Chronicles_1, פרק ח, לה">לה</span>
ובני מיכה פיתון ומלך ותארע ואחז:<p dir="rtl">
<span dir="rtl" class="inlineHeader" id="b38_Chronicles_1, פרק ח, לו">לו</span>
ואחז הוליד את יהועדה ויהועדה הוליד את עלמת ואת עזמות ואת זמרי וזמרי הוליד את מוצא:<p dir="rtl">
<span dir="rtl" class="inlineHeader" id="b38_Chronicles_1, פרק ח, לז">לז</span>
ומוצא הוליד את בנעא רפה בנו אלעשה בנו אצל בנו:<p dir="rtl">
<span dir="rtl" class="inlineHeader" id="b38_Chronicles_1, פרק ח, לח">לח</span>
ולאצל ששה בנים ואלה שמותם עזריקם בכרו וישמעאל ושעריה ועבדיה וחנן כל אלה בני אצל:<p dir="rtl">
<span dir="rtl" class="inlineHeader" id="b38_Chronicles_1, פרק ח, לט">לט</span>
ובני עשק אחיו אולם בכרו יעוש השני ואליפלט השלשי:<p dir="rtl">
<span dir="rtl" class="inlineHeader" id="b38_Chronicles_1, פרק ח, מ">מ</span>
ויהיו בני אולם אנשים גברי חיל דרכי קשת ומרבים בנים ובני בנים מאה וחמשים כל אלה מבני בנימן: <B>(פ)</B><p dir="rtl">
<h3 dir="rtl" id="b38_Chronicles_1, פרק ט">פרק-ט</h3><p dir="rtl">
<span dir="rtl" class="inlineHeader" id="b38_Chronicles_1, פרק ט, א">א</span>
וכל ישראל התיחשו והנם כתובים על ספר מלכי ישראל ויהודה הגלו לבבל במעלם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, ב">ב</span>
והיושבים הראשנים אשר באחזתם בעריהם ישראל הכהנים הלוים והנתינים:<p dir="rtl">
<span dir="rtl" class="inlineHeader" id="b38_Chronicles_1, פרק ט, ג">ג</span>
ובירושלם ישבו מן בני יהודה ומן בני בנימן ומן בני אפרים ומנשה:<p dir="rtl">
<span dir="rtl" class="inlineHeader" id="b38_Chronicles_1, פרק ט, ד">ד</span>
עותי בן עמיהוד בן עמרי בן אמרי בן בנימן בני פרץ בן יהודה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, ה">ה</span>
ומן השילוני עשיה הבכור ובניו:<p dir="rtl">
<span dir="rtl" class="inlineHeader" id="b38_Chronicles_1, פרק ט, ו">ו</span>
ומן בני זרח יעואל ואחיהם שש מאות ותשעים:<p dir="rtl">
<span dir="rtl" class="inlineHeader" id="b38_Chronicles_1, פרק ט, ז">ז</span>
ומן בני בנימן סלוא בן משלם בן הודויה בן הסנאה:<p dir="rtl">
<span dir="rtl" class="inlineHeader" id="b38_Chronicles_1, פרק ט, ח">ח</span>
ויבניה בן ירחם ואלה בן עזי בן מכרי ומשלם בן שפטיה בן רעואל בן יבניה:<p dir="rtl">
<span dir="rtl" class="inlineHeader" id="b38_Chronicles_1, פרק ט, ט">ט</span>
ואחיהם לתלדותם תשע מאות וחמשים וששה כל אלה אנשים ראשי אבות לבית אבתיהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, י">י</span>
ומן הכהנים ידעיה ויהויריב ויכין:<p dir="rtl">
<span dir="rtl" class="inlineHeader" id="b38_Chronicles_1, פרק ט, יא">יא</span>
ועזריה בן חלקיה בן משלם בן צדוק בן מריות בן אחיטוב נגיד בית האלהים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, יב">יב</span>
ועדיה בן ירחם בן פשחור בן מלכיה ומעשי בן עדיאל בן יחזרה בן משלם בן משלמית בן אמר:<p dir="rtl">
<span dir="rtl" class="inlineHeader" id="b38_Chronicles_1, פרק ט, יג">יג</span>
ואחיהם ראשים לבית אבותם אלף ושבע מאות וששים גבורי חיל מלאכת עבודת בית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק ט, יד">יד</span>
ומן הלוים שמעיה בן חשוב בן עזריקם בן חשביה מן בני מררי:<p dir="rtl">
<span dir="rtl" class="inlineHeader" id="b38_Chronicles_1, פרק ט, טו">טו</span>
ובקבקר חרש וגלל ומתניה בן מיכא בן זכרי בן אסף:<p dir="rtl">
<span dir="rtl" class="inlineHeader" id="b38_Chronicles_1, פרק ט, טז">טז</span>
ועבדיה בן שמעיה בן גלל בן ידותון וברכיה בן אסא בן אלקנה היושב בחצרי נטופתי:<p dir="rtl">
<span dir="rtl" class="inlineHeader" id="b38_Chronicles_1, פרק ט, יז">יז</span>
והשערים שלום ועקוב וטלמן ואחימן ואחיהם שלום הראש:<p dir="rtl">
<span dir="rtl" class="inlineHeader" id="b38_Chronicles_1, פרק ט, יח">יח</span>
ועד הנה בשער המלך מזרחה המה השערים למחנות בני לוי:<p dir="rtl">
<span dir="rtl" class="inlineHeader" id="b38_Chronicles_1, פרק ט, יט">יט</span>
ושלום בן קורא בן אביסף בן קרח ואחיו לבית אביו הקרחים על מלאכת העבודה שמרי הספים לאהל ואבתיהם על מחנה יהוה שמרי המבוא:<p dir="rtl">
<span dir="rtl" class="inlineHeader" id="b38_Chronicles_1, פרק ט, כ">כ</span>
ופינחס בן אלעזר נגיד היה עליהם לפנים יהוה עמו:<p dir="rtl">
<span dir="rtl" class="inlineHeader" id="b38_Chronicles_1, פרק ט, כא">כא</span>
זכריה בן משלמיה שער פתח לאהל מועד:<p dir="rtl">
<span dir="rtl" class="inlineHeader" id="b38_Chronicles_1, פרק ט, כב">כב</span>
כלם הברורים לשערים בספים מאתים ושנים עשר המה בחצריהם התיחשם המה יסד דויד ושמואל הראה באמונתם:<p dir="rtl">
<span dir="rtl" class="inlineHeader" id="b38_Chronicles_1, פרק ט, כג">כג</span>
והם ובניהם על השערים לבית יהוה לבית האהל למשמרות:<p dir="rtl">
<span dir="rtl" class="inlineHeader" id="b38_Chronicles_1, פרק ט, כד">כד</span>
לארבע רוחות יהיו השערים מזרח ימה צפונה ונגבה:<p dir="rtl">
<span dir="rtl" class="inlineHeader" id="b38_Chronicles_1, פרק ט, כה">כה</span>
ואחיהם בחצריהם לבוא לשבעת הימים מעת אל עת עם אלה:<p dir="rtl">
<span dir="rtl" class="inlineHeader" id="b38_Chronicles_1, פרק ט, כו">כו</span>
כי באמונה המה ארבעת גברי השערים הם הלוים והיו על הלשכות ועל האצרות בית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק ט, כז">כז</span>
וסביבות בית האלהים ילינו כי עליהם משמרת והם על המפתח ולבקר לבקר:<p dir="rtl">
<span dir="rtl" class="inlineHeader" id="b38_Chronicles_1, פרק ט, כח">כח</span>
ומהם על כלי העבודה כי במספר יביאום ובמספר יוציאום:<p dir="rtl">
<span dir="rtl" class="inlineHeader" id="b38_Chronicles_1, פרק ט, כט">כט</span>
ומהם ממנים על הכלים ועל כל כלי הקדש ועל הסלת והיין והשמן והלבונה והבשמים:<p dir="rtl">
<span dir="rtl" class="inlineHeader" id="b38_Chronicles_1, פרק ט, ל">ל</span>
ומן בני הכהנים רקחי המרקחת לבשמים:<p dir="rtl">
<span dir="rtl" class="inlineHeader" id="b38_Chronicles_1, פרק ט, לא">לא</span>
ומתתיה מן הלוים הוא הבכור לשלם הקרחי באמונה על מעשה החבתים:<p dir="rtl">
<span dir="rtl" class="inlineHeader" id="b38_Chronicles_1, פרק ט, לב">לב</span>
ומן בני הקהתי מן אחיהם על לחם המערכת להכין שבת שבת:<p dir="rtl">
<span dir="rtl" class="inlineHeader" id="b38_Chronicles_1, פרק ט, לג">לג</span>
ואלה המשררים ראשי אבות ללוים בלשכת פטירים כי יומם ולילה עליהם במלאכה:<p dir="rtl">
<span dir="rtl" class="inlineHeader" id="b38_Chronicles_1, פרק ט, לד">לד</span>
אלה ראשי האבות ללוים לתלדותם ראשים אלה ישבו בירושלם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, לה">לה</span>
ובגבעון ישבו אבי גבעון יעואל ושם אשתו מעכה:<p dir="rtl">
<span dir="rtl" class="inlineHeader" id="b38_Chronicles_1, פרק ט, לו">לו</span>
ובנו הבכור עבדון וצור וקיש ובעל ונר ונדב:<p dir="rtl">
<span dir="rtl" class="inlineHeader" id="b38_Chronicles_1, פרק ט, לז">לז</span>
וגדור ואחיו וזכריה ומקלות:<p dir="rtl">
<span dir="rtl" class="inlineHeader" id="b38_Chronicles_1, פרק ט, לח">לח</span>
ומקלות הוליד את שמאם ואף הם נגד אחיהם ישבו בירושלם עם אחיהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק ט, לט">לט</span>
ונר הוליד את קיש וקיש הוליד את שאול ושאול הוליד את יהונתן ואת מלכי שוע ואת אבינדב ואת אשבעל:<p dir="rtl">
<span dir="rtl" class="inlineHeader" id="b38_Chronicles_1, פרק ט, מ">מ</span>
ובן יהונתן מריב בעל ומרי בעל הוליד את מיכה:<p dir="rtl">
<span dir="rtl" class="inlineHeader" id="b38_Chronicles_1, פרק ט, מא">מא</span>
ובני מיכה פיתון ומלך ותחרע:<p dir="rtl">
<span dir="rtl" class="inlineHeader" id="b38_Chronicles_1, פרק ט, מב">מב</span>
ואחז הוליד את יערה ויערה הוליד את עלמת ואת עזמות ואת זמרי וזמרי הוליד את מוצא:<p dir="rtl">
<span dir="rtl" class="inlineHeader" id="b38_Chronicles_1, פרק ט, מג">מג</span>
ומוצא הוליד את בנעא ורפיה בנו אלעשה בנו אצל בנו:<p dir="rtl">
<span dir="rtl" class="inlineHeader" id="b38_Chronicles_1, פרק ט, מד">מד</span>
ולאצל ששה בנים ואלה שמותם עזריקם בכרו וישמעאל ושעריה ועבדיה וחנן אלה בני אצל: <B>(פ)</B><p dir="rtl">
<h3 dir="rtl" id="b38_Chronicles_1, פרק י">פרק-י</h3><p dir="rtl">
<span dir="rtl" class="inlineHeader" id="b38_Chronicles_1, פרק י, א">א</span>
ופלשתים נלחמו בישראל וינס איש ישראל מפני פלשתים ויפלו חללים בהר גלבע:<p dir="rtl">
<span dir="rtl" class="inlineHeader" id="b38_Chronicles_1, פרק י, ב">ב</span>
וידבקו פלשתים אחרי שאול ואחרי בניו ויכו פלשתים את יונתן ואת אבינדב ואת מלכי שוע בני שאול:<p dir="rtl">
<span dir="rtl" class="inlineHeader" id="b38_Chronicles_1, פרק י, ג">ג</span>
ותכבד המלחמה על שאול וימצאהו המורים בקשת ויחל מן היורים:<p dir="rtl">
<span dir="rtl" class="inlineHeader" id="b38_Chronicles_1, פרק י, ד">ד</span>
 ויאמר שאול אל נשא כליו שלף חרבך ודקרני בה פן יבאו הערלים האלה והתעללו בי ולא אבה נשא כליו כי ירא מאד <B>(ס)</B> ויקח שאול את החרב ויפל עליה:<p dir="rtl">
<span dir="rtl" class="inlineHeader" id="b38_Chronicles_1, פרק י, ה">ה</span>
וירא נשא כליו כי מת שאול ויפל גם הוא על החרב וימת: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק י, ו">ו</span>
וימת שאול ושלשת בניו וכל ביתו יחדו מתו:<p dir="rtl">
<span dir="rtl" class="inlineHeader" id="b38_Chronicles_1, פרק י, ז">ז</span>
ויראו כל איש ישראל אשר בעמק כי נסו וכי מתו שאול ובניו ויעזבו עריהם וינסו ויבאו פלשתים וישבו בהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק י, ח">ח</span>
ויהי ממחרת ויבאו פלשתים לפשט את החללים וימצאו את שאול ואת בניו נפלים בהר גלבע:<p dir="rtl">
<span dir="rtl" class="inlineHeader" id="b38_Chronicles_1, פרק י, ט">ט</span>
ויפשיטהו וישאו את ראשו ואת כליו וישלחו בארץ פלשתים סביב לבשר את עצביהם ואת העם:<p dir="rtl">
<span dir="rtl" class="inlineHeader" id="b38_Chronicles_1, פרק י, י">י</span>
וישימו את כליו בית אלהיהם ואת גלגלתו תקעו בית דגון: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק י, יא">יא</span>
וישמעו כל יביש גלעד את כל אשר עשו פלשתים לשאול:<p dir="rtl">
<span dir="rtl" class="inlineHeader" id="b38_Chronicles_1, פרק י, יב">יב</span>
ויקומו כל איש חיל וישאו את גופת שאול ואת גופת בניו ויביאום יבישה ויקברו את עצמותיהם תחת האלה ביבש ויצומו שבעת ימים:<p dir="rtl">
<span dir="rtl" class="inlineHeader" id="b38_Chronicles_1, פרק י, יג">יג</span>
וימת שאול במעלו אשר מעל ביהוה על דבר יהוה אשר לא שמר וגם לשאול באוב לדרוש:<p dir="rtl">
<span dir="rtl" class="inlineHeader" id="b38_Chronicles_1, פרק י, יד">יד</span>
ולא דרש ביהוה וימיתהו ויסב את המלוכה לדויד בן ישי: <B>(פ)</B><p dir="rtl">
<h3 dir="rtl" id="b38_Chronicles_1, פרק יא">פרק-יא</h3><p dir="rtl">
<span dir="rtl" class="inlineHeader" id="b38_Chronicles_1, פרק יא, א">א</span>
ויקבצו כל ישראל אל דויד חברונה לאמר הנה עצמך ובשרך אנחנו:<p dir="rtl">
<span dir="rtl" class="inlineHeader" id="b38_Chronicles_1, פרק יא, ב">ב</span>
גם תמול גם שלשום גם בהיות שאול מלך אתה המוציא והמביא את ישראל ויאמר יהוה אלהיך לך אתה תרעה את עמי את ישראל ואתה תהיה נגיד על עמי ישראל:<p dir="rtl">
<span dir="rtl" class="inlineHeader" id="b38_Chronicles_1, פרק יא, ג">ג</span>
ויבאו כל זקני ישראל אל המלך חברונה ויכרת להם דויד ברית בחברון לפני יהוה וימשחו את דויד למלך על ישראל כדבר יהוה ביד שמואל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, ד">ד</span>
וילך דויד וכל ישראל ירושלם היא יבוס ושם היבוסי ישבי הארץ:<p dir="rtl">
<span dir="rtl" class="inlineHeader" id="b38_Chronicles_1, פרק יא, ה">ה</span>
ויאמרו ישבי יבוס לדויד לא תבוא הנה וילכד דויד את מצדת ציון היא עיר דויד:<p dir="rtl">
<span dir="rtl" class="inlineHeader" id="b38_Chronicles_1, פרק יא, ו">ו</span>
ויאמר דויד כל מכה יבוסי בראשונה יהיה לראש ולשר ויעל בראשונה יואב בן צרויה ויהי לראש:<p dir="rtl">
<span dir="rtl" class="inlineHeader" id="b38_Chronicles_1, פרק יא, ז">ז</span>
וישב דויד במצד על כן קראו לו עיר דויד:<p dir="rtl">
<span dir="rtl" class="inlineHeader" id="b38_Chronicles_1, פרק יא, ח">ח</span>
ויבן העיר מסביב מן המלוא ועד הסביב ויואב יחיה את שאר העיר:<p dir="rtl">
<span dir="rtl" class="inlineHeader" id="b38_Chronicles_1, פרק יא, ט">ט</span>
וילך דויד הלוך וגדול ויהוה צבאות עמו: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, י">י</span>
ואלה ראשי הגבורים אשר לדויד המתחזקים עמו במלכותו עם כל ישראל להמליכו כדבר יהוה על ישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, יא">יא</span>
ואלה מספר הגברים אשר לדויד ישבעם בן חכמוני ראש השלושים הוא עורר את חניתו על שלש מאות חלל בפעם אחת:<p dir="rtl">
<span dir="rtl" class="inlineHeader" id="b38_Chronicles_1, פרק יא, יב">יב</span>
ואחריו אלעזר בן דודו האחוחי הוא בשלושה הגברים:<p dir="rtl">
<span dir="rtl" class="inlineHeader" id="b38_Chronicles_1, פרק יא, יג">יג</span>
הוא היה עם דויד בפס דמים והפלשתים נאספו שם למלחמה ותהי חלקת השדה מלאה שעורים והעם נסו מפני פלשתים:<p dir="rtl">
<span dir="rtl" class="inlineHeader" id="b38_Chronicles_1, פרק יא, יד">יד</span>
ויתיצבו בתוך החלקה ויצילוה ויכו את פלשתים ויושע יהוה תשועה גדולה:<p dir="rtl">
<span dir="rtl" class="inlineHeader" id="b38_Chronicles_1, פרק יא, טו">טו</span>
וירדו שלושה מן השלושים ראש על הצר אל דויד אל מערת עדלם ומחנה פלשתים חנה בעמק רפאים:<p dir="rtl">
<span dir="rtl" class="inlineHeader" id="b38_Chronicles_1, פרק יא, טז">טז</span>
ודויד אז במצודה ונציב פלשתים אז בבית לחם:<p dir="rtl">
<span dir="rtl" class="inlineHeader" id="b38_Chronicles_1, פרק יא, יז">יז</span>
ויתאו דויד ויאמר מי ישקני מים מבור בית לחם אשר בשער:<p dir="rtl">
<span dir="rtl" class="inlineHeader" id="b38_Chronicles_1, פרק יא, יח">יח</span>
ויבקעו השלשה במחנה פלשתים וישאבו מים מבור בית לחם אשר בשער וישאו ויבאו אל דויד ולא אבה דויד לשתותם וינסך אתם ליהוה:<p dir="rtl">
<span dir="rtl" class="inlineHeader" id="b38_Chronicles_1, פרק יא, יט">יט</span>
ויאמר חלילה לי מאלהי מעשות זאת הדם האנשים האלה אשתה בנפשותם כי בנפשותם הביאום ולא אבה לשתותם אלה עשו שלשת הגבורים:<p dir="rtl">
<span dir="rtl" class="inlineHeader" id="b38_Chronicles_1, פרק יא, כ">כ</span>
ואבשי אחי יואב הוא היה ראש השלושה והוא עורר את חניתו על שלש מאות חלל ולא שם בשלושה:<p dir="rtl">
<span dir="rtl" class="inlineHeader" id="b38_Chronicles_1, פרק יא, כא">כא</span>
מן השלושה בשנים נכבד ויהי להם לשר ועד השלושה לא בא: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, כב">כב</span>
בניה בן יהוידע בן איש חיל רב פעלים מן קבצאל הוא הכה את שני אריאל מואב והוא ירד והכה את הארי בתוך הבור ביום השלג:<p dir="rtl">
<span dir="rtl" class="inlineHeader" id="b38_Chronicles_1, פרק יא, כג">כג</span>
והוא הכה את האיש המצרי איש מדה חמש באמה וביד המצרי חנית כמנור ארגים וירד אליו בשבט ויגזל את החנית מיד המצרי ויהרגהו בחניתו:<p dir="rtl">
<span dir="rtl" class="inlineHeader" id="b38_Chronicles_1, פרק יא, כד">כד</span>
אלה עשה בניהו בן יהוידע ולו שם בשלושה הגברים:<p dir="rtl">
<span dir="rtl" class="inlineHeader" id="b38_Chronicles_1, פרק יא, כה">כה</span>
מן השלושים הנו נכבד הוא ואל השלושה לא בא וישימהו דויד על משמעתו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, כו">כו</span>
 וגבורי החילים עשה אל אחי <B>(ס)</B> יואב אלחנן בן דודו מבית לחם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, כז">כז</span>
 שמות ההרורי <B>(ס)</B> חלץ הפלוני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, כח">כח</span>
 עירא בן עקש התקועי <B>(ס)</B> אביעזר הענתותי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, כט">כט</span>
 סבכי החשתי <B>(ס)</B> עילי האחוחי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, ל">ל</span>
 מהרי הנטפתי <B>(ס)</B> חלד בן בענה הנטופתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לא">לא</span>
 איתי בן ריבי מגבעת בני בנימן <B>(ס)</B> בניה הפרעתני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לב">לב</span>
 חורי מנחלי געש <B>(ס)</B> אביאל הערבתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לג">לג</span>
 עזמות הבחרומי <B>(ס)</B> אליחבא השעלבני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לד">לד</span>
 בני השם הגזוני <B>(ס)</B> יונתן בן שגה ההררי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לה">לה</span>
 אחיאם בן שכר ההררי <B>(ס)</B> אליפל בן אור: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לו">לו</span>
חפר המכרתי אחיה הפלני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לז">לז</span>
 חצרו הכרמלי <B>(ס)</B> נערי בן אזבי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לח">לח</span>
 יואל אחי נתן <B>(ס)</B> מבחר בן הגרי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, לט">לט</span>
צלק העמוני נחרי הברתי נשא כלי יואב בן צרויה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מ">מ</span>
 עירא היתרי <B>(ס)</B> גרב היתרי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מא">מא</span>
 אוריה החתי <B>(ס)</B> זבד בן אחלי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מב">מב</span>
עדינא בן שיזא הראובני ראש לראובני ועליו שלושים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מג">מג</span>
חנן בן מעכה ויושפט המתני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מד">מד</span>
 עזיא העשתרתי <B>(ס)</B> שמע ויעואל בני חותם הערערי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מה">מה</span>
ידיעאל בן שמרי ויחא אחיו התיצי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יא, מו">מו</span>
 אליאל המחוים ויריבי ויושויה בני אלנעם <B>(ס)</B> ויתמה המואבי:<p dir="rtl">
<span dir="rtl" class="inlineHeader" id="b38_Chronicles_1, פרק יא, מז">מז</span>
 אליאל ועובד <B>(ס)</B> ויעשיאל המצביה: <B>(פ)</B><p dir="rtl">
<h3 dir="rtl" id="b38_Chronicles_1, פרק יב">פרק-יב</h3><p dir="rtl">
<span dir="rtl" class="inlineHeader" id="b38_Chronicles_1, פרק יב, א">א</span>
ואלה הבאים אל דויד לציקלג עוד עצור מפני שאול בן קיש והמה בגבורים עזרי המלחמה:<p dir="rtl">
<span dir="rtl" class="inlineHeader" id="b38_Chronicles_1, פרק יב, ב">ב</span>
נשקי קשת מימינים ומשמאלים באבנים ובחצים בקשת מאחי שאול מבנימן:<p dir="rtl">
<span dir="rtl" class="inlineHeader" id="b38_Chronicles_1, פרק יב, ג">ג</span>
הראש אחיעזר ויואש בני השמעה הגבעתי ויזואל ופלט בני עזמות וברכה ויהוא הענתתי:<p dir="rtl">
<span dir="rtl" class="inlineHeader" id="b38_Chronicles_1, פרק יב, ד">ד</span>
וישמעיה הגבעוני גבור בשלשים ועל השלשים:<p dir="rtl">
<span dir="rtl" class="inlineHeader" id="b38_Chronicles_1, פרק יב, ה">ה</span>
וירמיה ויחזיאל ויוחנן ויוזבד הגדרתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, ו">ו</span>
אלעוזי וירימות ובעליה ושמריהו ושפטיהו החריפי<p dir="rtl">
<span dir="rtl" class="inlineHeader" id="b38_Chronicles_1, פרק יב, ז">ז</span>
אלקנה וישיהו ועזראל ויועזר וישבעם הקרחים:<p dir="rtl">
<span dir="rtl" class="inlineHeader" id="b38_Chronicles_1, פרק יב, ח">ח</span>
ויועאלה וזבדיה בני ירחם מן הגדור:<p dir="rtl">
<span dir="rtl" class="inlineHeader" id="b38_Chronicles_1, פרק יב, ט">ט</span>
ומן הגדי נבדלו אל דויד למצד מדברה גברי החיל אנשי צבא למלחמה ערכי צנה ורמח ופני אריה פניהם וכצבאים על ההרים למהר:<p dir="rtl">
<span dir="rtl" class="inlineHeader" id="b38_Chronicles_1, פרק יב, י">י</span>
עזר הראש עבדיה השני אליאב השלשי:<p dir="rtl">
<span dir="rtl" class="inlineHeader" id="b38_Chronicles_1, פרק יב, יא">יא</span>
משמנה הרביעי ירמיה החמשי:<p dir="rtl">
<span dir="rtl" class="inlineHeader" id="b38_Chronicles_1, פרק יב, יב">יב</span>
עתי הששי אליאל השבעי:<p dir="rtl">
<span dir="rtl" class="inlineHeader" id="b38_Chronicles_1, פרק יב, יג">יג</span>
יוחנן השמיני אלזבד התשיעי:<p dir="rtl">
<span dir="rtl" class="inlineHeader" id="b38_Chronicles_1, פרק יב, יד">יד</span>
ירמיהו העשירי מכבני עשתי עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, טו">טו</span>
אלה מבני גד ראשי הצבא אחד למאה הקטן והגדול לאלף:<p dir="rtl">
<span dir="rtl" class="inlineHeader" id="b38_Chronicles_1, פרק יב, טז">טז</span>
אלה הם אשר עברו את הירדן בחדש הראשון והוא ממלא על כל גדיתיו ויבריחו את כל העמקים למזרח ולמערב: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, יז">יז</span>
ויבאו מן בני בנימן ויהודה עד למצד לדויד:<p dir="rtl">
<span dir="rtl" class="inlineHeader" id="b38_Chronicles_1, פרק יב, יח">יח</span>
ויצא דויד לפניהם ויען ויאמר להם אם לשלום באתם אלי לעזרני יהיה לי עליכם לבב ליחד ואם לרמותני לצרי בלא חמס בכפי ירא אלהי אבותינו ויוכח: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, יט">יט</span>
ורוח לבשה את עמשי ראש השלושים לך דויד ועמך בן ישי שלום שלום לך ושלום לעזרך כי עזרך אלהיך ויקבלם דויד ויתנם בראשי הגדוד: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כ">כ</span>
וממנשה נפלו על דויד בבאו עם פלשתים על שאול למלחמה ולא עזרם כי בעצה שלחהו סרני פלשתים לאמר בראשינו יפול אל אדניו שאול:<p dir="rtl">
<span dir="rtl" class="inlineHeader" id="b38_Chronicles_1, פרק יב, כא">כא</span>
בלכתו אל ציקלג נפלו עליו ממנשה עדנח ויוזבד וידיעאל ומיכאל ויוזבד ואליהוא וצלתי ראשי האלפים אשר למנשה:<p dir="rtl">
<span dir="rtl" class="inlineHeader" id="b38_Chronicles_1, פרק יב, כב">כב</span>
והמה עזרו עם דויד על הגדוד כי גבורי חיל כלם ויהיו שרים בצבא:<p dir="rtl">
<span dir="rtl" class="inlineHeader" id="b38_Chronicles_1, פרק יב, כג">כג</span>
כי לעת יום ביום יבאו על דויד לעזרו עד למחנה גדול כמחנה אלהים: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כד">כד</span>
ואלה מספרי ראשי החלוץ לצבא באו על דויד חברונה להסב מלכות שאול אליו כפי יהוה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כה">כה</span>
בני יהודה נשאי צנה ורמח ששת אלפים ושמונה מאות חלוצי צבא: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כו">כו</span>
מן בני שמעון גבורי חיל לצבא שבעת אלפים ומאה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כז">כז</span>
מן בני הלוי ארבעת אלפים ושש מאות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כח">כח</span>
ויהוידע הנגיד לאהרן ועמו שלשת אלפים ושבע מאות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, כט">כט</span>
וצדוק נער גבור חיל ובית אביו שרים עשרים ושנים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, ל">ל</span>
ומן בני בנימן אחי שאול שלשת אלפים ועד הנה מרביתם שמרים משמרת בית שאול: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לא">לא</span>
ומן בני אפרים עשרים אלף ושמונה מאות גבורי חיל אנשי שמות לבית אבותם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לב">לב</span>
ומחצי מטה מנשה שמונה עשר אלף אשר נקבו בשמות לבוא להמליך את דויד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לג">לג</span>
ומבני יששכר יודעי בינה לעתים לדעת מה יעשה ישראל ראשיהם מאתים וכל אחיהם על פיהם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לד">לד</span>
מזבלון יוצאי צבא ערכי מלחמה בכל כלי מלחמה חמשים אלף ולעדר בלא לב ולב: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לה">לה</span>
ומנפתלי שרים אלף ועמהם בצנה וחנית שלשים ושבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לו">לו</span>
ומן הדני ערכי מלחמה עשרים ושמונה אלף ושש מאות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לז">לז</span>
ומאשר יוצאי צבא לערך מלחמה ארבעים אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לח">לח</span>
ומעבר לירדן מן הראובני והגדי וחצי שבט מנשה בכל כלי צבא מלחמה מאה ועשרים אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יב, לט">לט</span>
כל אלה אנשי מלחמה עדרי מערכה בלבב שלם באו חברונה להמליך את דויד על כל ישראל וגם כל שרית ישראל לב אחד להמליך את דויד:<p dir="rtl">
<span dir="rtl" class="inlineHeader" id="b38_Chronicles_1, פרק יב, מ">מ</span>
ויהיו שם עם דויד ימים שלושה אכלים ושותים כי הכינו להם אחיהם:<p dir="rtl">
<span dir="rtl" class="inlineHeader" id="b38_Chronicles_1, פרק יב, מא">מא</span>
וגם הקרובים אליהם עד יששכר וזבלון ונפתלי מביאים לחם בחמורים ובגמלים ובפרדים ובבקר מאכל קמח דבלים וצמוקים ויין ושמן ובקר וצאן לרב כי שמחה בישראל: <B>(פ)</B><p dir="rtl">
<h3 dir="rtl" id="b38_Chronicles_1, פרק יג">פרק-יג</h3><p dir="rtl">
<span dir="rtl" class="inlineHeader" id="b38_Chronicles_1, פרק יג, א">א</span>
ויועץ דויד עם שרי האלפים והמאות לכל נגיד:<p dir="rtl">
<span dir="rtl" class="inlineHeader" id="b38_Chronicles_1, פרק יג, ב">ב</span>
ויאמר דויד לכל קהל ישראל אם עליכם טוב ומן יהוה אלהינו נפרצה נשלחה על אחינו הנשארים בכל ארצות ישראל ועמהם הכהנים והלוים בערי מגרשיהם ויקבצו אלינו:<p dir="rtl">
<span dir="rtl" class="inlineHeader" id="b38_Chronicles_1, פרק יג, ג">ג</span>
ונסבה את ארון אלהינו אלינו כי לא דרשנהו בימי שאול:<p dir="rtl">
<span dir="rtl" class="inlineHeader" id="b38_Chronicles_1, פרק יג, ד">ד</span>
ויאמרו כל הקהל לעשות כן כי ישר הדבר בעיני כל העם:<p dir="rtl">
<span dir="rtl" class="inlineHeader" id="b38_Chronicles_1, פרק יג, ה">ה</span>
ויקהל דויד את כל ישראל מן שיחור מצרים ועד לבוא חמת להביא את ארון האלהים מקרית יערים:<p dir="rtl">
<span dir="rtl" class="inlineHeader" id="b38_Chronicles_1, פרק יג, ו">ו</span>
ויעל דויד וכל ישראל בעלתה אל קרית יערים אשר ליהודה להעלות משם את ארון האלהים יהוה יושב הכרובים אשר נקרא שם:<p dir="rtl">
<span dir="rtl" class="inlineHeader" id="b38_Chronicles_1, פרק יג, ז">ז</span>
וירכיבו את ארון האלהים על עגלה חדשה מבית אבינדב ועזא ואחיו נהגים בעגלה:<p dir="rtl">
<span dir="rtl" class="inlineHeader" id="b38_Chronicles_1, פרק יג, ח">ח</span>
ודויד וכל ישראל משחקים לפני האלהים בכל עז ובשירים ובכנרות ובנבלים ובתפים ובמצלתים ובחצצרות:<p dir="rtl">
<span dir="rtl" class="inlineHeader" id="b38_Chronicles_1, פרק יג, ט">ט</span>
ויבאו עד גרן כידן וישלח עזא את ידו לאחז את הארון כי שמטו הבקר:<p dir="rtl">
<span dir="rtl" class="inlineHeader" id="b38_Chronicles_1, פרק יג, י">י</span>
ויחר אף יהוה בעזא ויכהו על אשר שלח ידו על הארון וימת שם לפני אלהים:<p dir="rtl">
<span dir="rtl" class="inlineHeader" id="b38_Chronicles_1, פרק יג, יא">יא</span>
ויחר לדויד כי פרץ יהוה פרץ בעזא ויקרא למקום ההוא פרץ עזא עד היום הזה:<p dir="rtl">
<span dir="rtl" class="inlineHeader" id="b38_Chronicles_1, פרק יג, יב">יב</span>
ויירא דויד את האלהים ביום ההוא לאמר היך אביא אלי את ארון האלהים:<p dir="rtl">
<span dir="rtl" class="inlineHeader" id="b38_Chronicles_1, פרק יג, יג">יג</span>
ולא הסיר דויד את הארון אליו אל עיר דויד ויטהו אל בית עבד אדם הגתי:<p dir="rtl">
<span dir="rtl" class="inlineHeader" id="b38_Chronicles_1, פרק יג, יד">יד</span>
וישב ארון האלהים עם בית עבד אדם בביתו שלשה חדשים ויברך יהוה את בית עבד אדם ואת כל אשר לו: <B>(ס)</B><p dir="rtl">
<h3 dir="rtl" id="b38_Chronicles_1, פרק יד">פרק-יד</h3><p dir="rtl">
<span dir="rtl" class="inlineHeader" id="b38_Chronicles_1, פרק יד, א">א</span>
וישלח חירם מלך צר מלאכים אל דויד ועצי ארזים וחרשי קיר וחרשי עצים לבנות לו בית:<p dir="rtl">
<span dir="rtl" class="inlineHeader" id="b38_Chronicles_1, פרק יד, ב">ב</span>
וידע דויד כי הכינו יהוה למלך על ישראל כי נשאת למעלה מלכותו בעבור עמו ישראל:<p dir="rtl">
<span dir="rtl" class="inlineHeader" id="b38_Chronicles_1, פרק יד, ג">ג</span>
ויקח דויד עוד נשים בירושלם ויולד דויד עוד בנים ובנות:<p dir="rtl">
<span dir="rtl" class="inlineHeader" id="b38_Chronicles_1, פרק יד, ד">ד</span>
ואלה שמות הילודים אשר היו לו בירושלם שמוע ושובב נתן ושלמה:<p dir="rtl">
<span dir="rtl" class="inlineHeader" id="b38_Chronicles_1, פרק יד, ה">ה</span>
ויבחר ואלישוע ואלפלט:<p dir="rtl">
<span dir="rtl" class="inlineHeader" id="b38_Chronicles_1, פרק יד, ו">ו</span>
ונגה ונפג ויפיע:<p dir="rtl">
<span dir="rtl" class="inlineHeader" id="b38_Chronicles_1, פרק יד, ז">ז</span>
ואלישמע ובעלידע ואליפלט: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יד, ח">ח</span>
וישמעו פלשתים כי נמשח דויד למלך על כל ישראל ויעלו כל פלשתים לבקש את דויד וישמע דויד ויצא לפניהם:<p dir="rtl">
<span dir="rtl" class="inlineHeader" id="b38_Chronicles_1, פרק יד, ט">ט</span>
ופלשתים באו ויפשטו בעמק רפאים:<p dir="rtl">
<span dir="rtl" class="inlineHeader" id="b38_Chronicles_1, פרק יד, י">י</span>
וישאל דויד באלהים לאמר האעלה על פלשתיים ונתתם בידי ויאמר לו יהוה עלה ונתתים בידך:<p dir="rtl">
<span dir="rtl" class="inlineHeader" id="b38_Chronicles_1, פרק יד, יא">יא</span>
ויעלו בבעל פרצים ויכם שם דויד ויאמר דויד פרץ האלהים את אויבי בידי כפרץ מים על כן קראו שם המקום ההוא בעל פרצים:<p dir="rtl">
<span dir="rtl" class="inlineHeader" id="b38_Chronicles_1, פרק יד, יב">יב</span>
ויעזבו שם את אלהיהם ויאמר דויד וישרפו באש: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יד, יג">יג</span>
ויסיפו עוד פלשתים ויפשטו בעמק:<p dir="rtl">
<span dir="rtl" class="inlineHeader" id="b38_Chronicles_1, פרק יד, יד">יד</span>
וישאל עוד דויד באלהים ויאמר לו האלהים לא תעלה אחריהם הסב מעליהם ובאת להם ממול הבכאים:<p dir="rtl">
<span dir="rtl" class="inlineHeader" id="b38_Chronicles_1, פרק יד, טו">טו</span>
ויהי כשמעך את קול הצעדה בראשי הבכאים אז תצא במלחמה כי יצא האלהים לפניך להכות את מחנה פלשתים:<p dir="rtl">
<span dir="rtl" class="inlineHeader" id="b38_Chronicles_1, פרק יד, טז">טז</span>
ויעש דויד כאשר צוהו האלהים ויכו את מחנה פלשתים מגבעון ועד גזרה:<p dir="rtl">
<span dir="rtl" class="inlineHeader" id="b38_Chronicles_1, פרק יד, יז">יז</span>
ויצא שם דויד בכל הארצות ויהוה נתן את פחדו על כל הגוים:<p dir="rtl">
<h3 dir="rtl" id="b38_Chronicles_1, פרק טו">פרק-טו</h3><p dir="rtl">
<span dir="rtl" class="inlineHeader" id="b38_Chronicles_1, פרק טו, א">א</span>
ויעש לו בתים בעיר דויד ויכן מקום לארון האלהים ויט לו אהל:<p dir="rtl">
<span dir="rtl" class="inlineHeader" id="b38_Chronicles_1, פרק טו, ב">ב</span>
אז אמר דויד לא לשאת את ארון האלהים כי אם הלוים כי בם בחר יהוה לשאת את ארון יהוה ולשרתו עד עולם: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ג">ג</span>
ויקהל דויד את כל ישראל אל ירושלם להעלות את ארון יהוה אל מקומו אשר הכין לו:<p dir="rtl">
<span dir="rtl" class="inlineHeader" id="b38_Chronicles_1, פרק טו, ד">ד</span>
ויאסף דויד את בני אהרן ואת הלוים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ה">ה</span>
לבני קהת אוריאל השר ואחיו מאה ועשרים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ו">ו</span>
לבני מררי עשיה השר ואחיו מאתים ועשרים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ז">ז</span>
לבני גרשום יואל השר ואחיו מאה ושלשים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ח">ח</span>
לבני אליצפן שמעיה השר ואחיו מאתים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, ט">ט</span>
לבני חברון אליאל השר ואחיו שמונים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, י">י</span>
לבני עזיאל עמינדב השר ואחיו מאה ושנים עשר:<p dir="rtl">
<span dir="rtl" class="inlineHeader" id="b38_Chronicles_1, פרק טו, יא">יא</span>
ויקרא דויד לצדוק ולאביתר הכהנים וללוים לאוריאל עשיה ויואל שמעיה ואליאל ועמינדב: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, יב">יב</span>
ויאמר להם אתם ראשי האבות ללוים התקדשו אתם ואחיכם והעליתם את ארון יהוה אלהי ישראל אל הכינותי לו:<p dir="rtl">
<span dir="rtl" class="inlineHeader" id="b38_Chronicles_1, פרק טו, יג">יג</span>
כי למבראשונה לא אתם פרץ יהוה אלהינו בנו כי לא דרשנהו כמשפט:<p dir="rtl">
<span dir="rtl" class="inlineHeader" id="b38_Chronicles_1, פרק טו, יד">יד</span>
ויתקדשו הכהנים והלוים להעלות את ארון יהוה אלהי ישראל:<p dir="rtl">
<span dir="rtl" class="inlineHeader" id="b38_Chronicles_1, פרק טו, טו">טו</span>
וישאו בני הלוים את ארון האלהים כאשר צוה משה כדבר יהוה בכתפם במטות עליהם: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, טז">טז</span>
ויאמר דויד לשרי הלוים להעמיד את אחיהם המשררים בכלי שיר נבלים וכנרות ומצלתים משמיעים להרים בקול לשמחה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, יז">יז</span>
 ויעמידו הלוים את הימן בן יואל ומן אחיו אסף בן ברכיהו <B>(ס)</B> ומן בני מררי אחיהם איתן בן קושיהו:<p dir="rtl">
<span dir="rtl" class="inlineHeader" id="b38_Chronicles_1, פרק טו, יח">יח</span>
ועמהם אחיהם המשנים זכריהו בן ויעזיאל ושמירמות ויחיאל ועני אליאב ובניהו ומעשיהו ומתתיהו ואליפלהו ומקניהו ועבד אדם ויעיאל השערים:<p dir="rtl">
<span dir="rtl" class="inlineHeader" id="b38_Chronicles_1, פרק טו, יט">יט</span>
והמשררים הימן אסף ואיתן במצלתים נחשת להשמיע:<p dir="rtl">
<span dir="rtl" class="inlineHeader" id="b38_Chronicles_1, פרק טו, כ">כ</span>
וזכריה ועזיאל ושמירמות ויחיאל ועני ואליאב ומעשיהו ובניהו בנבלים על עלמות:<p dir="rtl">
<span dir="rtl" class="inlineHeader" id="b38_Chronicles_1, פרק טו, כא">כא</span>
ומתתיהו ואליפלהו ומקניהו ועבד אדם ויעיאל ועזזיהו בכנרות על השמינית לנצח:<p dir="rtl">
<span dir="rtl" class="inlineHeader" id="b38_Chronicles_1, פרק טו, כב">כב</span>
וכנניהו שר הלוים במשא יסר במשא כי מבין הוא:<p dir="rtl">
<span dir="rtl" class="inlineHeader" id="b38_Chronicles_1, פרק טו, כג">כג</span>
וברכיה ואלקנה שערים לארון:<p dir="rtl">
<span dir="rtl" class="inlineHeader" id="b38_Chronicles_1, פרק טו, כד">כד</span>
ושבניהו ויושפט ונתנאל ועמשי וזכריהו ובניהו ואליעזר הכהנים מחצצרים בחצצרות לפני ארון האלהים ועבד אדם ויחיה שערים לארון:<p dir="rtl">
<span dir="rtl" class="inlineHeader" id="b38_Chronicles_1, פרק טו, כה">כה</span>
ויהי דויד וזקני ישראל ושרי האלפים ההלכים להעלות את ארון ברית יהוה מן בית עבד אדם בשמחה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק טו, כו">כו</span>
ויהי בעזר האלהים את הלוים נשאי ארון ברית יהוה ויזבחו שבעה פרים ושבעה אילים:<p dir="rtl">
<span dir="rtl" class="inlineHeader" id="b38_Chronicles_1, פרק טו, כז">כז</span>
ודויד מכרבל במעיל בוץ וכל הלוים הנשאים את הארון והמשררים וכנניה השר המשא המשררים ועל דויד אפוד בד:<p dir="rtl">
<span dir="rtl" class="inlineHeader" id="b38_Chronicles_1, פרק טו, כח">כח</span>
וכל ישראל מעלים את ארון ברית יהוה בתרועה ובקול שופר ובחצצרות ובמצלתים משמעים בנבלים וכנרות:<p dir="rtl">
<span dir="rtl" class="inlineHeader" id="b38_Chronicles_1, פרק טו, כט">כט</span>
ויהי ארון ברית יהוה בא עד עיר דויד ומיכל בת שאול נשקפה בעד החלון ותרא את המלך דויד מרקד ומשחק ותבז לו בלבה: <B>(פ)</B><p dir="rtl">
<h3 dir="rtl" id="b38_Chronicles_1, פרק טז">פרק-טז</h3><p dir="rtl">
<span dir="rtl" class="inlineHeader" id="b38_Chronicles_1, פרק טז, א">א</span>
ויביאו את ארון האלהים ויציגו אתו בתוך האהל אשר נטה לו דויד ויקריבו עלות ושלמים לפני האלהים:<p dir="rtl">
<span dir="rtl" class="inlineHeader" id="b38_Chronicles_1, פרק טז, ב">ב</span>
ויכל דויד מהעלות העלה והשלמים ויברך את העם בשם יהוה:<p dir="rtl">
<span dir="rtl" class="inlineHeader" id="b38_Chronicles_1, פרק טז, ג">ג</span>
ויחלק לכל איש ישראל מאיש ועד אשה לאיש ככר לחם ואשפר ואשישה:<p dir="rtl">
<span dir="rtl" class="inlineHeader" id="b38_Chronicles_1, פרק טז, ד">ד</span>
ויתן לפני ארון יהוה מן הלוים משרתים ולהזכיר ולהודות ולהלל ליהוה אלהי ישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, ה">ה</span>
אסף הראש ומשנהו זכריה יעיאל ושמירמות ויחיאל ומתתיה ואליאב ובניהו ועבד אדם ויעיאל בכלי נבלים ובכנרות ואסף במצלתים משמיע:<p dir="rtl">
<span dir="rtl" class="inlineHeader" id="b38_Chronicles_1, פרק טז, ו">ו</span>
ובניהו ויחזיאל הכהנים בחצצרות תמיד לפני ארון ברית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק טז, ז">ז</span>
ביום ההוא אז נתן דויד בראש להדות ליהוה ביד אסף ואחיו:<p dir="rtl">
<span dir="rtl" class="inlineHeader" id="b38_Chronicles_1, פרק טז, ח">ח</span>
 הודו ליהוה קראו בשמו <B>(ס)</B> הודיעו בעמים עלילתיו:<p dir="rtl">
<span dir="rtl" class="inlineHeader" id="b38_Chronicles_1, פרק טז, ט">ט</span>
 שירו לו זמרו לו <B>(ס)</B> שיחו בכל נפלאתיו:<p dir="rtl">
<span dir="rtl" class="inlineHeader" id="b38_Chronicles_1, פרק טז, י">י</span>
 התהללו בשם קדשו <B>(ס)</B> ישמח לב מבקשי יהוה:<p dir="rtl">
<span dir="rtl" class="inlineHeader" id="b38_Chronicles_1, פרק טז, יא">יא</span>
 דרשו יהוה ועזו <B>(ס)</B> בקשו פניו תמיד:<p dir="rtl">
<span dir="rtl" class="inlineHeader" id="b38_Chronicles_1, פרק טז, יב">יב</span>
 זכרו נפלאתיו אשר עשה <B>(ס)</B> מפתיו ומשפטי פיהו:<p dir="rtl">
<span dir="rtl" class="inlineHeader" id="b38_Chronicles_1, פרק טז, יג">יג</span>
 זרע ישראל עבדו <B>(ס)</B> בני יעקב בחיריו:<p dir="rtl">
<span dir="rtl" class="inlineHeader" id="b38_Chronicles_1, פרק טז, יד">יד</span>
 הוא יהוה אלהינו <B>(ס)</B> בכל הארץ משפטיו:<p dir="rtl">
<span dir="rtl" class="inlineHeader" id="b38_Chronicles_1, פרק טז, טו">טו</span>
 זכרו לעולם בריתו <B>(ס)</B> דבר צוה לאלף דור:<p dir="rtl">
<span dir="rtl" class="inlineHeader" id="b38_Chronicles_1, פרק טז, טז">טז</span>
 אשר כרת את אברהם <B>(ס)</B> ושבועתו ליצחק:<p dir="rtl">
<span dir="rtl" class="inlineHeader" id="b38_Chronicles_1, פרק טז, יז">יז</span>
 ויעמידה ליעקב לחק <B>(ס)</B> לישראל ברית עולם:<p dir="rtl">
<span dir="rtl" class="inlineHeader" id="b38_Chronicles_1, פרק טז, יח">יח</span>
 לאמר לך אתן ארץ כנען <B>(ס)</B> חבל נחלתכם:<p dir="rtl">
<span dir="rtl" class="inlineHeader" id="b38_Chronicles_1, פרק טז, יט">יט</span>
 בהיותכם מתי מספר <B>(ס)</B> כמעט וגרים בה:<p dir="rtl">
<span dir="rtl" class="inlineHeader" id="b38_Chronicles_1, פרק טז, כ">כ</span>
 ויתהלכו מגוי אל גוי <B>(ס)</B> ומממלכה אל עם אחר:<p dir="rtl">
<span dir="rtl" class="inlineHeader" id="b38_Chronicles_1, פרק טז, כא">כא</span>
 לא הניח לאיש לעשקם <B>(ס)</B> ויוכח עליהם מלכים:<p dir="rtl">
<span dir="rtl" class="inlineHeader" id="b38_Chronicles_1, פרק טז, כב">כב</span>
 אל תגעו במשיחי <B>(ס)</B> ובנביאי אל תרעו:<p dir="rtl">
<span dir="rtl" class="inlineHeader" id="b38_Chronicles_1, פרק טז, כג">כג</span>
 שירו ליהוה כל הארץ <B>(ס)</B> בשרו מיום אל יום ישועתו:<p dir="rtl">
<span dir="rtl" class="inlineHeader" id="b38_Chronicles_1, פרק טז, כד">כד</span>
 ספרו בגוים את כבודו <B>(ס)</B> בכל העמים נפלאתיו:<p dir="rtl">
<span dir="rtl" class="inlineHeader" id="b38_Chronicles_1, פרק טז, כה">כה</span>
 כי גדול יהוה ומהלל מאד <B>(ס)</B> ונורא הוא על כל אלהים:<p dir="rtl">
<span dir="rtl" class="inlineHeader" id="b38_Chronicles_1, פרק טז, כו">כו</span>
 כי כל אלהי העמים אלילים <B>(ס)</B> ויהוה שמים עשה:<p dir="rtl">
<span dir="rtl" class="inlineHeader" id="b38_Chronicles_1, פרק טז, כז">כז</span>
 הוד והדר לפניו <B>(ס)</B> עז וחדוה במקמו:<p dir="rtl">
<span dir="rtl" class="inlineHeader" id="b38_Chronicles_1, פרק טז, כח">כח</span>
 הבו ליהוה משפחות עמים <B>(ס)</B> הבו ליהוה כבוד ועז:<p dir="rtl">
<span dir="rtl" class="inlineHeader" id="b38_Chronicles_1, פרק טז, כט">כט</span>
 הבו ליהוה כבוד שמו <B>(ס)</B> שאו מנחה ובאו לפניו השתחוו ליהוה בהדרת קדש: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, ל">ל</span>
חילו מלפניו כל הארץ אף תכון תבל בל תמוט: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לא">לא</span>
ישמחו השמים ותגל הארץ ויאמרו בגוים יהוה מלך: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לב">לב</span>
ירעם הים ומלואו יעלץ השדה וכל אשר בו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לג">לג</span>
אז ירננו עצי היער מלפני יהוה כי בא לשפוט את הארץ: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לד">לד</span>
הודו ליהוה כי טוב כי לעולם חסדו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לה">לה</span>
 ואמרו הושיענו אלהי ישענו וקבצנו והצילנו מן הגוים <B>(ס)</B> להדות לשם קדשך להשתבח בתהלתך: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק טז, לו">לו</span>
 ברוך יהוה אלהי ישראל מן העולם ועד העלם ויאמרו כל העם אמן <B>(ס)</B> והלל ליהוה:<p dir="rtl">
<span dir="rtl" class="inlineHeader" id="b38_Chronicles_1, פרק טז, לז">לז</span>
ויעזב שם לפני ארון ברית יהוה לאסף ולאחיו לשרת לפני הארון תמיד לדבר יום ביומו:<p dir="rtl">
<span dir="rtl" class="inlineHeader" id="b38_Chronicles_1, פרק טז, לח">לח</span>
 ועבד אדם ואחיהם ששים ושמונה <B>(ס)</B> ועבד אדם בן ידיתון וחסה לשערים:<p dir="rtl">
<span dir="rtl" class="inlineHeader" id="b38_Chronicles_1, פרק טז, לט">לט</span>
ואת צדוק הכהן ואחיו הכהנים לפני משכן יהוה בבמה אשר בגבעון:<p dir="rtl">
<span dir="rtl" class="inlineHeader" id="b38_Chronicles_1, פרק טז, מ">מ</span>
להעלות עלות ליהוה על מזבח העלה תמיד לבקר ולערב ולכל הכתוב בתורת יהוה אשר צוה על ישראל:<p dir="rtl">
<span dir="rtl" class="inlineHeader" id="b38_Chronicles_1, פרק טז, מא">מא</span>
ועמהם הימן וידותון ושאר הברורים אשר נקבו בשמות להדות ליהוה כי לעולם חסדו:<p dir="rtl">
<span dir="rtl" class="inlineHeader" id="b38_Chronicles_1, פרק טז, מב">מב</span>
ועמהם הימן וידותון חצצרות ומצלתים למשמיעים וכלי שיר האלהים ובני ידותון לשער:<p dir="rtl">
<span dir="rtl" class="inlineHeader" id="b38_Chronicles_1, פרק טז, מג">מג</span>
וילכו כל העם איש לביתו ויסב דויד לברך את ביתו: <B>(פ)</B><p dir="rtl">
<h3 dir="rtl" id="b38_Chronicles_1, פרק יז">פרק-יז</h3><p dir="rtl">
<span dir="rtl" class="inlineHeader" id="b38_Chronicles_1, פרק יז, א">א</span>
ויהי כאשר ישב דויד בביתו ויאמר דויד אל נתן הנביא הנה אנכי יושב בבית הארזים וארון ברית יהוה תחת יריעות:<p dir="rtl">
<span dir="rtl" class="inlineHeader" id="b38_Chronicles_1, פרק יז, ב">ב</span>
ויאמר נתן אל דויד כל אשר בלבבך עשה כי האלהים עמך: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יז, ג">ג</span>
ויהי בלילה ההוא ויהי דבר אלהים אל נתן לאמר:<p dir="rtl">
<span dir="rtl" class="inlineHeader" id="b38_Chronicles_1, פרק יז, ד">ד</span>
לך ואמרת אל דויד עבדי כה אמר יהוה לא אתה תבנה לי הבית לשבת:<p dir="rtl">
<span dir="rtl" class="inlineHeader" id="b38_Chronicles_1, פרק יז, ה">ה</span>
כי לא ישבתי בבית מן היום אשר העליתי את ישראל עד היום הזה ואהיה מאהל אל אהל וממשכן:<p dir="rtl">
<span dir="rtl" class="inlineHeader" id="b38_Chronicles_1, פרק יז, ו">ו</span>
בכל אשר התהלכתי בכל ישראל הדבר דברתי את אחד שפטי ישראל אשר צויתי לרעות את עמי לאמר למה לא בניתם לי בית ארזים:<p dir="rtl">
<span dir="rtl" class="inlineHeader" id="b38_Chronicles_1, פרק יז, ז">ז</span>
 ועתה כה תאמר לעבדי לדויד <B>(ס)</B> כה אמר יהוה צבאות אני לקחתיך מן הנוה מן אחרי הצאן להיות נגיד על עמי ישראל:<p dir="rtl">
<span dir="rtl" class="inlineHeader" id="b38_Chronicles_1, פרק יז, ח">ח</span>
ואהיה עמך בכל אשר הלכת ואכרית את כל אויביך מפניך ועשיתי לך שם כשם הגדולים אשר בארץ:<p dir="rtl">
<span dir="rtl" class="inlineHeader" id="b38_Chronicles_1, פרק יז, ט">ט</span>
ושמתי מקום לעמי ישראל ונטעתיהו ושכן תחתיו ולא ירגז עוד ולא יוסיפו בני עולה לבלתו כאשר בראשונה:<p dir="rtl">
<span dir="rtl" class="inlineHeader" id="b38_Chronicles_1, פרק יז, י">י</span>
ולמימים אשר צויתי שפטים על עמי ישראל והכנעתי את כל אויביך ואגד לך ובית יבנה לך יהוה:<p dir="rtl">
<span dir="rtl" class="inlineHeader" id="b38_Chronicles_1, פרק יז, יא">יא</span>
והיה כי מלאו ימיך ללכת עם אבתיך והקימותי את זרעך אחריך אשר יהיה מבניך והכינותי את מלכותו:<p dir="rtl">
<span dir="rtl" class="inlineHeader" id="b38_Chronicles_1, פרק יז, יב">יב</span>
הוא יבנה לי בית וכננתי את כסאו עד עולם:<p dir="rtl">
<span dir="rtl" class="inlineHeader" id="b38_Chronicles_1, פרק יז, יג">יג</span>
אני אהיה לו לאב והוא יהיה לי לבן וחסדי לא אסיר מעמו כאשר הסירותי מאשר היה לפניך:<p dir="rtl">
<span dir="rtl" class="inlineHeader" id="b38_Chronicles_1, פרק יז, יד">יד</span>
והעמדתיהו בביתי ובמלכותי עד העולם וכסאו יהיה נכון עד עולם:<p dir="rtl">
<span dir="rtl" class="inlineHeader" id="b38_Chronicles_1, פרק יז, טו">טו</span>
ככל הדברים האלה וככל החזון הזה כן דבר נתן אל דויד: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יז, טז">טז</span>
ויבא המלך דויד וישב לפני יהוה ויאמר מי אני יהוה אלהים ומי ביתי כי הביאתני עד הלם:<p dir="rtl">
<span dir="rtl" class="inlineHeader" id="b38_Chronicles_1, פרק יז, יז">יז</span>
ותקטן זאת בעיניך אלהים ותדבר על בית עבדך למרחוק וראיתני כתור האדם המעלה יהוה אלהים:<p dir="rtl">
<span dir="rtl" class="inlineHeader" id="b38_Chronicles_1, פרק יז, יח">יח</span>
מה יוסיף עוד דויד אליך לכבוד את עבדך ואתה את עבדך ידעת:<p dir="rtl">
<span dir="rtl" class="inlineHeader" id="b38_Chronicles_1, פרק יז, יט">יט</span>
יהוה בעבור עבדך וכלבך עשית את כל הגדולה הזאת להדיע את כל הגדלות:<p dir="rtl">
<span dir="rtl" class="inlineHeader" id="b38_Chronicles_1, פרק יז, כ">כ</span>
יהוה אין כמוך ואין אלהים זולתך בכל אשר שמענו באזנינו:<p dir="rtl">
<span dir="rtl" class="inlineHeader" id="b38_Chronicles_1, פרק יז, כא">כא</span>
ומי כעמך ישראל גוי אחד בארץ אשר הלך האלהים לפדות לו עם לשום לך שם גדלות ונראות לגרש מפני עמך אשר פדית ממצרים גוים:<p dir="rtl">
<span dir="rtl" class="inlineHeader" id="b38_Chronicles_1, פרק יז, כב">כב</span>
ותתן את עמך ישראל לך לעם עד עולם ואתה יהוה היית להם לאלהים:<p dir="rtl">
<span dir="rtl" class="inlineHeader" id="b38_Chronicles_1, פרק יז, כג">כג</span>
ועתה יהוה הדבר אשר דברת על עבדך ועל ביתו יאמן עד עולם ועשה כאשר דברת:<p dir="rtl">
<span dir="rtl" class="inlineHeader" id="b38_Chronicles_1, פרק יז, כד">כד</span>
ויאמן ויגדל שמך עד עולם לאמר יהוה צבאות אלהי ישראל אלהים לישראל ובית דויד עבדך נכון לפניך:<p dir="rtl">
<span dir="rtl" class="inlineHeader" id="b38_Chronicles_1, פרק יז, כה">כה</span>
כי אתה אלהי גלית את אזן עבדך לבנות לו בית על כן מצא עבדך להתפלל לפניך:<p dir="rtl">
<span dir="rtl" class="inlineHeader" id="b38_Chronicles_1, פרק יז, כו">כו</span>
ועתה יהוה אתה הוא האלהים ותדבר על עבדך הטובה הזאת:<p dir="rtl">
<span dir="rtl" class="inlineHeader" id="b38_Chronicles_1, פרק יז, כז">כז</span>
ועתה הואלת לברך את בית עבדך להיות לעולם לפניך כי אתה יהוה ברכת ומברך לעולם: <B>(פ)</B><p dir="rtl">
<h3 dir="rtl" id="b38_Chronicles_1, פרק יח">פרק-יח</h3><p dir="rtl">
<span dir="rtl" class="inlineHeader" id="b38_Chronicles_1, פרק יח, א">א</span>
ויהי אחרי כן ויך דויד את פלשתים ויכניעם ויקח את גת ובנתיה מיד פלשתים:<p dir="rtl">
<span dir="rtl" class="inlineHeader" id="b38_Chronicles_1, פרק יח, ב">ב</span>
ויך את מואב ויהיו מואב עבדים לדויד נשאי מנחה:<p dir="rtl">
<span dir="rtl" class="inlineHeader" id="b38_Chronicles_1, פרק יח, ג">ג</span>
ויך דויד את הדדעזר מלך צובה חמתה בלכתו להציב ידו בנהר פרת:<p dir="rtl">
<span dir="rtl" class="inlineHeader" id="b38_Chronicles_1, פרק יח, ד">ד</span>
וילכד דויד ממנו אלף רכב ושבעת אלפים פרשים ועשרים אלף איש רגלי ויעקר דויד את כל הרכב ויותר ממנו מאה רכב:<p dir="rtl">
<span dir="rtl" class="inlineHeader" id="b38_Chronicles_1, פרק יח, ה">ה</span>
ויבא ארם דרמשק לעזור להדדעזר מלך צובה ויך דויד בארם עשרים ושנים אלף איש:<p dir="rtl">
<span dir="rtl" class="inlineHeader" id="b38_Chronicles_1, פרק יח, ו">ו</span>
וישם דויד בארם דרמשק ויהי ארם לדויד עבדים נשאי מנחה ויושע יהוה לדויד בכל אשר הלך:<p dir="rtl">
<span dir="rtl" class="inlineHeader" id="b38_Chronicles_1, פרק יח, ז">ז</span>
ויקח דויד את שלטי הזהב אשר היו על עבדי הדדעזר ויביאם ירושלם:<p dir="rtl">
<span dir="rtl" class="inlineHeader" id="b38_Chronicles_1, פרק יח, ח">ח</span>
ומטבחת ומכון ערי הדדעזר לקח דויד נחשת רבה מאד בה עשה שלמה את ים הנחשת ואת העמודים ואת כלי הנחשת: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק יח, ט">ט</span>
וישמע תעו מלך חמת כי הכה דויד את כל חיל הדדעזר מלך צובה:<p dir="rtl">
<span dir="rtl" class="inlineHeader" id="b38_Chronicles_1, פרק יח, י">י</span>
וישלח את הדורם בנו אל המלך דויד לשאול לו לשלום ולברכו על אשר נלחם בהדדעזר ויכהו כי איש מלחמות תעו היה הדדעזר וכל כלי זהב וכסף ונחשת:<p dir="rtl">
<span dir="rtl" class="inlineHeader" id="b38_Chronicles_1, פרק יח, יא">יא</span>
גם אתם הקדיש המלך דויד ליהוה עם הכסף והזהב אשר נשא מכל הגוים מאדום וממואב ומבני עמון ומפלשתים ומעמלק:<p dir="rtl">
<span dir="rtl" class="inlineHeader" id="b38_Chronicles_1, פרק יח, יב">יב</span>
ואבשי בן צרויה הכה את אדום בגיא המלח שמונה עשר אלף:<p dir="rtl">
<span dir="rtl" class="inlineHeader" id="b38_Chronicles_1, פרק יח, יג">יג</span>
וישם באדום נציבים ויהיו כל אדום עבדים לדויד ויושע יהוה את דויד בכל אשר הלך:<p dir="rtl">
<span dir="rtl" class="inlineHeader" id="b38_Chronicles_1, פרק יח, יד">יד</span>
וימלך דויד על כל ישראל ויהי עשה משפט וצדקה לכל עמו:<p dir="rtl">
<span dir="rtl" class="inlineHeader" id="b38_Chronicles_1, פרק יח, טו">טו</span>
ויואב בן צרויה על הצבא ויהושפט בן אחילוד מזכיר:<p dir="rtl">
<span dir="rtl" class="inlineHeader" id="b38_Chronicles_1, פרק יח, טז">טז</span>
וצדוק בן אחיטוב ואבימלך בן אביתר כהנים ושושא סופר:<p dir="rtl">
<span dir="rtl" class="inlineHeader" id="b38_Chronicles_1, פרק יח, יז">יז</span>
ובניהו בן יהוידע על הכרתי והפלתי ובני דויד הראשנים ליד המלך: <B>(פ)</B><p dir="rtl">
<h3 dir="rtl" id="b38_Chronicles_1, פרק יט">פרק-יט</h3><p dir="rtl">
<span dir="rtl" class="inlineHeader" id="b38_Chronicles_1, פרק יט, א">א</span>
ויהי אחרי כן וימת נחש מלך בני עמון וימלך בנו תחתיו:<p dir="rtl">
<span dir="rtl" class="inlineHeader" id="b38_Chronicles_1, פרק יט, ב">ב</span>
ויאמר דויד אעשה חסד עם חנון בן נחש כי עשה אביו עמי חסד וישלח דויד מלאכים לנחמו על אביו ויבאו עבדי דויד אל ארץ בני עמון אל חנון לנחמו:<p dir="rtl">
<span dir="rtl" class="inlineHeader" id="b38_Chronicles_1, פרק יט, ג">ג</span>
ויאמרו שרי בני עמון לחנון המכבד דויד את אביך בעיניך כי שלח לך מנחמים הלא בעבור לחקר ולהפך ולרגל הארץ באו עבדיו אליך:<p dir="rtl">
<span dir="rtl" class="inlineHeader" id="b38_Chronicles_1, פרק יט, ד">ד</span>
ויקח חנון את עבדי דויד ויגלחם ויכרת את מדויהם בחצי עד המפשעה וישלחם:<p dir="rtl">
<span dir="rtl" class="inlineHeader" id="b38_Chronicles_1, פרק יט, ה">ה</span>
וילכו ויגידו לדויד על האנשים וישלח לקראתם כי היו האנשים נכלמים מאד ויאמר המלך שבו בירחו עד אשר יצמח זקנכם ושבתם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יט, ו">ו</span>
ויראו בני עמון כי התבאשו עם דויד וישלח חנון ובני עמון אלף ככר כסף לשכר להם מן ארם נהרים ומן ארם מעכה ומצובה רכב ופרשים:<p dir="rtl">
<span dir="rtl" class="inlineHeader" id="b38_Chronicles_1, פרק יט, ז">ז</span>
וישכרו להם שנים ושלשים אלף רכב ואת מלך מעכה ואת עמו ויבאו ויחנו לפני מידבא ובני עמון נאספו מעריהם ויבאו למלחמה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יט, ח">ח</span>
וישמע דויד וישלח את יואב ואת כל צבא הגבורים:<p dir="rtl">
<span dir="rtl" class="inlineHeader" id="b38_Chronicles_1, פרק יט, ט">ט</span>
ויצאו בני עמון ויערכו מלחמה פתח העיר והמלכים אשר באו לבדם בשדה:<p dir="rtl">
<span dir="rtl" class="inlineHeader" id="b38_Chronicles_1, פרק יט, י">י</span>
וירא יואב כי היתה פני המלחמה אליו פנים ואחור ויבחר מכל בחור בישראל ויערך לקראת ארם:<p dir="rtl">
<span dir="rtl" class="inlineHeader" id="b38_Chronicles_1, פרק יט, יא">יא</span>
ואת יתר העם נתן ביד אבשי אחיו ויערכו לקראת בני עמון:<p dir="rtl">
<span dir="rtl" class="inlineHeader" id="b38_Chronicles_1, פרק יט, יב">יב</span>
 ויאמר אם תחזק ממני ארם והיית לי לתשועה <B>(ס)</B> ואם בני עמון יחזקו ממך והושעתיך:<p dir="rtl">
<span dir="rtl" class="inlineHeader" id="b38_Chronicles_1, פרק יט, יג">יג</span>
חזק ונתחזקה בעד עמנו ובעד ערי אלהינו ויהוה הטוב בעיניו יעשה:<p dir="rtl">
<span dir="rtl" class="inlineHeader" id="b38_Chronicles_1, פרק יט, יד">יד</span>
ויגש יואב והעם אשר עמו לפני ארם למלחמה וינוסו מפניו:<p dir="rtl">
<span dir="rtl" class="inlineHeader" id="b38_Chronicles_1, פרק יט, טו">טו</span>
ובני עמון ראו כי נס ארם וינוסו גם הם מפני אבשי אחיו ויבאו העירה ויבא יואב ירושלם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק יט, טז">טז</span>
וירא ארם כי נגפו לפני ישראל וישלחו מלאכים ויוציאו את ארם אשר מעבר הנהר ושופך שר צבא הדדעזר לפניהם:<p dir="rtl">
<span dir="rtl" class="inlineHeader" id="b38_Chronicles_1, פרק יט, יז">יז</span>
ויגד לדויד ויאסף את כל ישראל ויעבר הירדן ויבא אלהם ויערך אלהם ויערך דויד לקראת ארם מלחמה וילחמו עמו:<p dir="rtl">
<span dir="rtl" class="inlineHeader" id="b38_Chronicles_1, פרק יט, יח">יח</span>
וינס ארם מלפני ישראל ויהרג דויד מארם שבעת אלפים רכב וארבעים אלף איש רגלי ואת שופך שר הצבא המית:<p dir="rtl">
<span dir="rtl" class="inlineHeader" id="b38_Chronicles_1, פרק יט, יט">יט</span>
ויראו עבדי הדדעזר כי נגפו לפני ישראל וישלימו עם דויד ויעבדהו ולא אבה ארם להושיע את בני עמון עוד: <B>(ס)</B><p dir="rtl">
<h3 dir="rtl" id="b38_Chronicles_1, פרק כ">פרק-כ</h3><p dir="rtl">
<span dir="rtl" class="inlineHeader" id="b38_Chronicles_1, פרק כ, א">א</span>
ויהי לעת תשובת השנה לעת צאת המלכים וינהג יואב את חיל הצבא וישחת את ארץ בני עמון ויבא ויצר את רבה ודויד ישב בירושלם ויך יואב את רבה ויהרסה:<p dir="rtl">
<span dir="rtl" class="inlineHeader" id="b38_Chronicles_1, פרק כ, ב">ב</span>
ויקח דויד את עטרת מלכם מעל ראשו וימצאה משקל ככר זהב ובה אבן יקרה ותהי על ראש דויד ושלל העיר הוציא הרבה מאד:<p dir="rtl">
<span dir="rtl" class="inlineHeader" id="b38_Chronicles_1, פרק כ, ג">ג</span>
ואת העם אשר בה הוציא וישר במגרה ובחריצי הברזל ובמגרות וכן יעשה דויד לכל ערי בני עמון וישב דויד וכל העם ירושלם: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כ, ד">ד</span>
ויהי אחריכן ותעמד מלחמה בגזר עם פלשתים אז הכה סבכי החשתי את ספי מילדי הרפאים ויכנעו:<p dir="rtl">
<span dir="rtl" class="inlineHeader" id="b38_Chronicles_1, פרק כ, ה">ה</span>
ותהי עוד מלחמה את פלשתים ויך אלחנן בן יעור את לחמי אחי גלית הגתי ועץ חניתו כמנור ארגים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כ, ו">ו</span>
ותהי עוד מלחמה בגת ויהי איש מדה ואצבעתיו שש ושש עשרים וארבע וגם הוא נולד להרפא:<p dir="rtl">
<span dir="rtl" class="inlineHeader" id="b38_Chronicles_1, פרק כ, ז">ז</span>
ויחרף את ישראל ויכהו יהונתן בן שמעא אחי דויד:<p dir="rtl">
<span dir="rtl" class="inlineHeader" id="b38_Chronicles_1, פרק כ, ח">ח</span>
אל נולדו להרפא בגת ויפלו ביד דויד וביד עבדיו: <B>(פ)</B><p dir="rtl">
<h3 dir="rtl" id="b38_Chronicles_1, פרק כא">פרק-כא</h3><p dir="rtl">
<span dir="rtl" class="inlineHeader" id="b38_Chronicles_1, פרק כא, א">א</span>
ויעמד שטן על ישראל ויסת את דויד למנות את ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כא, ב">ב</span>
ויאמר דויד אל יואב ואל שרי העם לכו ספרו את ישראל מבאר שבע ועד דן והביאו אלי ואדעה את מספרם:<p dir="rtl">
<span dir="rtl" class="inlineHeader" id="b38_Chronicles_1, פרק כא, ג">ג</span>
ויאמר יואב יוסף יהוה על עמו כהם מאה פעמים הלא אדני המלך כלם לאדני לעבדים למה יבקש זאת אדני למה יהיה לאשמה לישראל:<p dir="rtl">
<span dir="rtl" class="inlineHeader" id="b38_Chronicles_1, פרק כא, ד">ד</span>
ודבר המלך חזק על יואב ויצא יואב ויתהלך בכל ישראל ויבא ירושלם:<p dir="rtl">
<span dir="rtl" class="inlineHeader" id="b38_Chronicles_1, פרק כא, ה">ה</span>
ויתן יואב את מספר מפקד העם אל דויד ויהי כל ישראל אלף אלפים ומאה אלף איש שלף חרב ויהודה ארבע מאות ושבעים אלף איש שלף חרב:<p dir="rtl">
<span dir="rtl" class="inlineHeader" id="b38_Chronicles_1, פרק כא, ו">ו</span>
ולוי ובנימן לא פקד בתוכם כי נתעב דבר המלך את יואב:<p dir="rtl">
<span dir="rtl" class="inlineHeader" id="b38_Chronicles_1, פרק כא, ז">ז</span>
וירע בעיני האלהים על הדבר הזה ויך את ישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, ח">ח</span>
ויאמר דויד אל האלהים חטאתי מאד אשר עשיתי את הדבר הזה ועתה העבר נא את עוון עבדך כי נסכלתי מאד: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, ט">ט</span>
וידבר יהוה אל גד חזה דויד לאמר:<p dir="rtl">
<span dir="rtl" class="inlineHeader" id="b38_Chronicles_1, פרק כא, י">י</span>
לך ודברת אל דויד לאמר כה אמר יהוה שלוש אני נטה עליך בחר לך אחת מהנה ואעשה לך:<p dir="rtl">
<span dir="rtl" class="inlineHeader" id="b38_Chronicles_1, פרק כא, יא">יא</span>
ויבא גד אל דויד ויאמר לו כה אמר יהוה קבל לך:<p dir="rtl">
<span dir="rtl" class="inlineHeader" id="b38_Chronicles_1, פרק כא, יב">יב</span>
אם שלוש שנים רעב ואם שלשה חדשים נספה מפני צריך וחרב אויבך למשגת ואם שלשת ימים חרב יהוה ודבר בארץ ומלאך יהוה משחית בכל גבול ישראל ועתה ראה מה אשיב את שלחי דבר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, יג">יג</span>
ויאמר דויד אל גד צר לי מאד אפלה נא ביד יהוה כי רבים רחמיו מאד וביד אדם אל אפל:<p dir="rtl">
<span dir="rtl" class="inlineHeader" id="b38_Chronicles_1, פרק כא, יד">יד</span>
ויתן יהוה דבר בישראל ויפל מישראל שבעים אלף איש:<p dir="rtl">
<span dir="rtl" class="inlineHeader" id="b38_Chronicles_1, פרק כא, טו">טו</span>
וישלח האלהים מלאך לירושלם להשחיתה וכהשחית ראה יהוה וינחם על הרעה ויאמר למלאך המשחית רב עתה הרף ידך ומלאך יהוה עמד עם גרן ארנן היבוסי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, טז">טז</span>
וישא דויד את עיניו וירא את מלאך יהוה עמד בין הארץ ובין השמים וחרבו שלופה בידו נטויה על ירושלם ויפל דויד והזקנים מכסים בשקים על פניהם:<p dir="rtl">
<span dir="rtl" class="inlineHeader" id="b38_Chronicles_1, פרק כא, יז">יז</span>
ויאמר דויד אל האלהים הלא אני אמרתי למנות בעם ואני הוא אשר חטאתי והרע הרעותי ואלה הצאן מה עשו יהוה אלהי תהי נא ידך בי ובבית אבי ובעמך לא למגפה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, יח">יח</span>
ומלאך יהוה אמר אל גד לאמר לדויד כי יעלה דויד להקים מזבח ליהוה בגרן ארנן היבסי:<p dir="rtl">
<span dir="rtl" class="inlineHeader" id="b38_Chronicles_1, פרק כא, יט">יט</span>
ויעל דויד בדבר גד אשר דבר בשם יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כא, כ">כ</span>
וישב ארנן וירא את המלאך וארבעת בניו עמו מתחבאים וארנן דש חטים:<p dir="rtl">
<span dir="rtl" class="inlineHeader" id="b38_Chronicles_1, פרק כא, כא">כא</span>
ויבא דויד עד ארנן ויבט ארנן וירא את דויד ויצא מן הגרן וישתחו לדויד אפים ארצה:<p dir="rtl">
<span dir="rtl" class="inlineHeader" id="b38_Chronicles_1, פרק כא, כב">כב</span>
ויאמר דויד אל ארנן תנה לי מקום הגרן ואבנה בו מזבח ליהוה בכסף מלא תנהו לי ותעצר המגפה מעל העם:<p dir="rtl">
<span dir="rtl" class="inlineHeader" id="b38_Chronicles_1, פרק כא, כג">כג</span>
ויאמר ארנן אל דויד קח לך ויעש אדני המלך הטוב בעיניו ראה נתתי הבקר לעלות והמורגים לעצים והחטים למנחה הכל נתתי:<p dir="rtl">
<span dir="rtl" class="inlineHeader" id="b38_Chronicles_1, פרק כא, כד">כד</span>
ויאמר המלך דויד לארנן לא כי קנה אקנה בכסף מלא כי לא אשא אשר לך ליהוה והעלות עולה חנם:<p dir="rtl">
<span dir="rtl" class="inlineHeader" id="b38_Chronicles_1, פרק כא, כה">כה</span>
ויתן דויד לארנן במקום שקלי זהב משקל שש מאות:<p dir="rtl">
<span dir="rtl" class="inlineHeader" id="b38_Chronicles_1, פרק כא, כו">כו</span>
ויבן שם דויד מזבח ליהוה ויעל עלות ושלמים ויקרא אל יהוה ויענהו באש מן השמים על מזבח העלה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כא, כז">כז</span>
ויאמר יהוה למלאך וישב חרבו אל נדנה:<p dir="rtl">
<span dir="rtl" class="inlineHeader" id="b38_Chronicles_1, פרק כא, כח">כח</span>
בעת ההיא בראות דויד כי ענהו יהוה בגרן ארנן היבוסי ויזבח שם:<p dir="rtl">
<span dir="rtl" class="inlineHeader" id="b38_Chronicles_1, פרק כא, כט">כט</span>
ומשכן יהוה אשר עשה משה במדבר ומזבח העולה בעת ההיא בבמה בגבעון:<p dir="rtl">
<span dir="rtl" class="inlineHeader" id="b38_Chronicles_1, פרק כא, ל">ל</span>
ולא יכל דויד ללכת לפניו לדרש אלהים כי נבעת מפני חרב מלאך יהוה: <B>(ס)</B><p dir="rtl">
<h3 dir="rtl" id="b38_Chronicles_1, פרק כב">פרק-כב</h3><p dir="rtl">
<span dir="rtl" class="inlineHeader" id="b38_Chronicles_1, פרק כב, א">א</span>
ויאמר דויד זה הוא בית יהוה האלהים וזה מזבח לעלה לישראל: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כב, ב">ב</span>
ויאמר דויד לכנוס את הגרים אשר בארץ ישראל ויעמד חצבים לחצוב אבני גזית לבנות בית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק כב, ג">ג</span>
וברזל לרב למסמרים לדלתות השערים ולמחברות הכין דויד ונחשת לרב אין משקל:<p dir="rtl">
<span dir="rtl" class="inlineHeader" id="b38_Chronicles_1, פרק כב, ד">ד</span>
ועצי ארזים לאין מספר כי הביאו הצידנים והצרים עצי ארזים לרב לדויד: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כב, ה">ה</span>
ויאמר דויד שלמה בני נער ורך והבית לבנות ליהוה להגדיל למעלה לשם ולתפארת לכל הארצות אכינה נא לו ויכן דויד לרב לפני מותו:<p dir="rtl">
<span dir="rtl" class="inlineHeader" id="b38_Chronicles_1, פרק כב, ו">ו</span>
ויקרא לשלמה בנו ויצוהו לבנות בית ליהוה אלהי ישראל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כב, ז">ז</span>
ויאמר דויד לשלמה בנו אני היה עם לבבי לבנות בית לשם יהוה אלהי:<p dir="rtl">
<span dir="rtl" class="inlineHeader" id="b38_Chronicles_1, פרק כב, ח">ח</span>
ויהי עלי דבר יהוה לאמר דם לרב שפכת ומלחמות גדלות עשית לא תבנה בית לשמי כי דמים רבים שפכת ארצה לפני:<p dir="rtl">
<span dir="rtl" class="inlineHeader" id="b38_Chronicles_1, פרק כב, ט">ט</span>
הנה בן נולד לך הוא יהיה איש מנוחה והנחותי לו מכל אויביו מסביב כי שלמה יהיה שמו ושלום ושקט אתן על ישראל בימיו:<p dir="rtl">
<span dir="rtl" class="inlineHeader" id="b38_Chronicles_1, פרק כב, י">י</span>
הוא יבנה בית לשמי והוא יהיה לי לבן ואני לו לאב והכינותי כסא מלכותו על ישראל עד עולם:<p dir="rtl">
<span dir="rtl" class="inlineHeader" id="b38_Chronicles_1, פרק כב, יא">יא</span>
עתה בני יהי יהוה עמך והצלחת ובנית בית יהוה אלהיך כאשר דבר עליך:<p dir="rtl">
<span dir="rtl" class="inlineHeader" id="b38_Chronicles_1, פרק כב, יב">יב</span>
אך יתן לך יהוה שכל ובינה ויצוך על ישראל ולשמור את תורת יהוה אלהיך:<p dir="rtl">
<span dir="rtl" class="inlineHeader" id="b38_Chronicles_1, פרק כב, יג">יג</span>
אז תצליח אם תשמור לעשות את החקים ואת המשפטים אשר צוה יהוה את משה על ישראל חזק ואמץ אל תירא ואל תחת:<p dir="rtl">
<span dir="rtl" class="inlineHeader" id="b38_Chronicles_1, פרק כב, יד">יד</span>
והנה בעניי הכינותי לבית יהוה זהב ככרים מאה אלף וכסף אלף אלפים ככרים ולנחשת ולברזל אין משקל כי לרב היה ועצים ואבנים הכינותי ועליהם תוסיף:<p dir="rtl">
<span dir="rtl" class="inlineHeader" id="b38_Chronicles_1, פרק כב, טו">טו</span>
ועמך לרב עשי מלאכה חצבים וחרשי אבן ועץ וכל חכם בכל מלאכה:<p dir="rtl">
<span dir="rtl" class="inlineHeader" id="b38_Chronicles_1, פרק כב, טז">טז</span>
לזהב לכסף ולנחשת ולברזל אין מספר קום ועשה ויהי יהוה עמך:<p dir="rtl">
<span dir="rtl" class="inlineHeader" id="b38_Chronicles_1, פרק כב, יז">יז</span>
ויצו דויד לכל שרי ישראל לעזר לשלמה בנו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כב, יח">יח</span>
הלא יהוה אלהיכם עמכם והניח לכם מסביב כי נתן בידי את ישבי הארץ ונכבשה הארץ לפני יהוה ולפני עמו:<p dir="rtl">
<span dir="rtl" class="inlineHeader" id="b38_Chronicles_1, פרק כב, יט">יט</span>
עתה תנו לבבכם ונפשכם לדרוש ליהוה אלהיכם וקומו ובנו את מקדש יהוה האלהים להביא את ארון ברית יהוה וכלי קדש האלהים לבית הנבנה לשם יהוה: <B>(פ)</B><p dir="rtl">
<h3 dir="rtl" id="b38_Chronicles_1, פרק כג">פרק-כג</h3><p dir="rtl">
<span dir="rtl" class="inlineHeader" id="b38_Chronicles_1, פרק כג, א">א</span>
ודויד זקן ושבע ימים וימלך את שלמה בנו על ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כג, ב">ב</span>
ויאסף את כל שרי ישראל והכהנים והלוים:<p dir="rtl">
<span dir="rtl" class="inlineHeader" id="b38_Chronicles_1, פרק כג, ג">ג</span>
ויספרו הלוים מבן שלשים שנה ומעלה ויהי מספרם לגלגלתם לגברים שלשים ושמונה אלף:<p dir="rtl">
<span dir="rtl" class="inlineHeader" id="b38_Chronicles_1, פרק כג, ד">ד</span>
מאלה לנצח על מלאכת בית יהוה עשרים וארבעה אלף ושטרים ושפטים ששת אלפים:<p dir="rtl">
<span dir="rtl" class="inlineHeader" id="b38_Chronicles_1, פרק כג, ה">ה</span>
וארבעת אלפים שערים וארבעת אלפים מהללים ליהוה בכלים אשר עשיתי להלל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, ו">ו</span>
 ויחלקם דויד מחלקות <B>(ס)</B> לבני לוי לגרשון קהת ומררי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, ז">ז</span>
לגרשני לעדן ושמעי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, ח">ח</span>
בני לעדן הראש יחיאל וזתם ויואל שלשה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, ט">ט</span>
בני שמעי שלמות וחזיאל והרן שלשה אלה ראשי האבות ללעדן: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, י">י</span>
ובני שמעי יחת זינא ויעוש ובריעה אלה בני שמעי ארבעה:<p dir="rtl">
<span dir="rtl" class="inlineHeader" id="b38_Chronicles_1, פרק כג, יא">יא</span>
ויהי יחת הראש וזיזה השני ויעוש ובריעה לא הרבו בנים ויהיו לבית אב לפקדה אחת: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, יב">יב</span>
בני קהת עמרם יצהר חברון ועזיאל ארבעה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, יג">יג</span>
בני עמרם אהרן ומשה ויבדל אהרן להקדישו קדש קדשים הוא ובניו עד עולם להקטיר לפני יהוה לשרתו ולברך בשמו עד עולם:<p dir="rtl">
<span dir="rtl" class="inlineHeader" id="b38_Chronicles_1, פרק כג, יד">יד</span>
ומשה איש האלהים בניו יקראו על שבט הלוי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, טו">טו</span>
בני משה גרשם ואליעזר:<p dir="rtl">
<span dir="rtl" class="inlineHeader" id="b38_Chronicles_1, פרק כג, טז">טז</span>
בני גרשום שבואל הראש:<p dir="rtl">
<span dir="rtl" class="inlineHeader" id="b38_Chronicles_1, פרק כג, יז">יז</span>
ויהיו בני אליעזר רחביה הראש ולא היה לאליעזר בנים אחרים ובני רחביה רבו למעלה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, יח">יח</span>
בני יצהר שלמית הראש:<p dir="rtl">
<span dir="rtl" class="inlineHeader" id="b38_Chronicles_1, פרק כג, יט">יט</span>
בני חברון יריהו הראש אמריה השני יחזיאל השלישי ויקמעם הרביעי:<p dir="rtl">
<span dir="rtl" class="inlineHeader" id="b38_Chronicles_1, פרק כג, כ">כ</span>
בני עזיאל מיכה הראש וישיה השני:<p dir="rtl">
<span dir="rtl" class="inlineHeader" id="b38_Chronicles_1, פרק כג, כא">כא</span>
בני מררי מחלי ומושי בני מחלי אלעזר וקיש:<p dir="rtl">
<span dir="rtl" class="inlineHeader" id="b38_Chronicles_1, פרק כג, כב">כב</span>
וימת אלעזר ולא היו לו בנים כי אם בנות וישאום בני קיש אחיהם:<p dir="rtl">
<span dir="rtl" class="inlineHeader" id="b38_Chronicles_1, פרק כג, כג">כג</span>
בני מושי מחלי ועדר וירמות שלשה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כג, כד">כד</span>
אלה בני לוי לבית אבתיהם ראשי האבות לפקודיהם במספר שמות לגלגלתם עשה המלאכה לעבדת בית יהוה מבן עשרים שנה ומעלה:<p dir="rtl">
<span dir="rtl" class="inlineHeader" id="b38_Chronicles_1, פרק כג, כה">כה</span>
כי אמר דויד הניח יהוה אלהי ישראל לעמו וישכן בירושלם עד לעולם:<p dir="rtl">
<span dir="rtl" class="inlineHeader" id="b38_Chronicles_1, פרק כג, כו">כו</span>
וגם ללוים אין לשאת את המשכן ואת כל כליו לעבדתו:<p dir="rtl">
<span dir="rtl" class="inlineHeader" id="b38_Chronicles_1, פרק כג, כז">כז</span>
כי בדברי דויד האחרנים המה מספר בני לוי מבן עשרים שנה ולמעלה:<p dir="rtl">
<span dir="rtl" class="inlineHeader" id="b38_Chronicles_1, פרק כג, כח">כח</span>
כי מעמדם ליד בני אהרן לעבדת בית יהוה על החצרות ועל הלשכות ועל טהרת לכל קדש ומעשה עבדת בית האלהים:<p dir="rtl">
<span dir="rtl" class="inlineHeader" id="b38_Chronicles_1, פרק כג, כט">כט</span>
וללחם המערכת ולסלת למנחה ולרקיקי המצות ולמחבת ולמרבכת ולכל משורה ומדה:<p dir="rtl">
<span dir="rtl" class="inlineHeader" id="b38_Chronicles_1, פרק כג, ל">ל</span>
ולעמד בבקר בבקר להדות ולהלל ליהוה וכן לערב:<p dir="rtl">
<span dir="rtl" class="inlineHeader" id="b38_Chronicles_1, פרק כג, לא">לא</span>
ולכל העלות עלות ליהוה לשבתות לחדשים ולמעדים במספר כמשפט עליהם תמיד לפני יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כג, לב">לב</span>
ושמרו את משמרת אהל מועד ואת משמרת הקדש ומשמרת בני אהרן אחיהם לעבדת בית יהוה: <B>(פ)</B><p dir="rtl">
<h3 dir="rtl" id="b38_Chronicles_1, פרק כד">פרק-כד</h3><p dir="rtl">
<span dir="rtl" class="inlineHeader" id="b38_Chronicles_1, פרק כד, א">א</span>
ולבני אהרן מחלקותם בני אהרן נדב ואביהוא אלעזר ואיתמר:<p dir="rtl">
<span dir="rtl" class="inlineHeader" id="b38_Chronicles_1, פרק כד, ב">ב</span>
וימת נדב ואביהוא לפני אביהם ובנים לא היו להם ויכהנו אלעזר ואיתמר:<p dir="rtl">
<span dir="rtl" class="inlineHeader" id="b38_Chronicles_1, פרק כד, ג">ג</span>
ויחלקם דויד וצדוק מן בני אלעזר ואחימלך מן בני איתמר לפקדתם בעבדתם:<p dir="rtl">
<span dir="rtl" class="inlineHeader" id="b38_Chronicles_1, פרק כד, ד">ד</span>
וימצאו בני אלעזר רבים לראשי הגברים מן בני איתמר ויחלקום לבני אלעזר ראשים לבית אבות ששה עשר ולבני איתמר לבית אבותם שמונה:<p dir="rtl">
<span dir="rtl" class="inlineHeader" id="b38_Chronicles_1, פרק כד, ה">ה</span>
ויחלקום בגורלות אלה עם אלה כי היו שרי קדש ושרי האלהים מבני אלעזר ובבני איתמר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, ו">ו</span>
ויכתבם שמעיה בן נתנאל הסופר מן הלוי לפני המלך והשרים וצדוק הכהן ואחימלך בן אביתר וראשי האבות לכהנים וללוים בית אב אחד אחז לאלעזר ואחז אחז לאיתמר: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, ז">ז</span>
 ויצא הגורל הראשון ליהויריב <B>(ס)</B> לידעיה השני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, ח">ח</span>
 לחרם השלישי <B>(ס)</B> לשערים הרבעי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, ט">ט</span>
 למלכיה החמישי <B>(ס)</B> למימן הששי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, י">י</span>
 להקוץ השבעי <B>(ס)</B> לאביה השמיני: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יא">יא</span>
 לישוע התשעי <B>(ס)</B> לשכניהו העשרי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יב">יב</span>
 לאלישיב עשתי <B>(ס)</B> עשר ליקים שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יג">יג</span>
 לחפה שלשה <B>(ס)</B> עשר לישבאב ארבעה עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יד">יד</span>
 לבלגה חמשה עשר <B>(ס)</B> לאמר ששה עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, טו">טו</span>
 לחזיר שבעה עשר <B>(ס)</B> להפצץ שמונה עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, טז">טז</span>
 לפתחיה תשעה עשר <B>(ס)</B> ליחזקאל העשרים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יז">יז</span>
 ליכין אחד ועשרים <B>(ס)</B> לגמול שנים ועשרים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יח">יח</span>
 לדליהו שלשה ועשרים <B>(ס)</B> למעזיהו ארבעה ועשרים: <B>(ס)</B> <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, יט">יט</span>
אלה פקדתם לעבדתם לבוא לבית יהוה כמשפטם ביד אהרן אביהם כאשר צוהו יהוה אלהי ישראל: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כ">כ</span>
ולבני לוי הנותרים לבני עמרם שובאל לבני שובאל יחדיהו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כא">כא</span>
לרחביהו לבני רחביהו הראש ישיה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כב">כב</span>
ליצהרי שלמות לבני שלמות יחת: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כג">כג</span>
ובני יריהו אמריהו השני יחזיאל השלישי יקמעם הרביעי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כד">כד</span>
בני עזיאל מיכה לבני מיכה שמור<p dir="rtl">
<span dir="rtl" class="inlineHeader" id="b38_Chronicles_1, פרק כד, כה">כה</span>
 אחי מיכה ישיה <B>(ס)</B> לבני ישיה זכריהו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כו">כו</span>
 בני מררי מחלי ומושי <B>(ס)</B> בני יעזיהו בנו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כז">כז</span>
בני מררי ליעזיהו בנו ושהם וזכור ועברי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כח">כח</span>
למחלי אלעזר ולא היה לו בנים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, כט">כט</span>
לקיש בני קיש ירחמאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כד, ל">ל</span>
ובני מושי מחלי ועדר וירימות אלה בני הלוים לבית אבתיהם:<p dir="rtl">
<span dir="rtl" class="inlineHeader" id="b38_Chronicles_1, פרק כד, לא">לא</span>
ויפילו גם הם גורלות לעמת אחיהם בני אהרן לפני דויד המלך וצדוק ואחימלך וראשי האבות לכהנים וללוים אבות הראש לעמת אחיו הקטן: <B>(ס)</B><p dir="rtl">
<h3 dir="rtl" id="b38_Chronicles_1, פרק כה">פרק-כה</h3><p dir="rtl">
<span dir="rtl" class="inlineHeader" id="b38_Chronicles_1, פרק כה, א">א</span>
ויבדל דויד ושרי הצבא לעבדה לבני אסף והימן וידותון הנביאים בכנרות בנבלים ובמצלתים ויהי מספרם אנשי מלאכה לעבדתם:<p dir="rtl">
<span dir="rtl" class="inlineHeader" id="b38_Chronicles_1, פרק כה, ב">ב</span>
לבני אסף זכור ויוסף ונתניה ואשראלה בני אסף על יד אסף הנבא על ידי המלך:<p dir="rtl">
<span dir="rtl" class="inlineHeader" id="b38_Chronicles_1, פרק כה, ג">ג</span>
לידותון בני ידותון גדליהו וצרי וישעיהו חשביהו ומתתיהו ששה על ידי אביהם ידותון בכנור הנבא על הדות והלל ליהוה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, ד">ד</span>
להימן בני הימן בקיהו מתניהו עזיאל שבואל וירימות חנניה חנני אליאתה גדלתי ורממתי עזר ישבקשה מלותי הותיר מחזיאות:<p dir="rtl">
<span dir="rtl" class="inlineHeader" id="b38_Chronicles_1, פרק כה, ה">ה</span>
כל אלה בנים להימן חזה המלך בדברי האלהים להרים קרן ויתן האלהים להימן בנים ארבעה עשר ובנות שלוש:<p dir="rtl">
<span dir="rtl" class="inlineHeader" id="b38_Chronicles_1, פרק כה, ו">ו</span>
כל אלה על ידי אביהם בשיר בית יהוה במצלתים נבלים וכנרות לעבדת בית האלהים על ידי המלך אסף וידותון והימן:<p dir="rtl">
<span dir="rtl" class="inlineHeader" id="b38_Chronicles_1, פרק כה, ז">ז</span>
ויהי מספרם עם אחיהם מלמדי שיר ליהוה כל המבין מאתים שמונים ושמונה:<p dir="rtl">
<span dir="rtl" class="inlineHeader" id="b38_Chronicles_1, פרק כה, ח">ח</span>
ויפילו גורלות משמרת לעמת כקטן כגדול מבין עם תלמיד: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, ט">ט</span>
 ויצא הגורל הראשון לאסף ליוסף <B>(ס)</B> גדליהו השני הוא ואחיו ובניו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, י">י</span>
השלשי זכור בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יא">יא</span>
הרביעי ליצרי בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יב">יב</span>
החמישי נתניהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יג">יג</span>
הששי בקיהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יד">יד</span>
השבעי ישראלה בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, טו">טו</span>
השמיני ישעיהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, טז">טז</span>
התשיעי מתניהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יז">יז</span>
העשירי שמעי בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יח">יח</span>
עשתי עשר עזראל בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, יט">יט</span>
השנים עשר לחשביה בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כ">כ</span>
לשלשה עשר שובאל בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כא">כא</span>
לארבעה עשר מתתיהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כב">כב</span>
לחמשה עשר לירמות בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כג">כג</span>
לששה עשר לחנניהו בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כד">כד</span>
לשבעה עשר לישבקשה בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כה">כה</span>
לשמונה עשר לחנני בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כו">כו</span>
לתשעה עשר למלותי בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כז">כז</span>
לעשרים לאליתה בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כח">כח</span>
לאחד ועשרים להותיר בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, כט">כט</span>
לשנים ועשרים לגדלתי בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, ל">ל</span>
לשלשה ועשרים למחזיאות בניו ואחיו שנים עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כה, לא">לא</span>
לארבעה ועשרים לרוממתי עזר בניו ואחיו שנים עשר: <B>(פ)</B><p dir="rtl">
<h3 dir="rtl" id="b38_Chronicles_1, פרק כו">פרק-כו</h3><p dir="rtl">
<span dir="rtl" class="inlineHeader" id="b38_Chronicles_1, פרק כו, א">א</span>
למחלקות לשערים לקרחים משלמיהו בן קרא מן בני אסף:<p dir="rtl">
<span dir="rtl" class="inlineHeader" id="b38_Chronicles_1, פרק כו, ב">ב</span>
ולמשלמיהו בנים זכריהו הבכור ידיעאל השני זבדיהו השלישי יתניאל הרביעי:<p dir="rtl">
<span dir="rtl" class="inlineHeader" id="b38_Chronicles_1, פרק כו, ג">ג</span>
עילם החמישי יהוחנן הששי אליהועיני השביעי:<p dir="rtl">
<span dir="rtl" class="inlineHeader" id="b38_Chronicles_1, פרק כו, ד">ד</span>
ולעבד אדם בנים שמעיה הבכור יהוזבד השני יואח השלשי ושכר הרביעי ונתנאל החמישי:<p dir="rtl">
<span dir="rtl" class="inlineHeader" id="b38_Chronicles_1, פרק כו, ה">ה</span>
עמיאל הששי יששכר השביעי פעלתי השמיני כי ברכו אלהים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, ו">ו</span>
ולשמעיה בנו נולד בנים הממשלים לבית אביהם כי גבורי חיל המה:<p dir="rtl">
<span dir="rtl" class="inlineHeader" id="b38_Chronicles_1, פרק כו, ז">ז</span>
בני שמעיה עתני ורפאל ועובד אלזבד אחיו בני חיל אליהו וסמכיהו:<p dir="rtl">
<span dir="rtl" class="inlineHeader" id="b38_Chronicles_1, פרק כו, ח">ח</span>
כל אלה מבני עבד אדם המה ובניהם ואחיהם איש חיל בכח לעבדה ששים ושנים לעבד אדם:<p dir="rtl">
<span dir="rtl" class="inlineHeader" id="b38_Chronicles_1, פרק כו, ט">ט</span>
ולמשלמיהו בנים ואחים בני חיל שמונה עשר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, י">י</span>
ולחסה מן בני מררי בנים שמרי הראש כי לא היה בכור וישימהו אביהו לראש:<p dir="rtl">
<span dir="rtl" class="inlineHeader" id="b38_Chronicles_1, פרק כו, יא">יא</span>
חלקיהו השני טבליהו השלשי זכריהו הרבעי כל בנים ואחים לחסה שלשה עשר:<p dir="rtl">
<span dir="rtl" class="inlineHeader" id="b38_Chronicles_1, פרק כו, יב">יב</span>
לאלה מחלקות השערים לראשי הגברים משמרות לעמת אחיהם לשרת בבית יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כו, יג">יג</span>
ויפילו גורלות כקטן כגדול לבית אבותם לשער ושער: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, יד">יד</span>
ויפל הגורל מזרחה לשלמיהו וזכריהו בנו יועץ בשכל הפילו גורלות ויצא גורלו צפונה:<p dir="rtl">
<span dir="rtl" class="inlineHeader" id="b38_Chronicles_1, פרק כו, טו">טו</span>
לעבד אדם נגבה ולבניו בית האספים:<p dir="rtl">
<span dir="rtl" class="inlineHeader" id="b38_Chronicles_1, פרק כו, טז">טז</span>
לשפים ולחסה למערב עם שער שלכת במסלה העולה משמר לעמת משמר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, יז">יז</span>
 למזרח הלוים ששה לצפונה ליום ארבעה לנגבה ליום ארבעה <B>(ס)</B> ולאספים שנים שנים:<p dir="rtl">
<span dir="rtl" class="inlineHeader" id="b38_Chronicles_1, פרק כו, יח">יח</span>
לפרבר למערב ארבעה למסלה שנים לפרבר:<p dir="rtl">
<span dir="rtl" class="inlineHeader" id="b38_Chronicles_1, פרק כו, יט">יט</span>
אלה מחלקות השערים לבני הקרחי ולבני מררי:<p dir="rtl">
<span dir="rtl" class="inlineHeader" id="b38_Chronicles_1, פרק כו, כ">כ</span>
והלוים אחיה על אוצרות בית האלהים ולאצרות הקדשים: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, כא">כא</span>
בני לעדן בני הגרשני ללעדן ראשי האבות ללעדן הגרשני יחיאלי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, כב">כב</span>
בני יחיאלי זתם ויואל אחיו על אצרות בית יהוה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, כג">כג</span>
לעמרמי ליצהרי לחברוני לעזיאלי:<p dir="rtl">
<span dir="rtl" class="inlineHeader" id="b38_Chronicles_1, פרק כו, כד">כד</span>
ושבאל בן גרשום בן משה נגיד על האצרות: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, כה">כה</span>
ואחיו לאליעזר רחביהו בנו וישעיהו בנו וירם בנו וזכרי בנו ושלמות בנו:<p dir="rtl">
<span dir="rtl" class="inlineHeader" id="b38_Chronicles_1, פרק כו, כו">כו</span>
הוא שלמות ואחיו על כל אצרות הקדשים אשר הקדיש דויד המלך וראשי האבות לשרי האלפים והמאות ושרי הצבא:<p dir="rtl">
<span dir="rtl" class="inlineHeader" id="b38_Chronicles_1, פרק כו, כז">כז</span>
מן המלחמות ומן השלל הקדישו לחזק לבית יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כו, כח">כח</span>
וכל ההקדיש שמואל הראה ושאול בן קיש ואבנר בן נר ויואב בן צרויה כל המקדיש על יד שלמית ואחיו: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כו, כט">כט</span>
ליצהרי כנניהו ובניו למלאכה החיצונה על ישראל לשטרים ולשפטים:<p dir="rtl">
<span dir="rtl" class="inlineHeader" id="b38_Chronicles_1, פרק כו, ל">ל</span>
לחברוני חשביהו ואחיו בני חיל אלף ושבע מאות על פקדת ישראל מעבר לירדן מערבה לכל מלאכת יהוה ולעבדת המלך:<p dir="rtl">
<span dir="rtl" class="inlineHeader" id="b38_Chronicles_1, פרק כו, לא">לא</span>
לחברוני יריה הראש לחברוני לתלדתיו לאבות בשנת הארבעים למלכות דויד נדרשו וימצא בהם גבורי חיל ביעזיר גלעד:<p dir="rtl">
<span dir="rtl" class="inlineHeader" id="b38_Chronicles_1, פרק כו, לב">לב</span>
ואחיו בני חיל אלפים ושבע מאות ראשי האבות ויפקידם דויד המלך על הראובני והגדי וחצי שבט המנשי לכל דבר האלהים ודבר המלך: <B>(פ)</B><p dir="rtl">
<h3 dir="rtl" id="b38_Chronicles_1, פרק כז">פרק-כז</h3><p dir="rtl">
<span dir="rtl" class="inlineHeader" id="b38_Chronicles_1, פרק כז, א">א</span>
ובני ישראל למספרם ראשי האבות ושרי האלפים והמאות ושטריהם המשרתים את המלך לכל דבר המחלקות הבאה והיצאת חדש בחדש לכל חדשי השנה המחלקת האחת עשרים וארבעה אלף:<p dir="rtl">
<span dir="rtl" class="inlineHeader" id="b38_Chronicles_1, פרק כז, ב">ב</span>
על המחלקת הראשונה לחדש הראשון ישבעם בן זבדיאל ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ג">ג</span>
מן בני פרץ הראש לכל שרי הצבאות לחדש הראשון: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ד">ד</span>
ועל מחלקת החדש השני דודי האחוחי ומחלקתו ומקלות הנגיד ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ה">ה</span>
שר הצבא השלישי לחדש השלישי בניהו בן יהוידע הכהן ראש ועל מחלקתו עשרים וארבעה אלף:<p dir="rtl">
<span dir="rtl" class="inlineHeader" id="b38_Chronicles_1, פרק כז, ו">ו</span>
הוא בניהו גבור השלשים ועל השלשים ומחלקתו עמיזבד בנו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ז">ז</span>
הרביעי לחדש הרביעי עשה אל אחי יואב וזבדיה בנו אחריו ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ח">ח</span>
החמישי לחדש החמישי השר שמהות היזרח ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ט">ט</span>
הששי לחדש הששי עירא בן עקש התקועי ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, י">י</span>
השביעי לחדש השביעי חלץ הפלוני מן בני אפרים ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יא">יא</span>
השמיני לחדש השמיני סבכי החשתי לזרחי ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יב">יב</span>
התשיעי לחדש התשיעי אביעזר הענתתי לבנימיני ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יג">יג</span>
העשירי לחדש העשירי מהרי הנטופתי לזרחי ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יד">יד</span>
עשתי עשר לעשתי עשר החדש בניה הפרעתוני מן בני אפרים ועל מחלקתו עשרים וארבעה אלף: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, טו">טו</span>
השנים עשר לשנים עשר החדש חלדי הנטופתי לעתניאל ועל מחלקתו עשרים וארבעה אלף: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, טז">טז</span>
 ועל שבטי ישראל לראובני נגיד אליעזר בן זכרי <B>(ס)</B> לשמעוני שפטיהו בן מעכה: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יז">יז</span>
ללוי חשביה בן קמואל לאהרן צדוק: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יח">יח</span>
 ליהודה אליהו מאחי דויד <B>(ס)</B> ליששכר עמרי בן מיכאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, יט">יט</span>
 לזבולן ישמעיהו בן עבדיהו <B>(ס)</B> לנפתלי ירימות בן עזריאל: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כ">כ</span>
לבני אפרים הושע בן עזזיהו לחצי שבט מנשה יואל בן פדיהו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כא">כא</span>
 לחצי המנשה גלעדה ידו בן זכריהו <B>(ס)</B> לבנימן יעשיאל בן אבנר: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כב">כב</span>
לדן עזראל בן ירחם אלה שרי שבטי ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כז, כג">כג</span>
ולא נשא דויד מספרם למבן עשרים שנה ולמטה כי אמר יהוה להרבות את ישראל ככוכבי השמים:<p dir="rtl">
<span dir="rtl" class="inlineHeader" id="b38_Chronicles_1, פרק כז, כד">כד</span>
יואב בן צרויה החל למנות ולא כלה ויהי בזאת קצף על ישראל ולא עלה המספר במספר דברי הימים למלך דויד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כה">כה</span>
 ועל אצרות המלך עזמות בן עדיאל <B>(ס)</B> ועל האצרות בשדה בערים ובכפרים ובמגדלות יהונתן בן עזיהו: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כו">כו</span>
ועל עשי מלאכת השדה לעבדת האדמה עזרי בן כלוב: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כז">כז</span>
 ועל הכרמים שמעי הרמתי <B>(ס)</B> ועל שבכרמים לאצרות היין זבדי השפמי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כח">כח</span>
 ועל הזיתים והשקמים אשר בשפלה בעל חנן הגדרי <B>(ס)</B> ועל אצרות השמן יועש: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, כט">כט</span>
 ועל הבקר הרעים בשרון שטרי השרוני <B>(ס)</B> ועל הבקר בעמקים שפט בן עדלי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, ל">ל</span>
 ועל הגמלים אוביל הישמעלי <B>(ס)</B> ועל האתנות יחדיהו המרנתי: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, לא">לא</span>
ועל הצאן יזיז ההגרי כל אלה שרי הרכוש אשר למלך דויד: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, לב">לב</span>
ויהונתן דוד דויד יועץ איש מבין וסופר הוא ויחיאל בן חכמוני עם בני המלך: <B>(ס)</B><p dir="rtl">
<span dir="rtl" class="inlineHeader" id="b38_Chronicles_1, פרק כז, לג">לג</span>
ואחיתפל יועץ למלך וחושי הארכי רע המלך:<p dir="rtl">
<span dir="rtl" class="inlineHeader" id="b38_Chronicles_1, פרק כז, לד">לד</span>
ואחרי אחיתפל יהוידע בן בניהו ואביתר ושר צבא למלך יואב: <B>(פ)</B><p dir="rtl">
<h3 dir="rtl" id="b38_Chronicles_1, פרק כח">פרק-כח</h3><p dir="rtl">
<span dir="rtl" class="inlineHeader" id="b38_Chronicles_1, פרק כח, א">א</span>
ויקהל דויד את כל שרי ישראל שרי השבטים ושרי המחלקות המשרתים את המלך ושרי האלפים ושרי המאות ושרי כל רכוש ומקנה למלך ולבניו עם הסריסים והגבורים ולכל גבור חיל אל ירושלם:<p dir="rtl">
<span dir="rtl" class="inlineHeader" id="b38_Chronicles_1, פרק כח, ב">ב</span>
ויקם דויד המלך על רגליו ויאמר שמעוני אחי ועמי אני עם לבבי לבנות בית מנוחה לארון ברית יהוה ולהדם רגלי אלהינו והכינותי לבנות:<p dir="rtl">
<span dir="rtl" class="inlineHeader" id="b38_Chronicles_1, פרק כח, ג">ג</span>
והאלהים אמר לי לא תבנה בית לשמי כי איש מלחמות אתה ודמים שפכת:<p dir="rtl">
<span dir="rtl" class="inlineHeader" id="b38_Chronicles_1, פרק כח, ד">ד</span>
ויבחר יהוה אלהי ישראל בי מכל בית אבי להיות למלך על ישראל לעולם כי ביהודה בחר לנגיד ובבית יהודה בית אבי ובבני אבי בי רצה להמליך על כל ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כח, ה">ה</span>
ומכל בני כי רבים בנים נתן לי יהוה ויבחר בשלמה בני לשבת על כסא מלכות יהוה על ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כח, ו">ו</span>
ויאמר לי שלמה בנך הוא יבנה ביתי וחצרותי כי בחרתי בו לי לבן ואני אהיה לו לאב:<p dir="rtl">
<span dir="rtl" class="inlineHeader" id="b38_Chronicles_1, פרק כח, ז">ז</span>
והכינותי את מלכותו עד לעולם אם יחזק לעשות מצותי ומשפטי כיום הזה:<p dir="rtl">
<span dir="rtl" class="inlineHeader" id="b38_Chronicles_1, פרק כח, ח">ח</span>
ועתה לעיני כל ישראל קהל יהוה ובאזני אלהינו שמרו ודרשו כל מצות יהוה אלהיכם למען תירשו את הארץ הטובה והנחלתם לבניכם אחריכם עד עולם:<p dir="rtl">
<span dir="rtl" class="inlineHeader" id="b38_Chronicles_1, פרק כח, ט">ט</span>
ואתה שלמה בני דע את אלהי אביך ועבדהו בלב שלם ובנפש חפצה כי כל לבבות דורש יהוה וכל יצר מחשבות מבין אם תדרשנו ימצא לך ואם תעזבנו יזניחך לעד:<p dir="rtl">
<span dir="rtl" class="inlineHeader" id="b38_Chronicles_1, פרק כח, י">י</span>
ראה עתה כי יהוה בחר בך לבנות בית למקדש חזק ועשה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כח, יא">יא</span>
ויתן דויד לשלמה בנו את תבנית האולם ואת בתיו וגנזכיו ועליתיו וחדריו הפנימים ובית הכפרת:<p dir="rtl">
<span dir="rtl" class="inlineHeader" id="b38_Chronicles_1, פרק כח, יב">יב</span>
ותבנית כל אשר היה ברוח עמו לחצרות בית יהוה ולכל הלשכות סביב לאצרות בית האלהים ולאצרות הקדשים:<p dir="rtl">
<span dir="rtl" class="inlineHeader" id="b38_Chronicles_1, פרק כח, יג">יג</span>
ולמחלקות הכהנים והלוים ולכל מלאכת עבודת בית יהוה ולכל כלי עבודת בית יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כח, יד">יד</span>
לזהב במשקל לזהב לכל כלי עבודה ועבודה לכל כלי הכסף במשקל לכל כלי עבודה ועבודה:<p dir="rtl">
<span dir="rtl" class="inlineHeader" id="b38_Chronicles_1, פרק כח, טו">טו</span>
ומשקל למנרות הזהב ונרתיהם זהב במשקל מנורה ומנורה ונרתיה ולמנרות הכסף במשקל למנורה ונרתיה כעבודת מנורה ומנורה:<p dir="rtl">
<span dir="rtl" class="inlineHeader" id="b38_Chronicles_1, פרק כח, טז">טז</span>
ואת הזהב משקל לשלחנות המערכת לשלחן ושלחן וכסף לשלחנות הכסף:<p dir="rtl">
<span dir="rtl" class="inlineHeader" id="b38_Chronicles_1, פרק כח, יז">יז</span>
והמזלגות והמזרקות והקשות זהב טהור ולכפורי הזהב במשקל לכפור וכפור ולכפורי הכסף במשקל לכפור וכפור:<p dir="rtl">
<span dir="rtl" class="inlineHeader" id="b38_Chronicles_1, פרק כח, יח">יח</span>
ולמזבח הקטרת זהב מזקק במשקל ולתבנית המרכבה הכרבים זהב לפרשים וסככים על ארון ברית יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כח, יט">יט</span>
הכל בכתב מיד יהוה עלי השכיל כל מלאכות התבנית: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כח, כ">כ</span>
ויאמר דויד לשלמה בנו חזק ואמץ ועשה אל תירא ואל תחת כי יהוה אלהים אלהי עמך לא ירפך ולא יעזבך עד לכלות כל מלאכת עבודת בית יהוה:<p dir="rtl">
<span dir="rtl" class="inlineHeader" id="b38_Chronicles_1, פרק כח, כא">כא</span>
והנה מחלקות הכהנים והלוים לכל עבודת בית האלהים ועמך בכל מלאכה לכל נדיב בחכמה לכל עבודה והשרים וכל העם לכל דבריך: <B>(ס)</B><p dir="rtl">
<h3 dir="rtl" id="b38_Chronicles_1, פרק כט">פרק-כט</h3><p dir="rtl">
<span dir="rtl" class="inlineHeader" id="b38_Chronicles_1, פרק כט, א">א</span>
ויאמר דויד המלך לכל הקהל שלמה בני אחד בחר בו אלהים נער ורך והמלאכה גדולה כי לא לאדם הבירה כי ליהוה אלהים:<p dir="rtl">
<span dir="rtl" class="inlineHeader" id="b38_Chronicles_1, פרק כט, ב">ב</span>
וככל כחי הכינותי לבית אלהי הזהב לזהב והכסף לכסף והנחשת לנחשת הברזל לברזל והעצים לעצים אבני שהם ומלואים אבני פוך ורקמה וכל אבן יקרה ואבני שיש לרב:<p dir="rtl">
<span dir="rtl" class="inlineHeader" id="b38_Chronicles_1, פרק כט, ג">ג</span>
ועוד ברצותי בבית אלהי יש לי סגלה זהב וכסף נתתי לבית אלהי למעלה מכל הכינותי לבית הקדש:<p dir="rtl">
<span dir="rtl" class="inlineHeader" id="b38_Chronicles_1, פרק כט, ד">ד</span>
שלשת אלפים ככרי זהב מזהב אופיר ושבעת אלפים ככר כסף מזקק לטוח קירות הבתים:<p dir="rtl">
<span dir="rtl" class="inlineHeader" id="b38_Chronicles_1, פרק כט, ה">ה</span>
לזהב לזהב ולכסף לכסף ולכל מלאכה ביד חרשים ומי מתנדב למלאות ידו היום ליהוה:<p dir="rtl">
<span dir="rtl" class="inlineHeader" id="b38_Chronicles_1, פרק כט, ו">ו</span>
ויתנדבו שרי האבות ושרי שבטי ישראל ושרי האלפים והמאות ולשרי מלאכת המלך:<p dir="rtl">
<span dir="rtl" class="inlineHeader" id="b38_Chronicles_1, פרק כט, ז">ז</span>
ויתנו לעבודת בית האלהים זהב ככרים חמשת אלפים ואדרכנים רבו וכסף ככרים עשרת אלפים ונחשת רבו ושמונת אלפים ככרים וברזל מאה אלף ככרים:<p dir="rtl">
<span dir="rtl" class="inlineHeader" id="b38_Chronicles_1, פרק כט, ח">ח</span>
והנמצא אתו אבנים נתנו לאוצר בית יהוה על יד יחיאל הגרשני:<p dir="rtl">
<span dir="rtl" class="inlineHeader" id="b38_Chronicles_1, פרק כט, ט">ט</span>
וישמחו העם על התנדבם כי בלב שלם התנדבו ליהוה וגם דויד המלך שמח שמחה גדולה: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כט, י">י</span>
ויברך דויד את יהוה לעיני כל הקהל ויאמר דויד ברוך אתה יהוה אלהי ישראל אבינו מעולם ועד עולם:<p dir="rtl">
<span dir="rtl" class="inlineHeader" id="b38_Chronicles_1, פרק כט, יא">יא</span>
לך יהוה הגדלה והגבורה והתפארת והנצח וההוד כי כל בשמים ובארץ לך יהוה הממלכה והמתנשא לכל לראש:<p dir="rtl">
<span dir="rtl" class="inlineHeader" id="b38_Chronicles_1, פרק כט, יב">יב</span>
והעשר והכבוד מלפניך ואתה מושל בכל ובידך כח וגבורה ובידך לגדל ולחזק לכל:<p dir="rtl">
<span dir="rtl" class="inlineHeader" id="b38_Chronicles_1, פרק כט, יג">יג</span>
ועתה אלהינו מודים אנחנו לך ומהללים לשם תפארתך:<p dir="rtl">
<span dir="rtl" class="inlineHeader" id="b38_Chronicles_1, פרק כט, יד">יד</span>
וכי מי אני ומי עמי כי נעצר כח להתנדב כזאת כי ממך הכל ומידך נתנו לך:<p dir="rtl">
<span dir="rtl" class="inlineHeader" id="b38_Chronicles_1, פרק כט, טו">טו</span>
כי גרים אנחנו לפניך ותושבים ככל אבתינו כצל ימינו על הארץ ואין מקוה:<p dir="rtl">
<span dir="rtl" class="inlineHeader" id="b38_Chronicles_1, פרק כט, טז">טז</span>
יהוה אלהינו כל ההמון הזה אשר הכיננו לבנות לך בית לשם קדשך מידך היא ולך הכל:<p dir="rtl">
<span dir="rtl" class="inlineHeader" id="b38_Chronicles_1, פרק כט, יז">יז</span>
וידעתי אלהי כי אתה בחן לבב ומישרים תרצה אני בישר לבבי התנדבתי כל אלה ועתה עמך הנמצאו פה ראיתי בשמחה להתנדב לך:<p dir="rtl">
<span dir="rtl" class="inlineHeader" id="b38_Chronicles_1, פרק כט, יח">יח</span>
יהוה אלהי אברהם יצחק וישראל אבתינו שמרה זאת לעולם ליצר מחשבות לבב עמך והכן לבבם אליך:<p dir="rtl">
<span dir="rtl" class="inlineHeader" id="b38_Chronicles_1, פרק כט, יט">יט</span>
ולשלמה בני תן לבב שלם לשמור מצותיך עדותיך וחקיך ולעשות הכל ולבנות הבירה אשר הכינותי: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כט, כ">כ</span>
ויאמר דויד לכל הקהל ברכו נא את יהוה אלהיכם ויברכו כל הקהל ליהוה אלהי אבתיהם ויקדו וישתחוו ליהוה ולמלך:<p dir="rtl">
<span dir="rtl" class="inlineHeader" id="b38_Chronicles_1, פרק כט, כא">כא</span>
ויזבחו ליהוה זבחים ויעלו עלות ליהוה למחרת היום ההוא פרים אלף אילים אלף כבשים אלף ונסכיהם וזבחים לרב לכל ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כט, כב">כב</span>
ויאכלו וישתו לפני יהוה ביום ההוא בשמחה גדולה וימליכו שנית לשלמה בן דויד וימשחו ליהוה לנגיד ולצדוק לכהן:<p dir="rtl">
<span dir="rtl" class="inlineHeader" id="b38_Chronicles_1, פרק כט, כג">כג</span>
וישב שלמה על כסא יהוה למלך תחת דויד אביו ויצלח וישמעו אליו כל ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כט, כד">כד</span>
וכל השרים והגברים וגם כל בני המלך דויד נתנו יד תחת שלמה המלך:<p dir="rtl">
<span dir="rtl" class="inlineHeader" id="b38_Chronicles_1, פרק כט, כה">כה</span>
ויגדל יהוה את שלמה למעלה לעיני כל ישראל ויתן עליו הוד מלכות אשר לא היה על כל מלך לפניו על ישראל: <B>(פ)</B><p dir="rtl">
<span dir="rtl" class="inlineHeader" id="b38_Chronicles_1, פרק כט, כו">כו</span>
ודויד בן ישי מלך על כל ישראל:<p dir="rtl">
<span dir="rtl" class="inlineHeader" id="b38_Chronicles_1, פרק כט, כז">כז</span>
והימים אשר מלך על ישראל ארבעים שנה בחברון מלך שבע שנים ובירושלם מלך שלשים ושלוש:<p dir="rtl">
<span dir="rtl" class="inlineHeader" id="b38_Chronicles_1, פרק כט, כח">כח</span>
וימת בשיבה טובה שבע ימים עשר וכבוד וימלך שלמה בנו תחתיו:<p dir="rtl">
<span dir="rtl" class="inlineHeader" id="b38_Chronicles_1, פרק כט, כט">כט</span>
ודברי דויד המלך הראשנים והאחרנים הנם כתובים על דברי שמואל הראה ועל דברי נתן הנביא ועל דברי גד החזה:<p dir="rtl">
<span dir="rtl" class="inlineHeader" id="b38_Chronicles_1, פרק כט, ל">ל</span>
עם כל מלכותו וגבורתו והעתים אשר עברו עליו ועל ישראל ועל כל ממלכות הארצות: <B>(פפפ)</B><p dir="rtl">
