
<h3 dir="rtl" id="a38_Chronicles__1, פרק א">פרק-א</h3><p dir="rtl">
<span dir="rtl" class="inlineHeader" id="a38_Chronicles__1, פרק א, א">א</span>
<TF>אָדָ֥ם שֵׁ֖ת אֱנֽוֹשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, ב">ב</span>
<TF>קֵינָ֥ן מַהֲלַלְאֵ֖ל יָֽרֶד:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, ג">ג</span>
<TF>חֲנ֥וֹךְ מְתוּשֶׁ֖לַח לָֽמֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, ד">ד</span>
<TF>נֹ֥חַ שֵׁ֖ם חָ֥ם וָיָֽפֶת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, ה">ה</span>
<TF>בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, ו">ו</span>
<TF>וּבְנֵ֖י גֹּ֑מֶר אַשְׁכֲּנַ֥ז וְדִיפַ֖ת וְתוֹגַרְמָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, ז">ז</span>
<TF>וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה כִּתִּ֖ים וְרוֹדָנִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, ח">ח</span>
<TF>בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט וּכְנָֽעַן:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, ט">ט</span>
<TF>וּבְנֵ֣י כ֔וּשׁ סְבָא֙ וַחֲוִילָ֔ה וְסַבְתָּ֥א וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, י">י</span>
<TF>וְכ֖וּשׁ יָלַ֣ד אֶת-נִמְר֑וֹד ה֣וּא הֵחֵ֔ל לִהְי֥וֹת גִּבּ֖וֹר בָּאָֽרֶץ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, יא">יא</span>
<TF>וּמִצְרַ֡יִם יָלַ֞ד אֶת-(לודיים) לוּדִ֧ים וְאֶת-עֲנָמִ֛ים וְאֶת-לְהָבִ֖ים וְאֶת-נַפְתֻּחִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, יב">יב</span>
<TF>וְֽאֶת-פַּתְרֻסִ֞ים וְאֶת-כַּסְלֻחִ֗ים אֲשֶׁ֙ר יָצְא֥וּ מִשָּׁ֛ם פְּלִשְׁתִּ֖ים וְאֶת-כַּפְתֹּרִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, יג">יג</span>
<TF>וּכְנַ֗עַן יָלַ֛ד אֶת-צִיד֥וֹן בְּכֹר֖וֹ וְאֶת-חֵֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, יד">יד</span>
<TF>וְאֶת-הַיְבוּסִי֙ וְאֶת-הָ֣אֱמֹרִ֔י וְאֵ֖ת הַגִּרְגָּשִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, טו">טו</span>
<TF>וְאֶת-הַחִוִּ֥י וְאֶת-הַֽעַרְקִ֖י וְאֶת-הַסִּינִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, טז">טז</span>
<TF>וְאֶת-הָאַרְוָדִ֥י וְאֶת-הַצְּמָרִ֖י וְאֶת-הַֽחֲמָתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, יז">יז</span>
<TF>בְּנֵ֣י שֵׁ֔ם עֵילָ֣ם וְאַשּׁ֔וּר וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽשֶׁךְ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, יח">יח</span>
<TF>וְאַרְפַּכְשַׁ֖ד יָלַ֣ד אֶת-שָׁ֑לַח וְשֶׁ֖לַח יָלַ֥ד אֶת-עֵֽבֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, יט">יט</span>
<TF>וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כ">כ</span>
<TF>וְיָקְטָ֣ן יָלַ֔ד אֶת-אַלְמוֹדָ֖ד וְאֶת-שָׁ֑לֶף וְאֶת-חֲצַרְמָ֖וֶת וְאֶת-יָֽרַח:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כא">כא</span>
<TF>וְאֶת-הֲדוֹרָ֥ם וְאֶת-אוּזָ֖ל וְאֶת-דִּקְלָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כב">כב</span>
<TF>וְאֶת-עֵיבָ֥ל וְאֶת-אֲבִימָאֵ֖ל וְאֶת-שְׁבָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כג">כג</span>
<TF>וְאֶת-אוֹפִ֥יר וְאֶת-חֲוִילָ֖ה וְאֶת-יוֹבָ֑ב כָּל-אֵ֖לֶּה בְּנֵ֥י יָקְטָֽן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, כד">כד</span>
<TF>שֵׁ֥ם | אַרְפַּכְשַׁ֖ד שָֽׁלַח:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כה">כה</span>
<TF>עֵ֥בֶר פֶּ֖לֶג רְעֽוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כו">כו</span>
<TF>שְׂר֥וּג נָח֖וֹר תָּֽרַח:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, כז">כז</span>
<TF>אַבְרָ֖ם ה֥וּא אַבְרָהָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, כח">כח</span>
<TF>בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, כט">כט</span>
<TF>אֵ֖לֶּה תֹּלְדוֹתָ֑ם בְּכ֤וֹר יִשְׁמָעֵאל֙ נְבָי֔וֹת וְקֵדָ֥ר וְאַדְבְּאֵ֖ל וּמִבְשָֽׂם:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, ל">ל</span>
<TF>מִשְׁמָ֣ע וְדוּמָ֔ה מַשָּׂ֖א חֲדַ֥ד וְתֵימָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, לא">לא</span>
<TF>יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם בְּנֵ֥י יִשְׁמָעֵֽאל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לב">לב</span>
<TF>וּבְנֵ֙י קְטוּרָ֜ה פִּילֶ֣גֶשׁ אַבְרָהָ֗ם יָלְדָ֞ה אֶת-זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לג">לג</span>
<TF>וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנ֔וֹךְ וַאֲבִידָ֖ע וְאֶלְדָּעָ֑ה כָּל-אֵ֖לֶּה בְּנֵ֥י קְטוּרָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לד">לד</span>
<TF>וַיּ֥וֹלֶד אַבְרָהָ֖ם אֶת-יִצְחָ֑ק בְּנֵ֣י יִצְחָ֔ק עֵשָׂ֖ו וְיִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לה">לה</span>
<TF>בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ וְיַעְלָ֥ם וְקֹֽרַח:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לו">לו</span>
<TF>בְּנֵ֖י אֱלִיפָ֑ז תֵּימָ֤ן וְאוֹמָר֙ צְפִ֣י וְגַעְתָּ֔ם קְנַ֖ז וְתִמְנָ֥ע וַעֲמָלֵֽק:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לז">לז</span>
<TF>בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה וּמִזָּֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לח">לח</span>
<TF>וּבְנֵ֣י שֵׂעִ֔יר לוֹטָ֥ן וְשׁוֹבָ֖ל וְצִבְע֣וֹן וַֽעֲנָ֑ה וְדִישֹׁ֥ן וְאֵ֖צֶר וְדִישָֽׁן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, לט">לט</span>
<TF>וּבְנֵ֥י לוֹטָ֖ן חֹרִ֣י וְהוֹמָ֑ם וַאֲח֥וֹת לוֹטָ֖ן תִּמְנָֽע:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, מ">מ</span>
<TF>בְּנֵ֣י שׁוֹבָ֔ל עַלְיָ֧ן וּמָנַ֛חַת וְעֵיבָ֖ל שְׁפִ֣י וְאוֹנָ֑ם וּבְנֵ֥י צִבְע֖וֹן אַיָּ֥ה וַעֲנָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק א, מא">מא</span>
<TF>בְּנֵ֥י עֲנָ֖ה דִּישׁ֑וֹן וּבְנֵ֣י דִישׁ֔וֹן חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מב">מב</span>
<TF>בְּֽנֵי-אֵ֔צֶר בִּלְהָ֥ן וְזַעֲוָ֖ן יַעֲקָ֑ן בְּנֵ֥י דִישׁ֖וֹן ע֥וּץ וַאֲרָֽן:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק א, מג">מג</span>
<TF>וְאֵ֣לֶּה הַמְּלָכִ֗ים אֲשֶׁ֤ר מָלְכוּ֙ בְּאֶ֣רֶץ אֱד֔וֹם לִפְנֵ֥י מְלָךְ-מֶ֖לֶךְ לִבְנֵ֣י יִשְׂרָאֵ֑ל בֶּ֚לַע בֶּן-בְּע֔וֹר וְשֵׁ֥ם עִיר֖וֹ דִּנְהָֽבָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מד">מד</span>
<TF>וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יוֹבָ֥ב בֶּן-זֶ֖רַח מִבָּצְרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מה">מה</span>
<TF>וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו חוּשָׁ֖ם מֵאֶ֥רֶץ הַתֵּימָנִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מו">מו</span>
<TF>וַיָּ֖מָת חוּשָׁ֑ם וַיִּמְלֹ֙ךְ תַּחְתָּ֜יו הֲדַ֣ד בֶּן-בְּדַ֗ד הַמַּכֶּ֤ה אֶת-מִדְיָן֙ בִּשְׂדֵ֣ה מוֹאָ֔ב וְשֵׁ֥ם עִיר֖וֹ (עיות) עֲוִֽית:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מז">מז</span>
<TF>וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מח">מח</span>
<TF>וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹב֥וֹת הַנָּהָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, מט">מט</span>
<TF>וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן-עַכְבּֽוֹר:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, נ">נ</span>
<TF>וַיָּ֙מָת֙ בַּ֣עַל חָנָ֔ן וַיִּמְלֹ֤ךְ תַּחְתָּיו֙ הֲדַ֔ד וְשֵׁ֥ם עִיר֖וֹ פָּ֑עִי וְשֵׁ֙ם אִשְׁתּ֤וֹ מְהֵיטַבְאֵל֙ בַּת-מַטְרֵ֔ד בַּ֖ת מֵ֥י זָהָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, נא">נא</span>
 <TF>וַיָּ֖מָת הֲדָ֑ד <B>(פ)</B> וַיִּהְיוּ֙ אַלּוּפֵ֣י אֱד֔וֹם אַלּ֥וּף תִּמְנָ֛ע אַלּ֥וּף (עליה) עַֽלְוָ֖ה אַלּ֥וּף יְתֵֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, נב">נב</span>
<TF>אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, נג">נג</span>
<TF>אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף מִבְצָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק א, נד">נד</span>
<TF>אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֖לֶּה אַלּוּפֵ֥י אֱדֽוֹם:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק ב">פרק-ב</h3><p dir="rtl">
<span dir="rtl" class="inlineHeader" id="a38_Chronicles__1, פרק ב, א">א</span>
<TF>אֵ֖לֶּה בְּנֵ֣י יִשְׂרָאֵ֑ל רְאוּבֵ֤ן שִׁמְעוֹן֙ לֵוִ֣י וִיהוּדָ֔ה יִשָׂשכָ֖ר וּזְבֻלֽוּן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, ב">ב</span>
<TF>דָּ֚ן יוֹסֵ֣ף וּבִנְיָמִ֔ן נַפְתָּלִ֖י גָּ֥ד וְאָשֵֽׁר:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ג">ג</span>
<TF>בְּנֵ֣י יְהוּדָ֗ה עֵ֤ר וְאוֹנָן֙ וְשֵׁלָ֔ה שְׁלוֹשָׁה֙ נ֣וֹלַד ל֔וֹ מִבַּת-שׁ֖וּעַ הַֽכְּנַעֲנִ֑ית וַיְהִ֞י עֵ֣ר | בְּכ֣וֹר יְהוּדָ֗ה רַ֛ע בְּעֵינֵ֥י יְהוָ֖ה וַיְמִיתֵֽהוּ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ד">ד</span>
<TF>וְתָמָר֙ כַּלָּת֔וֹ יָ֥לְדָה לּ֖וֹ אֶת-פֶּ֣רֶץ וְאֶת-זָ֑רַח כָּל-בְּנֵ֥י יְהוּדָ֖ה חֲמִשָּֽׁה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ה">ה</span>
<TF>בְּנֵי-פֶ֖רֶץ חֶצְר֥וֹן וְחָמֽוּל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ו">ו</span>
<TF>וּבְנֵ֣י זֶ֗רַח זִ֠מְרִי וְאֵיתָ֧ן וְהֵימָ֛ן וְכַלְכֹּ֥ל וָדָ֖רַע כֻּלָּ֥ם חֲמִשָּֽׁה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ז">ז</span>
<TF>וּבְנֵ֖י כַּרְמִ֑י עָכָר֙ עוֹכֵ֣ר יִשְׂרָאֵ֔ל אֲשֶׁ֥ר מָעַ֖ל בַּחֵֽרֶם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ח">ח</span>
<TF>וּבְנֵ֥י אֵיתָ֖ן עֲזַרְיָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, ט">ט</span>
<TF>וּבְנֵ֥י חֶצְר֖וֹן אֲשֶׁ֣ר נוֹלַד-ל֑וֹ אֶת-יְרַחְמְאֵ֥ל וְאֶת-רָ֖ם וְאֶת-כְּלוּבָֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, י">י</span>
<TF>וְרָ֖ם הוֹלִ֣יד אֶת-עַמִּינָדָ֑ב וְעַמִּינָדָב֙ הוֹלִ֣יד אֶת-נַחְשׁ֔וֹן נְשִׂ֖יא בְּנֵ֥י יְהוּדָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יא">יא</span>
<TF>וְנַחְשׁוֹן֙ הוֹלִ֣יד אֶת-שַׂלְמָ֔א וְשַׂלְמָ֖א הוֹלִ֥יד אֶת-בֹּֽעַז:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יב">יב</span>
<TF>וּבֹ֙עַז֙ הוֹלִ֣יד אֶת-עוֹבֵ֔ד וְעוֹבֵ֖ד הוֹלִ֥יד אֶת-יִשָֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יג">יג</span>
<TF>וְאִישַׁ֛י הוֹלִ֥יד אֶת-בְּכֹר֖וֹ אֶת-אֱלִיאָ֑ב וַאֲבִינָדָב֙ הַשֵּׁנִ֔י וְשִׁמְעָ֖א הַשְּׁלִישִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יד">יד</span>
<TF>נְתַנְאֵל֙ הָֽרְבִיעִ֔י רַדַּ֖י הַחֲמִישִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, טו">טו</span>
<TF>אֹ֚צֶם הַשִּׁשִּׁ֔י דָּוִ֖יד הַשְּׁבִעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, טז">טז</span>
<TF>(ואחיתיהם) וְאַחְיוֹתֵיהֶ֖ם צְרוּיָ֣ה וַאֲבִיגָ֑יִל וּבְנֵ֣י צְרוּיָ֗ה אַבְשַׁ֛י וְיוֹאָ֥ב וַעֲשָׂה-אֵ֖ל שְׁלֹשָֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יז">יז</span>
<TF>וַאֲבִיגַ֕יִל יָלְדָ֖ה אֶת-עֲמָשָׂ֑א וַאֲבִ֣י עֲמָשָׂ֔א יֶ֖תֶר הַיִּשְׁמְעֵאלִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יח">יח</span>
<TF>וְכָלֵ֣ב בֶּן-חֶצְר֗וֹן הוֹלִ֛יד אֶת-עֲזוּבָ֥ה אִשָּׁ֖ה וְאֶת-יְרִיע֑וֹת וְאֵ֣לֶּה בָנֶ֔יהָ יֵ֥שֶׁר וְשׁוֹבָ֖ב וְאַרְדּֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, יט">יט</span>
<TF>וַתָּ֖מָת עֲזוּבָ֑ה וַיִּֽקַּֽח-ל֤וֹ כָלֵב֙ אֶת-אֶפְרָ֔ת וַתֵּ֥לֶד ל֖וֹ אֶת-חֽוּר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כ">כ</span>
<TF>וְחוּר֙ הוֹלִ֣יד אֶת-אוּרִ֔י וְאוּרִ֖י הוֹלִ֥יד אֶת-בְּצַלְאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, כא">כא</span>
<TF>וְאַחַ֗ר בָּ֤א חֶצְרוֹן֙ אֶל-בַּת-מָכִיר֙ אֲבִ֣י גִלְעָ֔ד וְה֣וּא לְקָחָ֔הּ וְה֖וּא בֶּן-שִׁשִּׁ֣ים שָׁנָ֑ה וַתֵּ֥לֶד ל֖וֹ אֶת-שְׂגֽוּב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כב">כב</span>
<TF>וּשְׂג֖וּב הוֹלִ֣יד אֶת-יָאִ֑יר וַֽיְהִי-ל֗וֹ עֶשְׂרִ֤ים וְשָׁלוֹשׁ֙ עָרִ֔ים בְּאֶ֖רֶץ הַגִּלְעָֽד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, כג">כג</span>
<TF>וַיִּקַּ֣ח גְּשֽׁוּר-וַ֠אֲרָם אֶת-חַוֹּ֙ת יָאִ֧יר מֵאִתָּ֛ם אֶת-קְנָ֥ת וְאֶת-בְּנֹתֶ֖יהָ שִׁשִּׁ֣ים עִ֑יר כָּל-אֵ֕לֶּה בְּנֵ֖י מָכִ֥יר אֲבִי-גִלְעָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כד">כד</span>
<TF>וְאַחַ֥ר מוֹת-חֶצְר֖וֹן בְּכָלֵ֣ב אֶפְרָ֑תָה וְאֵ֤שֶׁת חֶצְרוֹן֙ אֲבִיָּ֔ה וַתֵּ֣לֶד ל֔וֹ אֶת-אַשְׁח֖וּר אֲבִ֥י תְקֽוֹעַ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, כה">כה</span>
<TF>וַיִּהְי֧וּ בְנֵי-יְרַחְמְאֵ֛ל בְּכ֥וֹר חֶצְר֖וֹן הַבְּכ֣וֹר | רָ֑ם וּבוּנָ֥ה וָאֹ֛רֶן וָאֹ֖צֶם אֲחִיָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כו">כו</span>
<TF>וַתְּהִ֙י אִשָּׁ֥ה אַחֶ֛רֶת לִֽירַחְמְאֵ֖ל וּשְׁמָ֣הּ עֲטָרָ֑ה הִ֖יא אֵ֥ם אוֹנָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, כז">כז</span>
<TF>וַיִּהְי֥וּ בְנֵי-רָ֖ם בְּכ֣וֹר יְרַחְמְאֵ֑ל מַ֥עַץ וְיָמִ֖ין וָעֵֽקֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כח">כח</span>
<TF>וַיִּהְי֥וּ בְנֵי-אוֹנָ֖ם שַׁמַּ֣י וְיָדָ֑ע וּבְנֵ֣י שַׁמַּ֔י נָדָ֖ב וַאֲבִישֽׁוּר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, כט">כט</span>
<TF>וְשֵׁ֛ם אֵ֥שֶׁת אֲבִישׁ֖וּר אֲבִיהָ֑יִל וַתֵּ֣לֶד ל֔וֹ אֶת-אַחְבָּ֖ן וְאֶת-מוֹלִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, ל">ל</span>
<TF>וּבְנֵ֥י נָדָ֖ב סֶ֣לֶד וְאַפָּ֑יִם וַיָּ֥מָת סֶ֖לֶד לֹ֥א בָנִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לא">לא</span>
<TF>וּבְנֵ֥י אַפַּ֖יִם יִשְׁעִ֑י וּבְנֵ֤י יִשְׁעִי֙ שֵׁשָׁ֔ן וּבְנֵ֥י שֵׁשָׁ֖ן אַחְלָֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לב">לב</span>
<TF>וּבְנֵ֤י יָדָע֙ אֲחִ֣י שַׁמַּ֔י יֶ֖תֶר וְיוֹנָתָ֑ן וַיָּ֥מָת יֶ֖תֶר לֹ֥א בָנִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, לג">לג</span>
<TF>וּבְנֵ֥י יוֹנָתָ֖ן פֶּ֣לֶת וְזָזָ֑א אֵ֥לֶּה הָי֖וּ בְּנֵ֥י יְרַחְמְאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לד">לד</span>
<TF>וְלֹֽא-הָיָ֧ה לְשֵׁשָׁ֛ן בָּנִ֖ים כִּ֣י אִם-בָּנ֑וֹת וּלְשֵׁשָׁ֛ן עֶ֥בֶד מִצְרִ֖י וּשְׁמ֥וֹ יַרְחָֽע:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לה">לה</span>
<TF>וַיִּתֵּ֙ן שֵׁשָׁ֧ן אֶת-בִּתּ֛וֹ לְיַרְחָ֥ע עַבְדּ֖וֹ לְאִשָּׁ֑ה וַתֵּ֥לֶד ל֖וֹ אֶת-עַתָּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לו">לו</span>
<TF>וְעַתַּי֙ הֹלִ֣יד אֶת-נָתָ֔ן וְנָתָ֖ן הוֹלִ֥יד אֶת-זָבָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לז">לז</span>
<TF>וְזָבָד֙ הוֹלִ֣יד אֶת-אֶפְלָ֔ל וְאֶפְלָ֖ל הוֹלִ֥יד אֶת-עוֹבֵֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לח">לח</span>
<TF>וְעוֹבֵד֙ הוֹלִ֣יד אֶת-יֵה֔וּא וְיֵה֖וּא הוֹלִ֥יד אֶת-עֲזַרְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, לט">לט</span>
<TF>וַעֲזַרְיָה֙ הֹלִ֣יד אֶת-חָ֔לֶץ וְחֶ֖לֶץ הֹלִ֥יד אֶת-אֶלְעָשָֽׂה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מ">מ</span>
<TF>וְאֶלְעָשָׂה֙ הֹלִ֣יד אֶת-סִֽסְמָ֔י וְסִסְמַ֖י הֹלִ֥יד אֶת-שַׁלּֽוּם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מא">מא</span>
<TF>וְשַׁלּוּם֙ הוֹלִ֣יד אֶת-יְקַמְיָ֔ה וִֽיקַמְיָ֖ה הֹלִ֥יד אֶת-אֱלִישָׁמָֽע:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, מב">מב</span>
<TF>וּבְנֵ֤י כָלֵב֙ אֲחִ֣י יְרַחְמְאֵ֔ל מֵישָׁ֥ע בְּכֹר֖וֹ ה֣וּא אֲבִי-זִ֑יף וּבְנֵ֥י מָרֵשָׁ֖ה אֲבִ֥י חֶבְרֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מג">מג</span>
<TF>וּבְנֵ֖י חֶבְר֑וֹן קֹ֥רַח וְתַפֻּ֖חַ וְרֶ֥קֶם וָשָֽׁמַע:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מד">מד</span>
<TF>וְשֶׁ֣מַע הוֹלִ֔יד אֶת-רַ֖חַם אֲבִ֣י יָרְקֳעָ֑ם וְרֶ֖קֶם הוֹלִ֥יד אֶת-שַׁמָּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מה">מה</span>
<TF>וּבֶן-שַׁמַּ֖י מָע֑וֹן וּמָע֖וֹן אֲבִ֥י בֵֽית-צֽוּר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מו">מו</span>
<TF>וְעֵיפָה֙ פִּילֶ֣גֶשׁ כָּלֵ֔ב יָֽלְדָ֛ה אֶת-חָרָ֥ן וְאֶת-מוֹצָ֖א וְאֶת-גָּזֵ֑ז וְחָרָ֖ן הֹלִ֥יד אֶת-גָּזֵֽז:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, מז">מז</span>
<TF>וּבְנֵ֖י יָהְדָּ֑י רֶ֧גֶם וְיוֹתָ֛ם וְגֵישָׁ֥ן וָפֶ֖לֶט וְעֵיפָ֥ה וָשָֽׁעַף:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מח">מח</span>
<TF>פִּלֶ֤גֶשׁ כָּלֵב֙ מַעֲכָ֔ה יָ֥לַד שֶׁ֖בֶר וְאֶֽת-תִּרְחֲנָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, מט">מט</span>
<TF>וַתֵּ֗לֶד שַׁ֚עַף אֲבִ֣י מַדְמַנָּ֔ה אֶת-שְׁוָ֛א אֲבִ֥י מַכְבֵּנָ֖ה וַאֲבִ֣י גִבְעָ֑א וּבַת-כָּלֵ֖ב עַכְסָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, נ">נ</span>
<TF>אֵ֤לֶּה הָיוּ֙ בְּנֵ֣י כָלֵ֔ב בֶּן-ח֖וּר בְּכ֣וֹר אֶפְרָ֑תָה שׁוֹבָ֕ל אֲבִ֖י קִרְיַ֥ת יְעָרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, נא">נא</span>
<TF>שַׂלְמָא֙ אֲבִ֣י בֵֽית-לָ֔חֶם חָרֵ֖ף אֲבִ֥י בֵית-גָּדֵֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, נב">נב</span>
<TF>וַיִּהְי֤וּ בָנִים֙ לְשׁוֹבָ֔ל אֲבִ֖י קִרְיַ֣ת יְעָרִ֑ים הָרֹאֶ֖ה חֲצִ֥י הַמְּנֻחֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, נג">נג</span>
<TF>וּמִשְׁפְּחוֹת֙ קִרְיַ֣ת יְעָרִ֔ים הַיִּתְרִי֙ וְהַפּוּתִ֔י וְהַשֻּׁמָתִ֖י וְהַמִּשְׁרָעִ֑י מֵאֵ֗לֶּה יָצְאוּ֙ הַצָּ֣רְעָתִ֔י וְהָאֶשְׁתָּ֖אֻֽלִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ב, נד">נד</span>
<TF>בְּנֵ֣י שַׂלְמָ֗א בֵּ֥ית לֶ֙חֶם֙ וּנְט֣וֹפָתִ֔י עַטְר֖וֹת בֵּ֣ית יוֹאָ֑ב וַחֲצִ֥י הַמָּנַחְתִּ֖י הַצָּרְעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ב, נה">נה</span>
<TF>וּמִשְׁפְּח֤וֹת סֹפְרִים֙ (ישבו) יֹשְׁבֵ֣י יַעְבֵּ֔ץ תִּרְעָתִ֥ים שִׁמְעָתִ֖ים שׂוּכָתִ֑ים הֵ֚מָּה הַקִּינִ֣ים הַבָּאִ֔ים מֵחַמַּ֖ת אֲבִ֥י בֵית-רֵכָֽב:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק ג">פרק-ג</h3><p dir="rtl">
<span dir="rtl" class="inlineHeader" id="a38_Chronicles__1, פרק ג, א">א</span>
<TF>וְאֵ֤לֶּה הָיוּ֙ בְּנֵ֣י דָויִ֔ד אֲשֶׁ֥ר נֽוֹלַד-ל֖וֹ בְּחֶבְר֑וֹן הַבְּכ֣וֹר | אַמְנֹ֗ן לַאֲחִינֹ֙עַם֙ הַיִּזְרְעֵאלִ֔ית שֵׁנִי֙ דָּנִיֵּ֔אל לַאֲבִיגַ֖יִל הַֽכַּרְמְלִֽית:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ב">ב</span>
<TF>הַשְּׁלִשִׁי֙ לְאַבְשָׁל֣וֹם בֶּֽן-מַעֲכָ֔ה בַּת-תַּלְמַ֖י מֶ֣לֶךְ גְּשׁ֑וּר הָרְבִיעִ֖י אֲדֹנִיָּ֥ה בֶן-חַגִּֽית:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ג">ג</span>
<TF>הַחֲמִישִׁ֥י שְׁפַטְיָ֖ה לַאֲבִיטָ֑ל הַשִּׁשִּׁ֥י יִתְרְעָ֖ם לְעֶגְלָ֥ה אִשְׁתּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ד">ד</span>
<TF>שִׁשָּׁה֙ נֽוֹלַד-ל֣וֹ בְחֶבְר֔וֹן וַיִּ֙מְלָךְ-שָׁ֔ם שֶׁ֥בַע שָׁנִ֖ים וְשִׁשָּׁ֣ה חֳדָשִׁ֑ים וּשְׁלֹשִׁ֤ים וְשָׁלוֹשׁ֙ שָׁנָ֔ה מָלַ֖ךְ בִּירוּשָׁלִָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ג, ה">ה</span>
<TF>וְאֵ֥לֶּה נוּלְּדוּ-ל֖וֹ בִּירוּשָׁלָ֑יִם שִׁ֠מְעָא וְשׁוֹבָ֞ב וְנָתָ֤ן וּשְׁלֹמֹה֙ אַרְבָּעָ֔ה לְבַת-שׁ֖וּעַ בַּת-עַמִּיאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ו">ו</span>
<TF>וְיִבְחָ֥ר וֶאֱלִישָׁמָ֖ע וֶאֱלִיפָֽלֶט:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ז">ז</span>
<TF>וְנֹ֥גַהּ וְנֶ֖פֶג וְיָפִֽיעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ח">ח</span>
<TF>וֶאֱלִישָׁמָ֧ע וְאֶלְיָדָ֛ע וֶאֱלִיפֶ֖לֶט תִּשְׁעָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, ט">ט</span>
<TF>כֹּ֖ל בְּנֵ֣י דָוִ֑יד מִלְּבַ֥ד בְּֽנֵי-פִֽילַגְשִׁ֖ים וְתָמָ֥ר אֲחוֹתָֽם:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ג, י">י</span>
<TF>וּבֶן-שְׁלֹמֹ֖ה רְחַבְעָ֑ם אֲבִיָּ֥ה בְנ֛וֹ אָסָ֥א בְנ֖וֹ יְהוֹשָׁפָ֥ט בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יא">יא</span>
<TF>יוֹרָ֥ם בְּנ֛וֹ אֲחַזְיָ֥הוּ בְנ֖וֹ יוֹאָ֥שׁ בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יב">יב</span>
<TF>אֲמַצְיָ֧הוּ בְנ֛וֹ עֲזַרְיָ֥ה בְנ֖וֹ יוֹתָ֥ם בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יג">יג</span>
<TF>אָחָ֥ז בְּנ֛וֹ חִזְקִיָּ֥הוּ בְנ֖וֹ מְנַשֶּׁ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יד">יד</span>
<TF>אָמ֥וֹן בְּנ֖וֹ יֹאשִׁיָּ֥הוּ בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, טו">טו</span>
<TF>וּבְנֵי֙ יֹאשִׁיָּ֔הוּ הַבְּכוֹר֙ יוֹחָנָ֔ן הַשֵּׁנִ֖י יְהוֹיָקִ֑ים הַשְּׁלִשִׁי֙ צִדְקִיָּ֔הוּ הָרְבִיעִ֖י שַׁלּֽוּם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, טז">טז</span>
<TF>וּבְנֵ֖י יְהוֹיָקִ֑ים יְכָנְיָ֥ה בְנ֖וֹ צִדְקִיָּ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יז">יז</span>
<TF>וּבְנֵי֙ יְכָנְיָ֣ה אַסִּ֔ר שְׁאַלְתִּיאֵ֖ל בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יח">יח</span>
<TF>וּמַלְכִּירָ֥ם וּפְדָיָ֖ה וְשֶׁנְאַצַּ֑ר יְקַמְיָ֥ה הוֹשָׁמָ֖ע וּנְדַבְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, יט">יט</span>
<TF>וּבְנֵ֣י פְדָיָ֔ה זְרֻבָּבֶ֖ל וְשִׁמְעִ֑י וּבֶן-זְרֻבָּבֶל֙ מְשֻׁלָּ֣ם וַחֲנַנְיָ֔ה וּשְׁלֹמִ֖ית אֲחוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, כ">כ</span>
<TF>וַחֲשֻׁבָ֡ה וָ֠אֹהֶל וּבֶרֶכְיָ֧ה וַֽחֲסַדְיָ֛ה י֥וּשַׁב חֶ֖סֶד חָמֵֽשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, כא">כא</span>
<TF>וּבֶן-חֲנַנְיָ֖ה פְּלַטְיָ֣ה וִישַֽׁעְיָ֑ה בְּנֵ֤י רְפָיָה֙ בְּנֵ֣י אַרְנָ֔ן בְּנֵ֥י עֹבַדְיָ֖ה בְּנֵ֥י שְׁכַנְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, כב">כב</span>
<TF>וּבְנֵ֥י שְׁכַנְיָ֖ה שְׁמַעְיָ֑ה וּבְנֵ֣י שְׁמַעְיָ֗ה חַטּ֡וּשׁ וְ֠יִגְאָל וּבָרִ֧יחַ וּנְעַרְיָ֛ה וְשָׁפָ֖ט שִׁשָּֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ג, כג">כג</span>
<TF>וּבֶן-נְעַרְיָ֗ה אֶלְיוֹעֵינַ֧י וְחִזְקִיָּ֛ה וְעַזְרִיקָ֖ם שְׁלֹשָֽׁה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ג, כד">כד</span>
<TF>וּבְנֵ֣י אֶלְיוֹעֵינַ֗י (הדיוהו) הוֹדַוְיָ֡הוּ וְאֶלְיָשִׁ֡יב וּפְלָיָ֡ה וְ֠עַקּוּב וְיוֹחָנָ֧ן וּדְלָיָ֛ה וַעֲנָ֖נִי שִׁבְעָֽה:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק ד">פרק-ד</h3><p dir="rtl">
<span dir="rtl" class="inlineHeader" id="a38_Chronicles__1, פרק ד, א">א</span>
<TF>בְּנֵ֖י יְהוּדָ֑ה פֶּ֧רֶץ חֶצְר֛וֹן וְכַרְמִ֖י וְח֥וּר וְשׁוֹבָֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ב">ב</span>
<TF>וּרְאָיָ֤ה בֶן-שׁוֹבָל֙ הוֹלִ֣יד אֶת-יַ֔חַת וְיַ֣חַת הֹלִ֔יד אֶת-אֲחוּמַ֖י וְאֶת-לָ֑הַד אֵ֖לֶּה מִשְׁפְּח֥וֹת הַצָּֽרְעָתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, ג">ג</span>
<TF>וְאֵ֙לֶּה֙ אֲבִ֣י עֵיטָ֔ם יִזְרְעֶ֥אל וְיִשְׁמָ֖א וְיִדְבָּ֑שׁ וְשֵׁ֥ם אֲחוֹתָ֖ם הַצְלֶלְפּֽוֹנִי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ד">ד</span>
<TF>וּפְנוּאֵל֙ אֲבִ֣י גְדֹ֔ר וְעֵ֖זֶר אֲבִ֣י חוּשָׁ֑ה אֵ֤לֶּה בְנֵי-חוּר֙ בְּכ֣וֹר אֶפְרָ֔תָה אֲבִ֖י בֵּ֥ית לָֽחֶם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ה">ה</span>
<TF>וּלְאַשְׁחוּר֙ אֲבִ֣י תְק֔וֹעַ הָי֖וּ שְׁתֵּ֣י נָשִׁ֑ים חֶלְאָ֖ה וְנַעֲרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ו">ו</span>
<TF>וַתֵּ֙לֶד ל֤וֹ נַעֲרָה֙ אֶת-אֲחֻזָּ֣ם וְאֶת-חֵ֔פֶר וְאֶת-תֵּימְנִ֖י וְאֶת-הָאֲחַשְׁתָּרִ֑י אֵ֖לֶּה בְּנֵ֥י נַעֲרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ז">ז</span>
<TF>וּבְנֵ֖י חֶלְאָ֑ה צֶ֥רֶת (יצחר) וְצֹ֖חַר וְאֶתְנָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ח">ח</span>
<TF>וְק֣וֹץ הוֹלִ֔יד אֶת-עָנ֖וּב וְאֶת-הַצֹּבֵבָ֑ה וּמִשְׁפְּח֥וֹת אֲחַרְחֵ֖ל בֶּן-הָרֽוּם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ט">ט</span>
<TF>וַיְהִ֣י יַעְבֵּ֔ץ נִכְבָּ֖ד מֵאֶחָ֑יו וְאִמּ֗וֹ קָרְאָ֙ה שְׁמ֤וֹ יַעְבֵּץ֙ לֵאמֹ֔ר כִּ֥י יָלַ֖דְתִּי בְּעֹֽצֶב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, י">י</span>
<TF>וַיִּקְרָ֣א יַ֠עְבֵּץ לֵאלֹהֵ֙י יִשְׂרָאֵ֜ל לֵאמֹ֗ר אִם-בָּרֵ֙ךְ תְּבָרֲכֵ֜נִי וְהִרְבִּ֤יתָ אֶת-גְּבוּלִי֙ וְהָיְתָ֤ה יָדְךָ֙ עִמִּ֔י וְעָשִׂ֥יתָ מֵּרָעָ֖ה לְבִלְתִּ֣י עָצְבִּ֑י וַיָּבֵ֥א אֱלֹהִ֖ים אֵ֥ת אֲשֶׁר-שָׁאָֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, יא">יא</span>
<TF>וּכְל֥וּב אֲחִֽי-שׁוּחָ֖ה הוֹלִ֣יד אֶת-מְחִ֑יר ה֖וּא אֲבִ֥י אֶשְׁתּֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, יב">יב</span>
<TF>וְאֶשְׁתּ֗וֹן הוֹלִ֞יד אֶת-בֵּ֤ית רָפָא֙ וְאֶת-פָּסֵ֔חַ וְאֶת-תְּחִנָּ֖ה אֲבִ֣י עִ֣יר נָחָ֑שׁ אֵ֖לֶּה אַנְשֵׁ֥י רֵכָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, יג">יג</span>
<TF>וּבְנֵ֣י קְנַ֔ז עָתְנִיאֵ֖ל וּשְׂרָיָ֑ה וּבְנֵ֥י עָתְנִיאֵ֖ל חֲתַֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, יד">יד</span>
<TF>וּמְעוֹנֹתַ֖י הוֹלִ֣יד אֶת-עָפְרָ֑ה וּשְׂרָיָ֗ה הוֹלִ֤יד אֶת-יוֹאָב֙ אֲבִי֙ גֵּ֣יא חֲרָשִׁ֔ים כִּ֥י חֲרָשִׁ֖ים הָיֽוּ:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, טו">טו</span>
<TF>וּבְנֵי֙ כָּלֵ֣ב בֶּן-יְפֻנֶּ֔ה עִ֥ירוּ אֵלָ֖ה וָנָ֑עַם וּבְנֵ֥י אֵלָ֖ה וּקְנַֽז:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, טז">טז</span>
<TF>וּבְנֵ֖י יְהַלֶּלְאֵ֑ל זִ֣יף וְזִיפָ֔ה תִּירְיָ֖א וַאֲשַׂרְאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, יז">יז</span>
<TF>וּבֶן-עֶזְרָ֔ה יֶ֥תֶר וּמֶ֖רֶד וְעֵ֣פֶר וְיָל֑וֹן וַתַּ֙הַר֙ אֶת-מִרְיָ֣ם וְאֶת-שַׁמַּ֔י וְאֶת-יִשְׁבָּ֖ח אֲבִ֥י אֶשְׁתְּמֹֽעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, יח">יח</span>
<TF>וְאִשְׁתּ֣וֹ הַיְהֻדִיָּ֗ה יָלְדָ֞ה אֶת-יֶ֙רֶד אֲבִ֤י גְדוֹר֙ וְאֶת-חֶ֙בֶר֙ אֲבִ֣י שׂוֹכ֔וֹ וְאֶת-יְקֽוּתִיאֵ֖ל אֲבִ֣י זָנ֑וֹחַ וְאֵ֗לֶּה בְּנֵי֙ בִּתְיָ֣ה בַת-פַּרְעֹ֔ה אֲשֶׁ֥ר לָקַ֖ח מָֽרֶד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, יט">יט</span>
<TF>וּבְנֵי֙ אֵ֣שֶׁת הֽוֹדִיָּ֔ה אֲח֣וֹת נַ֔חַם אֲבִ֥י קְעִילָ֖ה הַגַּרְמִ֑י וְאֶשְׁתְּמֹ֖עַ הַמַּעֲכָתִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כ">כ</span>
<TF>וּבְנֵ֣י שִׁימ֔וֹן אַמְנ֣וֹן וְרִנָּ֔ה בֶּן-חָנָ֖ן (ותולון) וְתִיל֑וֹן וּבְנֵ֣י יִשְׁעִ֔י זוֹחֵ֖ת וּבֶן-זוֹחֵֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כא">כא</span>
<TF>בְּנֵי֙ שֵׁלָ֣ה בֶן-יְהוּדָ֔ה עֵ֚ר אֲבִ֣י לֵכָ֔ה וְלַעְדָּ֖ה אֲבִ֣י מָרֵשָׁ֑ה וּמִשְׁפְּח֛וֹת בֵּית-עֲבֹדַ֥ת הַבֻּ֖ץ לְבֵ֥ית אַשְׁבֵּֽעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כב">כב</span>
<TF>וְיוֹקִ֞ים וְאַנְשֵׁ֣י כֹזֵבָ֗א וְיוֹאָ֧שׁ וְשָׂרָ֛ף אֲשֶׁר-בָּעֲל֥וּ לְמוֹאָ֖ב וְיָשֻׁ֣בִי לָ֑חֶם וְהַדְּבָרִ֖ים עַתִּיקִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כג">כג</span>
<TF>הֵ֚מָּה הַיּ֣וֹצְרִ֔ים וְיֹשְׁבֵ֥י נְטָעִ֖ים וּגְדֵרָ֑ה עִם-הַמֶּ֥לֶךְ בִּמְלַאכְתּ֖וֹ יָ֥שְׁבוּ שָֽׁם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, כד">כד</span>
<TF>בְּנֵ֖י שִׁמְע֑וֹן נְמוּאֵ֣ל וְיָמִ֔ין יָרִ֖יב זֶ֥רַח שָׁאֽוּל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כה">כה</span>
<TF>שַׁלֻּ֥ם בְּנ֛וֹ מִבְשָׂ֥ם בְּנ֖וֹ מִשְׁמָ֥ע בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כו">כו</span>
<TF>וּבְנֵ֖י מִשְׁמָ֑ע חַמּוּאֵ֥ל בְּנ֛וֹ זַכּ֥וּר בְּנ֖וֹ שִׁמְעִ֥י בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כז">כז</span>
<TF>וּלְשִׁמְעִ֞י בָּנִ֙ים שִׁשָּׁ֤ה עָשָׂר֙ וּבָנ֣וֹת שֵׁ֔שׁ וּלְאֶחָ֕יו אֵ֖ין בָּנִ֣ים רַבִּ֑ים וְכֹל֙ מִשְׁפַּחְתָּ֔ם לֹ֥א הִרְבּ֖וּ עַד-בְּנֵ֥י יְהוּדָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ד, כח">כח</span>
<TF>וַיֵּֽשְׁב֛וּ בִּבְאֵֽר-שֶׁ֥בַע וּמוֹלָדָ֖ה וַחֲצַ֥ר שׁוּעָֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, כט">כט</span>
<TF>וּבְבִלְהָ֥ה וּבְעֶ֖צֶם וּבְתוֹלָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, ל">ל</span>
<TF>וּבִבְתוּאֵ֥ל וּבְחָרְמָ֖ה וּבְצִֽיקְלָֽג:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לא">לא</span>
<TF>וּבְבֵ֤ית מַרְכָּבוֹת֙ וּבַחֲצַ֣ר סוּסִ֔ים וּבְבֵ֥ית בִּרְאִ֖י וּֽבְשַׁעֲרָ֑יִם אֵ֥לֶּה עָרֵיהֶ֖ם עַד-מְלֹ֥ךְ דָּוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לב">לב</span>
<TF>וְחַצְרֵיהֶם֙ עֵיטָ֣ם וָעַ֔יִן רִמּ֥וֹן וְתֹ֖כֶן וְעָשָׁ֑ן עָרִ֖ים חָמֵֽשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לג">לג</span>
 <TF>וְכָל חַצְרֵיהֶ֗ם אֲשֶׁ֧ר סְבִיב֛וֹת הֶעָרִ֥ים הָאֵ֖לֶּה עַד בָּ֑עַל <B>(ס)</B> זֹ֚את מוֹשְׁבֹתָ֔ם וְהִתְיַחְשָׂ֖ם לָהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לד">לד</span>
<TF>וּמְשׁוֹבָ֣ב וְיַמְלֵ֔ךְ וְיוֹשָׁ֖ה בֶּן-אֲמַצְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לה">לה</span>
<TF>וְיוֹאֵ֑ל וְיֵהוּא֙ בֶּן-י֣וֹשִׁבְיָ֔ה בֶּן-שְׂרָיָ֖ה בֶּן-עֲשִׂיאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לו">לו</span>
<TF>וְאֶלְיוֹעֵינַ֡י וְֽיַעֲקֹ֡בָה וִ֠ישׁוֹחָיָה וַעֲשָׂיָ֧ה וַעֲדִיאֵ֛ל וִישִׂימִאֵ֖ל וּבְנָיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לז">לז</span>
<TF>וְזִיזָ֙א בֶן-שִׁפְעִ֧י בֶן-אַלּ֛וֹן בֶּן-יְדָיָ֥ה בֶן-שִׁמְרִ֖י בֶּן-שְׁמַֽעְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לח">לח</span>
<TF>אֵ֚לֶּה הַבָּאִ֣ים בְּשֵׁמ֔וֹת נְשִׂיאִ֖ים בְּמִשְׁפְּחוֹתָ֑ם וּבֵית֙ אֲב֣וֹתֵיהֶ֔ם פָּרְצ֖וּ לָרֽוֹב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, לט">לט</span>
<TF>וַיֵּלְכוּ֙ לִמְב֣וֹא גְדֹ֔ר עַ֖ד לְמִזְרַ֣ח הַגָּ֑יְא לְבַקֵּ֥שׁ מִרְעֶ֖ה לְצֹאנָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, מ">מ</span>
<TF>וַֽיִּמְצְא֤וּ מִרְעֶה֙ שָׁמֵ֣ן וָט֔וֹב וְהָאָ֙רֶץ֙ רַחֲבַ֣ת יָדַ֔יִם וְשֹׁקֶ֖טֶת וּשְׁלֵוָ֑ה כִּ֣י מִן-חָ֔ם הַיֹּשְׁבִ֥ים שָׁ֖ם לְפָנִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, מא">מא</span>
<TF>וַיָּבֹ֡אוּ אֵלֶּה֩ הַכְּתוּבִ֙ים בְּשֵׁמ֜וֹת בִּימֵ֣י | יְחִזְקִיָּ֣הוּ מֶֽלֶךְ-יְהוּדָ֗ה וַיַּכּ֙וּ אֶת-אָהֳלֵיהֶ֜ם וְאֶת-(המעינים) הַמְּעוּנִ֙ים אֲשֶׁ֤ר נִמְצְאוּ-שָׁ֙מָּה֙ וַיַּחֲרִימֻם֙ עַד-הַיּ֣וֹם הַזֶּ֔ה וַיֵּשְׁב֖וּ תַּחְתֵּיהֶ֑ם כִּֽי-מִרְעֶ֥ה לְצֹאנָ֖ם שָֽׁם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, מב">מב</span>
<TF>וּמֵהֶ֣ם | מִן-בְּנֵ֣י שִׁמְע֗וֹן הָלְכוּ֙ לְהַ֣ר שֵׂעִ֔יר אֲנָשִׁ֖ים חֲמֵ֣שׁ מֵא֑וֹת וּפְלַטְיָ֡ה וּ֠נְעַרְיָה וּרְפָיָ֧ה וְעֻזִּיאֵ֛ל בְּנֵ֥י יִשְׁעִ֖י בְּרֹאשָֽׁם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ד, מג">מג</span>
<TF>וַיַּכּ֕וּ אֶת-שְׁאֵרִ֥ית הַפְּלֵטָ֖ה לַעֲמָלֵ֑ק וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק ה">פרק-ה</h3><p dir="rtl">
<span dir="rtl" class="inlineHeader" id="a38_Chronicles__1, פרק ה, א">א</span>
<TF>וּבְנֵ֙י רְאוּבֵ֥ן בְּכֽוֹר-יִשְׂרָאֵל֮ כִּ֣י ה֣וּא הַבְּכוֹר֒ וּֽבְחַלְּלוֹ֙ יְצוּעֵ֣י אָבִ֔יו נִתְּנָה֙ בְּכֹ֣רָת֔וֹ לִבְנֵ֥י יוֹסֵ֖ף בֶּן-יִשְׂרָאֵ֑ל וְלֹ֥א לְהִתְיַחֵ֖שׂ לַבְּכֹרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ב">ב</span>
<TF>כִּ֤י יְהוּדָה֙ גָּבַ֣ר בְּאֶחָ֔יו וּלְנָגִ֖יד מִמֶּ֑נּוּ וְהַבְּכֹרָ֖ה לְיוֹסֵֽף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, ג">ג</span>
<TF>בְּנֵ֥י רְאוּבֵ֖ן בְּכ֣וֹר יִשְׂרָאֵ֑ל חֲנ֥וֹךְ וּפַלּ֖וּא חֶצְר֥וֹן וְכַרְמִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ד">ד</span>
<TF>בְּנֵ֖י יוֹאֵ֑ל שְׁמַֽעְיָ֥ה בְנ֛וֹ גּ֥וֹג בְּנ֖וֹ שִׁמְעִ֥י בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ה">ה</span>
<TF>מִיכָ֥ה בְנ֛וֹ רְאָיָ֥ה בְנ֖וֹ בַּ֥עַל בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ו">ו</span>
<TF>בְּאֵרָ֣ה בְנ֔וֹ אֲשֶׁ֣ר הֶגְלָ֔ה תִּלְּגַ֥ת פִּלְנְאֶ֖סֶר מֶ֣לֶךְ אַשֻּׁ֑ר ה֥וּא נָשִׂ֖יא לָרֽאוּבֵנִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ז">ז</span>
<TF>וְאֶחָיו֙ לְמִשְׁפְּחֹתָ֔יו בְּהִתְיַחֵ֖שׂ לְתֹלְדוֹתָ֑ם הָרֹ֥אשׁ יְעִיאֵ֖ל וּזְכַרְיָֽהוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ח">ח</span>
<TF>וּבֶ֙לַע֙ בֶּן-עָזָ֔ז בֶּן-שֶׁ֖מַע בֶּן-יוֹאֵ֑ל ה֚וּא יוֹשֵׁ֣ב בַּעֲרֹעֵ֔ר וְעַד-נְב֖וֹ וּבַ֥עַל מְעֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ט">ט</span>
<TF>וְלַמִּזְרָ֗ח יָשַׁב֙ עַד-לְב֣וֹא מִדְבָּ֔רָה לְמִן-הַנָּהָ֖ר פְּרָ֑ת כִּ֧י מִקְנֵיהֶ֛ם רָב֖וּ בְּאֶ֥רֶץ גִּלְעָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, י">י</span>
<TF>וּבִימֵ֣י שָׁא֗וּל עָשׂ֤וּ מִלְחָמָה֙ עִם-הַֽהַגְרִאִ֔ים וַֽיִּפְּל֖וּ בְּיָדָ֑ם וַיֵּשְׁבוּ֙ בְּאָ֣הֳלֵיהֶ֔ם עַֽל-כָּל-פְּנֵ֖י מִזְרָ֥ח לַגִּלְעָֽד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, יא">יא</span>
<TF>וּבְנֵי-גָ֣ד לְנֶגְדָּ֗ם יָֽשְׁב֛וּ בְּאֶ֥רֶץ הַבָּשָׁ֖ן עַד-סַלְכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, יב">יב</span>
<TF>יוֹאֵ֣ל הָרֹ֔אשׁ וְשָׁפָ֖ם הַמִּשְׁנֶ֑ה וְיַעְנַ֥י וְשָׁפָ֖ט בַּבָּשָֽׁן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, יג">יג</span>
<TF>וַאֲחֵיהֶ֞ם לְבֵ֣ית אֲבוֹתֵיהֶ֗ם מִֽיכָאֵ֡ל וּמְשֻׁלָּ֡ם וְ֠שֶׁבַע וְיוֹרַ֧י וְיַעְכָּ֛ן וְזִ֥יעַ וָעֵ֖בֶר שִׁבְעָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, יד">יד</span>
<TF>אֵ֣לֶּה | בְּנֵ֣י אֲבִיחַ֗יִל בֶּן-חוּרִ֡י בֶּן-יָ֠רוֹחַ בֶּן-גִּלְעָ֧ד בֶּן-מִיכָאֵ֛ל בֶּן-יְשִׁישַׁ֥י בֶּן-יַחְדּ֖וֹ בֶּן-בּֽוּז:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, טו">טו</span>
<TF>אֲחִי֙ בֶּן-עַבְדִּיאֵ֣ל בֶּן-גּוּנִ֔י רֹ֖אשׁ לְבֵ֥ית אֲבוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, טז">טז</span>
<TF>וַיֵּֽשְׁב֛וּ בַּגִּלְעָ֥ד בַּבָּשָׁ֖ן וּבִבְנֹתֶ֑יהָ וּבְכָֽל-מִגְרְשֵׁ֥י שָׁר֖וֹן עַל-תּוֹצְאוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, יז">יז</span>
<TF>כֻּלָּם֙ הִתְיַחְשׂ֔וּ בִּימֵ֖י יוֹתָ֣ם מֶֽלֶךְ-יְהוּדָ֑ה וּבִימֵ֖י יָרָבְעָ֥ם מֶֽלֶךְ-יִשְׂרָאֵֽל:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, יח">יח</span>
<TF>בְּנֵֽי-רְאוּבֵ֙ן וְגָדִ֜י וַחֲצִ֥י שֵֽׁבֶט-מְנַשֶּׁה֮ מִן-בְּנֵי-חַיִל֒ אֲ֠נָשִׁים נֹשְׂאֵ֙י מָגֵ֤ן וְחֶ֙רֶב֙ וְדֹ֣רְכֵי קֶ֔שֶׁת וּלְמוּדֵ֖י מִלְחָמָ֑ה אַרְבָּעִ֙ים וְאַרְבָּעָ֥ה אֶ֛לֶף וּשְׁבַע-מֵא֥וֹת וְשִׁשִּׁ֖ים יֹצְאֵ֥י צָבָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, יט">יט</span>
<TF>וַיַּעֲשׂ֥וּ מִלְחָמָ֖ה עִם-הַֽהַגְרִיאִ֑ים וִיט֥וּר וְנָפִ֖ישׁ וְנוֹדָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כ">כ</span>
<TF>וַיֵּעָזְר֣וּ עֲלֵיהֶ֔ם וַיִּנָּתְנ֤וּ בְיָדָם֙ הַֽהַגְרִיאִ֔ים וְכֹ֖ל שֶׁ֣עִמָּהֶ֑ם כִּ֠י לֵאלֹהִ֤ים זָעֲקוּ֙ בַּמִּלְחָמָ֔ה וְנַעְתּ֥וֹר לָהֶ֖ם כִּי-בָ֥טְחוּ בֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כא">כא</span>
<TF>וַיִּשְׁבּ֣וּ מִקְנֵיהֶ֗ם גְּֽמַלֵּיהֶ֞ם חֲמִשִּׁ֥ים אֶ֙לֶף֙ וְצֹ֗אן מָאתַ֤יִם וַחֲמִשִּׁים֙ אֶ֔לֶף וַחֲמוֹרִ֖ים אַלְפָּ֑יִם וְנֶ֥פֶשׁ אָדָ֖ם מֵ֥אָה אָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כב">כב</span>
<TF>כִּֽי-חֲלָלִ֤ים רַבִּים֙ נָפָ֔לוּ כִּ֥י מֵהָאֱלֹהִ֖ים הַמִּלְחָמָ֑ה וַיֵּשְׁב֥וּ תַחְתֵּיהֶ֖ם עַד-הַגֹּלָֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, כג">כג</span>
<TF>וּבְנֵ֗י חֲצִי֙ שֵׁ֣בֶט מְנַשֶּׁ֔ה יָשְׁב֖וּ בָּאָ֑רֶץ מִבָּשָׁ֞ן עַד-בַּ֧עַל חֶרְמ֛וֹן וּשְׂנִ֥יר וְהַר-חֶרְמ֖וֹן הֵ֥מָּה רָבֽוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כד">כד</span>
<TF>וְאֵ֖לֶּה רָאשֵׁ֣י בֵית-אֲבוֹתָ֑ם וְעֵ֡פֶר וְיִשְׁעִ֡י וֶאֱלִיאֵ֡ל וְ֠עַזְרִיאֵל וְיִרְמְיָ֙ה וְהוֹדַוְיָ֜ה וְיַחְדִּיאֵ֗ל אֲנָשִׁים֙ גִּבּ֣וֹרֵי חַ֔יִל אַנְשֵׁ֣י שֵׁמ֔וֹת רָאשִׁ֖ים לְבֵ֥ית אֲבוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כה">כה</span>
<TF>וַיִּֽמְעֲל֔וּ בֵּאלֹהֵ֖י אֲבוֹתֵיהֶ֑ם וַיִּזְנ֗וּ אַחֲרֵי֙ אֱלֹהֵ֣י עַמֵּי-הָאָ֔רֶץ אֲשֶׁר-הִשְׁמִ֥יד אֱלֹהִ֖ים מִפְּנֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כו">כו</span>
<TF>וַיָּעַר֩ אֱלֹהֵ֙י יִשְׂרָאֵ֜ל אֶת-ר֣וּחַ | פּ֣וּל מֶֽלֶךְ-אַשּׁ֗וּר וְאֶת-ר֙וּחַ֙ תִּלְּגַ֤ת פִּלְנֶ֙סֶר֙ מֶ֣לֶךְ אַשּׁ֔וּר וַיַּגְלֵם֙ לָראוּבֵנִ֣י וְלַגָּדִ֔י וְלַחֲצִ֖י שֵׁ֣בֶט מְנַשֶּׁ֑ה וַ֠יְבִיאֵם לַחְלַ֙ח וְחָב֤וֹר וְהָרָא֙ וּנְהַ֣ר גּוֹזָ֔ן עַ֖ד הַיּ֥וֹם הַזֶּֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, כז">כז</span>
<TF>בְּנֵ֖י לֵוִ֑י גֵּרְשׁ֕וֹן קְהָ֖ת וּמְרָרִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, כח">כח</span>
<TF>וּבְנֵ֖י קְהָ֑ת עַמְרָ֣ם יִצְהָ֔ר וְחֶבְר֖וֹן וְעֻזִּיאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ה, כט">כט</span>
 <TF>וּבְנֵ֣י עַמְרָ֔ם אַהֲרֹ֥ן וּמֹשֶׁ֖ה וּמִרְיָ֑ם <B>(ס)</B> וּבְנֵ֣י אַהֲרֹ֔ן נָדָב֙ וַאֲבִיה֔וּא אֶלְעָזָ֖ר וְאִיתָמָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, ל">ל</span>
<TF>אֶלְעָזָר֙ הוֹלִ֣יד אֶת-פִּֽינְחָ֔ס פִּֽינְחָ֖ס הֹלִ֥יד אֶת-אֲבִישֽׁוּעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לא">לא</span>
<TF>וַאֲבִישׁ֙וּעַ֙ הוֹלִ֣יד אֶת-בֻּקִּ֔י וּבֻקִּ֖י הוֹלִ֥יד אֶת-עֻזִּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לב">לב</span>
<TF>וְעֻזִּי֙ הוֹלִ֣יד אֶת-זְרַֽחְיָ֔ה וּֽזְרַֽחְיָ֖ה הוֹלִ֥יד אֶת-מְרָיֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לג">לג</span>
<TF>מְרָיוֹת֙ הוֹלִ֣יד אֶת-אֲמַרְיָ֔ה וַאֲמַרְיָ֖ה הוֹלִ֥יד אֶת-אֲחִיטֽוּב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לד">לד</span>
<TF>וַאֲחִיטוּב֙ הוֹלִ֣יד אֶת-צָד֔וֹק וְצָד֖וֹק הוֹלִ֥יד אֶת-אֲחִימָֽעַץ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לה">לה</span>
<TF>וַאֲחִימַ֙עַץ֙ הוֹלִ֣יד אֶת-עֲזַרְיָ֔ה וַעֲזַרְיָ֖ה הוֹלִ֥יד אֶת-יוֹחָנָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לו">לו</span>
<TF>וְיוֹחָנָ֖ן הוֹלִ֣יד אֶת-עֲזַרְיָ֑ה ה֚וּא אֲשֶׁ֣ר כִּהֵ֔ן בַּבַּ֕יִת אֲשֶׁר-בָּנָ֥ה שְׁלֹמֹ֖ה בִּירוּשָׁלִָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לז">לז</span>
<TF>וַיּ֥וֹלֶד עֲזַרְיָ֖ה אֶת-אֲמַרְיָ֑ה וַאֲמַרְיָ֖ה הוֹלִ֥יד אֶת-אֲחִיטֽוּב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לח">לח</span>
<TF>וַאֲחִיטוּב֙ הוֹלִ֣יד אֶת-צָד֔וֹק וְצָד֖וֹק הוֹלִ֥יד אֶת-שַׁלּֽוּם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, לט">לט</span>
<TF>וְשַׁלּוּם֙ הוֹלִ֣יד אֶת-חִלְקִיָּ֔ה וְחִלְקִיָּ֖ה הוֹלִ֥יד אֶת-עֲזַרְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, מ">מ</span>
<TF>וַעֲזַרְיָה֙ הוֹלִ֣יד אֶת-שְׂרָיָ֔ה וּשְׂרָיָ֖ה הוֹלִ֥יד אֶת-יְהוֹצָדָֽק:</TF><p dir="rtl">
<span dir="rtl" class="inlineHeader" id="a38_Chronicles__1, פרק ה, מא">מא</span>
<TF>וִיהוֹצָדָ֣ק הָלַ֔ךְ בְּהַגְל֣וֹת יְהוָ֔ה אֶת-יְהוּדָ֖ה וִירוּשָׁלִָ֑ם בְּיַ֖ד נְבֻכַדְנֶאצַּֽר:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק ו">פרק-ו</h3><p dir="rtl">
<span dir="rtl" class="inlineHeader" id="a38_Chronicles__1, פרק ו, א">א</span>
<TF>בְּנֵ֖י לֵוִ֑י גֵּרְשֹׁ֕ם קְהָ֖ת וּמְרָרִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ב">ב</span>
<TF>וְאֵ֛לֶּה שְׁמ֥וֹת בְּֽנֵי-גֵרְשׁ֖וֹם לִבְנִ֥י וְשִׁמְעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ג">ג</span>
<TF>וּבְנֵ֖י קְהָ֑ת עַמְרָ֣ם וְיִצְהָ֔ר וְחֶבְר֖וֹן וְעֻזִּיאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, ד">ד</span>
<TF>בְּנֵ֥י מְרָרִ֖י מַחְלִ֣י וּמֻשִׁ֑י וְאֵ֛לֶּה מִשְׁפְּח֥וֹת הַלֵּוִ֖י לַאֲבוֹתֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ה">ה</span>
<TF>לְֽגֵרְשׁ֑וֹם לִבְנִ֥י בְנ֛וֹ יַ֥חַת בְּנ֖וֹ זִמָּ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ו">ו</span>
<TF>יוֹאָ֤ח בְּנוֹ֙ עִדּ֣וֹ בְנ֔וֹ זֶ֥רַח בְּנ֖וֹ יְאָתְרַ֥י בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ז">ז</span>
<TF>בְּנֵ֖י קְהָ֑ת עַמִּינָדָ֣ב בְּנ֔וֹ קֹ֥רַח בְּנ֖וֹ אַסִּ֥יר בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ח">ח</span>
<TF>אֶלְקָנָ֥ה בְנ֛וֹ וְאֶבְיָסָ֥ף בְּנ֖וֹ וְאַסִּ֥יר בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ט">ט</span>
<TF>תַּ֤חַת בְּנוֹ֙ אוּרִיאֵ֣ל בְּנ֔וֹ עֻזִּיָּ֥ה בְנ֖וֹ וְשָׁא֥וּל בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, י">י</span>
<TF>וּבְנֵי֙ אֶלְקָנָ֔ה עֲמָשַׂ֖י וַאֲחִימֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יא">יא</span>
<TF>אֶלְקָנָ֑ה (בנו) בְּנֵי֙ אֶלְקָנָ֔ה צוֹפַ֥י בְּנ֖וֹ וְנַ֥חַת בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יב">יב</span>
<TF>אֱלִיאָ֥ב בְּנ֛וֹ יְרֹחָ֥ם בְּנ֖וֹ אֶלְקָנָ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יג">יג</span>
<TF>וּבְנֵ֧י שְׁמוּאֵ֛ל הַבְּכֹ֥ר וַשְׁנִ֖י וַאֲבִיָּֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, יד">יד</span>
<TF>בְּנֵ֥י מְרָרִ֖י מַחְלִ֑י לִבְנִ֥י בְנ֛וֹ שִׁמְעִ֥י בְנ֖וֹ עֻזָּ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, טו">טו</span>
<TF>שִׁמְעָ֥א בְנ֛וֹ חַגִּיָּ֥ה בְנ֖וֹ עֲשָׂיָ֥ה בְנֽוֹ:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, טז">טז</span>
<TF>וְאֵ֗לֶּה אֲשֶׁ֙ר הֶעֱמִ֥יד דָּוִ֛יד עַל-יְדֵי-שִׁ֖יר בֵּ֣ית יְהוָ֑ה מִמְּנ֖וֹחַ הָאָרֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יז">יז</span>
<TF>וַיִּהְי֙וּ מְשָׁרְתִ֜ים לִפְנֵ֙י מִשְׁכַּ֤ן אֹֽהֶל-מוֹעֵד֙ בַּשִּׁ֔יר עַד-בְּנ֧וֹת שְׁלֹמֹ֛ה אֶת-בֵּ֥ית יְהוָ֖ה בִּירוּשָׁלִָ֑ם וַיַּעַמְד֥וּ כְמִשְׁפָּטָ֖ם עַל-עֲבוֹדָתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יח">יח</span>
<TF>וְאֵ֥לֶּה הָעֹמְדִ֖ים וּבְנֵיהֶ֑ם מִבְּנֵי֙ הַקְּהָתִ֔י הֵימָן֙ הַמְשׁוֹרֵ֔ר בֶּן-יוֹאֵ֖ל בֶּן-שְׁמוּאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, יט">יט</span>
<TF>בֶּן-אֶלְקָנָה֙ בֶּן-יְרֹחָ֔ם בֶּן-אֱלִיאֵ֖ל בֶּן-תּֽוֹחַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כ">כ</span>
<TF>בֶּן-(ציף) צוּף֙ בֶּן-אֶלְקָנָ֔ה בֶּן-מַ֖חַת בֶּן-עֲמָשָֽׂי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כא">כא</span>
<TF>בֶּן-אֶלְקָנָה֙ בֶּן-יוֹאֵ֔ל בֶּן-עֲזַרְיָ֖ה בֶּן-צְפַנְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כב">כב</span>
<TF>בֶּן-תַּ֙חַת֙ בֶּן-אַסִּ֔יר בֶּן-אֶבְיָסָ֖ף בֶּן-קֹֽרַח:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כג">כג</span>
<TF>בֶּן-יִצְהָ֣ר בֶּן-קְהָ֔ת בֶּן-לֵוִ֖י בֶּן-יִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, כד">כד</span>
<TF>וְאָחִ֣יו אָסָ֔ף הָעֹמֵ֖ד עַל-יְמִינ֑וֹ אָסָ֥ף בֶּן-בֶּרֶכְיָ֖הוּ בֶּן-שִׁמְעָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כה">כה</span>
<TF>בֶּן-מִיכָאֵ֥ל בֶּן-בַּעֲשֵׂיָ֖ה בֶּן-מַלְכִּיָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כו">כו</span>
<TF>בֶּן-אֶתְנִ֥י בֶן-זֶ֖רַח בֶּן-עֲדָיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כז">כז</span>
<TF>בֶּן-אֵיתָ֥ן בֶּן-זִמָּ֖ה בֶּן-שִׁמְעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, כח">כח</span>
<TF>בֶּן-יַ֥חַת בֶּן-גֵּרְשֹׁ֖ם בֶּן-לֵוִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, כט">כט</span>
<TF>וּבְנֵ֧י מְרָרִ֛י אֲחֵיהֶ֖ם עַֽל-הַשְּׂמֹ֑אול אֵיתָן֙ בֶּן-קִישִׁ֔י בֶּן-עַבְדִּ֖י בֶּן-מַלּֽוּךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ל">ל</span>
<TF>בֶּן-חֲשַׁבְיָ֥ה בֶן-אֲמַצְיָ֖ה בֶּן-חִלְקִיָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לא">לא</span>
<TF>בֶּן-אַמְצִ֥י בֶן-בָּנִ֖י בֶּן-שָֽׁמֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לב">לב</span>
<TF>בֶּן-מַחְלִי֙ בֶּן-מוּשִׁ֔י בֶּן-מְרָרִ֖י בֶּן-לֵוִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, לג">לג</span>
<TF>וַאֲחֵיהֶ֖ם הַלְוִיִּ֑ם נְתוּנִ֕ים לְכָ֙ל-עֲבוֹדַ֔ת מִשְׁכַּ֖ן בֵּ֥ית הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לד">לד</span>
<TF>וְֽאַהֲרֹ֙ן וּבָנָ֜יו מַקְטִירִ֙ים עַל-מִזְבַּ֤ח הָֽעוֹלָה֙ וְעַל-מִזְבַּ֣ח הַקְּטֹ֔רֶת לְכֹ֕ל מְלֶ֖אכֶת קֹ֣דֶשׁ הַקֳּדָשִׁ֑ים וּלְכַפֵּר֙ עַל-יִשְׂרָאֵ֔ל כְּכֹל֙ אֲשֶׁ֣ר צִוָּ֔ה מֹשֶׁ֖ה עֶ֥בֶד הָאֱלֹהִֽים:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, לה">לה</span>
<TF>וְאֵ֖לֶּה בְּנֵ֣י אַהֲרֹ֑ן אֶלְעָזָ֥ר בְּנ֛וֹ פִּֽינְחָ֥ס בְּנ֖וֹ אֲבִישׁ֥וּעַ בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לו">לו</span>
<TF>בֻּקִּ֥י בְנ֛וֹ עֻזִּ֥י בְנ֖וֹ זְרַֽחְיָ֥ה בְנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לז">לז</span>
<TF>מְרָי֥וֹת בְּנ֛וֹ אֲמַרְיָ֥ה בְנ֖וֹ אֲחִיט֥וּב בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, לח">לח</span>
<TF>צָד֥וֹק בְּנ֖וֹ אֲחִימַ֥עַץ בְּנֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, לט">לט</span>
<TF>וְאֵ֙לֶּה֙ מוֹשְׁבוֹתָ֔ם לְטִירוֹתָ֖ם בִּגְבוּלָ֑ם לִבְנֵ֤י אַהֲרֹן֙ לְמִשְׁפַּחַ֣ת הַקְּהָתִ֔י כִּ֥י לָהֶ֖ם הָיָ֥ה הַגּוֹרָֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, מ">מ</span>
<TF>וַֽיִּתְּנ֥וּ לָהֶ֛ם אֶת-חֶבְר֖וֹן בְּאֶ֣רֶץ יְהוּדָ֑ה וְאֶת-מִגְרָשֶׁ֖יהָ סְבִיבֹתֶֽיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, מא">מא</span>
<TF>וְאֶת-שְׂדֵ֥ה הָעִ֖יר וְאֶת-חֲצֵרֶ֑יהָ נָתְנ֖וּ לְכָלֵ֥ב בֶּן-יְפֻנֶּֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מב">מב</span>
<TF>וְלִבְנֵ֣י אַהֲרֹ֗ן נָתְנוּ֙ אֶת-עָרֵ֣י הַמִּקְלָ֔ט אֶת-חֶבְר֥וֹן וְאֶת-לִבְנָ֖ה וְאֶת-מִגְרָשֶׁ֑יהָ וְאֶת-יַתִּ֥ר וְאֶֽת-אֶשְׁתְּמֹ֖עַ וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, מג">מג</span>
<TF>וְאֶת-חִילֵז֙ וְאֶת-מִגְרָשֶׁ֔יהָ אֶת-דְּבִ֖יר וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, מד">מד</span>
<TF>וְאֶת-עָשָׁן֙ וְאֶת-מִגְרָשֶׁ֔יהָ וְאֶת-בֵּ֥ית שֶׁ֖מֶשׁ וְאֶת-מִגְרָשֶֽׁיהָ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מה">מה</span>
<TF>וּמִמַּטֵּ֣ה בִנְיָמִ֗ן אֶת-גֶּ֤בַע וְאֶת-מִגְרָשֶׁ֙יהָ֙ וְאֶת-עָלֶ֣מֶת וְאֶת-מִגְרָשֶׁ֔יהָ וְאֶת-עֲנָת֖וֹת וְאֶת-מִגְרָשֶׁ֑יהָ כָּל-עָרֵיהֶ֛ם שְׁלֹשׁ-עֶשְׂרֵ֥ה עִ֖יר בְּמִשְׁפְּחוֹתֵיהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מו">מו</span>
<TF>וְלִבְנֵ֙י קְהָ֜ת הַנּוֹתָרִ֗ים מִמִּשְׁפַּ֣חַת הַמַּטֶּ֡ה מִֽ֠מַּחֲצִית מַטֵּ֙ה חֲצִ֧י מְנַשֶּׁ֛ה בַּגּוֹרָ֖ל עָרִ֥ים עָֽשֶׂר:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מז">מז</span>
<TF>וְלִבְנֵ֙י גֵרְשׁ֜וֹם לְמִשְׁפְּחוֹתָ֗ם מִמַּטֵּ֣ה יִ֠שָׂשכָר וּמִמַּטֵּ֙ה אָשֵׁ֜ר וּמִמַּטֵּ֣ה נַפְתָּלִ֗י וּמִמַּטֵּ֤ה מְנַשֶּׁה֙ בַּבָּשָׁ֔ן עָרִ֖ים שְׁלֹ֥שׁ עֶשְׂרֵֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מח">מח</span>
<TF>לִבְנֵ֙י מְרָרִ֜י לְמִשְׁפְּחוֹתָ֗ם מִמַּטֵּ֣ה רְ֠אוּבֵן וּֽמִמַּטֵּה-גָ֞ד וּמִמַּטֵּ֤ה זְבוּלֻן֙ בַּגּוֹרָ֔ל עָרִ֖ים שְׁתֵּ֥ים עֶשְׂרֵֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, מט">מט</span>
<TF>וַיִּתְּנ֥וּ בְנֵי-יִשְׂרָאֵ֖ל לַלְוִיִּ֑ם אֶת-הֶעָרִ֖ים וְאֶת-מִגְרְשֵׁיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נ">נ</span>
<TF>וַיִּתְּנ֣וּ בַגּוֹרָ֗ל מִמַּטֵּ֤ה בְנֵי-יְהוּדָה֙ וּמִמַּטֵּ֣ה בְנֵי-שִׁמְע֔וֹן וּמִמַּטֵּ֖ה בְּנֵ֣י בִנְיָמִ֑ן אֵ֚ת הֶעָרִ֣ים הָאֵ֔לֶּה אֲשֶׁר-יִקְרְא֥וּ אֶתְהֶ֖ם בְּשֵׁמֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, נא">נא</span>
<TF>וּמִֽמִּשְׁפְּח֖וֹת בְּנֵ֣י קְהָ֑ת וַיְהִי֙ עָרֵ֣י גְבוּלָ֔ם מִמַּטֵּ֖ה אֶפְרָֽיִם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נב">נב</span>
<TF>וַיִּתְּנ֙וּ לָהֶ֜ם אֶת-עָרֵ֧י הַמִּקְלָ֛ט אֶת-שְׁכֶ֥ם וְאֶת-מִגְרָשֶׁ֖יהָ בְּהַ֣ר אֶפְרָ֑יִם וְאֶת-גֶּ֖זֶר וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נג">נג</span>
<TF>וְאֶֽת-יָקְמְעָם֙ וְאֶת-מִגְרָשֶׁ֔יהָ וְאֶת-בֵּ֥ית חוֹר֖וֹן וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נד">נד</span>
<TF>וְאֶת-אַיָּלוֹן֙ וְאֶת-מִגְרָשֶׁ֔יהָ וְאֶת-גַּת-רִמּ֖וֹן וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נה">נה</span>
<TF>וּמִֽמַּחֲצִית֙ מַטֵּ֣ה מְנַשֶּׁ֔ה אֶת-עָנֵר֙ וְאֶת-מִגְרָשֶׁ֔יהָ וְאֶת-בִּלְעָ֖ם וְאֶת-מִגְרָשֶׁ֑יהָ לְמִשְׁפַּ֥חַת לִבְנֵי-קְהָ֖ת הַנּוֹתָרִֽים:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, נו">נו</span>
<TF>לִבְנֵי֮ גֵּרְשׁוֹם֒ מִמִּשְׁפַּ֗חַת חֲצִי֙ מַטֵּ֣ה מְנַשֶּׁ֔ה אֶת-גּוֹלָ֥ן בַּבָּשָׁ֖ן וְאֶת-מִגְרָשֶׁ֑יהָ וְאֶת-עַשְׁתָּר֖וֹת וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נז">נז</span>
<TF>וּמִמַּטֵּ֣ה יִשָׂשכָ֔ר אֶת-קֶ֖דֶשׁ וְאֶת-מִגְרָשֶׁ֑יהָ אֶת-דָּבְרַ֖ת וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, נח">נח</span>
<TF>וְאֶת-רָאמוֹת֙ וְאֶת-מִגְרָשֶׁ֔יהָ וְאֶת-עָנֵ֖ם וְאֶת-מִגְרָשֶֽׁיהָ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, נט">נט</span>
<TF>וּמִמַּטֵּ֣ה אָשֵׁ֔ר אֶת-מָשָׁ֖ל וְאֶת-מִגְרָשֶׁ֑יהָ וְאֶת-עַבְדּ֖וֹן וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, ס">ס</span>
<TF>וְאֶת-חוּקֹק֙ וְאֶת-מִגְרָשֶׁ֔יהָ וְאֶת-רְחֹ֖ב וְאֶת-מִגְרָשֶֽׁיהָ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, סא">סא</span>
<TF>וּמִמַּטֵּ֣ה נַפְתָּלִ֗י אֶת-קֶ֤דֶשׁ בַּגָּלִיל֙ וְאֶת-מִגְרָשֶׁ֔יהָ וְאֶת-חַמּ֖וֹן וְאֶת-מִגְרָשֶׁ֑יהָ וְאֶת-קִרְיָתַ֖יִם וְאֶת-מִגְרָשֶֽׁיהָ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ו, סב">סב</span>
<TF>לִבְנֵ֣י מְרָרִי֮ הַנּוֹתָרִים֒ מִמַּטֵּ֣ה זְבוּלֻ֔ן אֶת-רִמּוֹנ֖וֹ וְאֶת-מִגְרָשֶׁ֑יהָ אֶת-תָּב֖וֹר וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, סג">סג</span>
<TF>וּמֵעֵ֜בֶר לְיַרְדֵּ֣ן יְרֵחוֹ֮ לְמִזְרַ֣ח הַיַּרְדֵּן֒ מִמַּטֵּ֣ה רְאוּבֵ֔ן אֶת-בֶּ֥צֶר בַּמִּדְבָּ֖ר וְאֶת-מִגְרָשֶׁ֑יהָ וְאֶת-יַ֖הְצָה וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, סד">סד</span>
<TF>וְאֶת-קְדֵמוֹת֙ וְאֶת-מִגְרָשֶׁ֔יהָ וְאֶת-מֵיפַ֖עַת וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, סה">סה</span>
<TF>וּמִ֙מַּטֵּה-גָ֔ד אֶת-רָאמ֥וֹת בַּגִּלְעָ֖ד וְאֶת-מִגְרָשֶׁ֑יהָ וְאֶֽת-מַחֲנַ֖יִם וְאֶת-מִגְרָשֶֽׁיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ו, סו">סו</span>
<TF>וְאֶת-חֶשְׁבּוֹן֙ וְאֶת-מִגְרָשֶׁ֔יהָ וְאֶת-יַעְזֵ֖יר וְאֶת-מִגְרָשֶֽׁיהָ:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק ז">פרק-ז</h3><p dir="rtl">
<span dir="rtl" class="inlineHeader" id="a38_Chronicles__1, פרק ז, א">א</span>
<TF>וְלִבְנֵ֣י יִשָׂשכָ֗ר תּוֹלָ֧ע וּפוּאָ֛ה (ישיב) יָשׁ֥וּב וְשִׁמְר֖וֹן אַרְבָּעָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, ב">ב</span>
<TF>וּבְנֵ֣י תוֹלָ֗ע עֻזִּ֡י וּרְפָיָ֡ה וִֽ֠ירִיאֵל וְיַחְמַ֙י וְיִבְשָׂ֜ם וּשְׁמוּאֵ֗ל רָאשִׁ֤ים לְבֵית-אֲבוֹתָם֙ לְתוֹלָ֔ע גִּבּ֥וֹרֵי חַ֖יִל לְתֹלְדוֹתָ֑ם מִסְפָּרָם֙ בִּימֵ֣י דָוִ֔יד עֶשְׂרִֽים-וּשְׁנַ֥יִם אֶ֖לֶף וְשֵׁ֥שׁ מֵאֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, ג">ג</span>
<TF>וּבְנֵ֥י עֻזִּ֖י יִֽזְרַֽחְיָ֑ה וּבְנֵ֣י יִֽזְרַֽחְיָ֗ה מִֽיכָאֵ֡ל וְ֠עֹבַדְיָה וְיוֹאֵ֧ל יִשִּׁיָּ֛ה חֲמִשָּׁ֖ה רָאשִׁ֥ים כֻּלָּֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, ד">ד</span>
<TF>וַעֲלֵיהֶ֙ם לְתֹלְדוֹתָ֜ם לְבֵ֣ית אֲבוֹתָ֗ם גְּדוּדֵי֙ צְבָ֣א מִלְחָמָ֔ה שְׁלֹשִׁ֥ים וְשִׁשָּׁ֖ה אָ֑לֶף כִּֽי-הִרְבּ֥וּ נָשִׁ֖ים וּבָנִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, ה">ה</span>
<TF>וַאֲחֵיהֶ֗ם לְכֹל֙ מִשְׁפְּח֣וֹת יִשָׂשכָ֔ר גִּבּוֹרֵ֖י חֲיָלִ֑ים שְׁמוֹנִ֤ים וְשִׁבְעָה֙ אֶ֔לֶף הִתְיַחְשָׂ֖ם לַכֹּֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, ו">ו</span>
<TF>בִּנְיָמִ֗ן בֶּ֧לַע וָבֶ֛כֶר וִידִֽיעֲאֵ֖ל שְׁלֹשָֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, ז">ז</span>
<TF>וּבְנֵ֣י בֶ֗לַע אֶצְבּ֡וֹן וְעֻזִּ֡י וְ֠עֻזִּיאֵל וִירִימ֙וֹת וְעִירִ֜י חֲמִשָּׁ֗ה רָאשֵׁי֙ בֵּ֣ית אָב֔וֹת גִּבּוֹרֵ֖י חֲיָלִ֑ים וְהִתְיַחְשָׂ֗ם עֶשְׂרִ֤ים וּשְׁנַ֙יִם֙ אֶ֔לֶף וּשְׁלֹשִׁ֖ים וְאַרְבָּעָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, ח">ח</span>
<TF>וּבְנֵ֣י בֶ֗כֶר זְמִירָ֡ה וְיוֹעָ֡שׁ וֶ֠אֱלִיעֶזֶר וְאֶלְיוֹעֵינַ֤י וְעָמְרִי֙ וִירֵמ֣וֹת וַאֲבִיָּ֔ה וַעֲנָת֖וֹת וְעָלָ֑מֶת כָּל-אֵ֖לֶּה בְּנֵי-בָֽכֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, ט">ט</span>
<TF>וְהִתְיַחְשָׂ֣ם לְתֹלְדוֹתָ֗ם רָאשֵׁי֙ בֵּ֣ית אֲבוֹתָ֔ם גִּבּוֹרֵ֖י חָ֑יִל עֶשְׂרִ֥ים אֶ֖לֶף וּמָאתָֽיִם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, י">י</span>
<TF>וּבְנֵ֥י יְדִיעֲאֵ֖ל בִּלְהָ֑ן וּבְנֵ֣י בִלְהָ֗ן (יעיש) יְע֡וּשׁ וּ֠בִנְיָמִן וְאֵה֤וּד וּֽכְנַעֲנָה֙ וְזֵיתָ֔ן וְתַרְשִׁ֖ישׁ וַאֲחִישָֽׁחַר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יא">יא</span>
<TF>כָּל-אֵ֜לֶּה בְּנֵ֤י יְדִֽיעֲאֵל֙ לְרָאשֵׁ֣י הָאָב֔וֹת גִּבּוֹרֵ֖י חֲיָלִ֑ים שִׁבְעָֽה-עָשָׂ֥ר אֶ֙לֶף֙ וּמָאתַ֔יִם יֹצְאֵ֥י צָבָ֖א לַמִּלְחָמָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יב">יב</span>
<TF>וְשֻׁפִּ֤ם וְחֻפִּם֙ בְּנֵ֣י עִ֔יר חֻשִׁ֖ם בְּנֵ֥י אַחֵֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יג">יג</span>
<TF>בְּנֵ֣י נַפְתָּלִ֗י יַחֲצִיאֵ֧ל וְגוּנִ֛י וְיֵ֥צֶר וְשַׁלּ֖וּם בְּנֵ֥י בִלְהָֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, יד">יד</span>
<TF>בְּנֵ֣י מְנַשֶּׁ֔ה אַשְׂרִיאֵ֖ל אֲשֶׁ֣ר יָלָ֑דָה פִּֽילַגְשׁוֹ֙ הָֽאֲרַמִּיָּ֔ה יָלְדָ֕ה אֶת-מָכִ֖יר אֲבִ֥י גִלְעָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, טו">טו</span>
<TF>וּמָכִ֞יר לָקַ֤ח אִשָּׁה֙ לְחֻפִּ֣ים וּלְשֻׁפִּ֔ים וְשֵׁ֤ם אֲחֹתוֹ֙ מַעֲכָ֔ה וְשֵׁ֥ם הַשֵּׁנִ֖י צְלָפְחָ֑ד וַתִּהְיֶ֥נָה לִצְלָפְחָ֖ד בָּנֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, טז">טז</span>
<TF>וַתֵּ֙לֶד מַעֲכָ֤ה אֵֽשֶׁת-מָכִיר֙ בֵּ֔ן וַתִּקְרָ֤א שְׁמוֹ֙ פֶּ֔רֶשׁ וְשֵׁ֥ם אָחִ֖יו שָׁ֑רֶשׁ וּבָנָ֖יו אוּלָ֥ם וָרָֽקֶם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יז">יז</span>
<TF>וּבְנֵ֥י אוּלָ֖ם בְּדָ֑ן אֵ֚לֶּה בְּנֵ֣י גִלְעָ֔ד בֶּן-מָכִ֖יר בֶּן-מְנַשֶּֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יח">יח</span>
<TF>וַאֲחֹת֖וֹ הַמֹּלֶ֑כֶת יָלְדָה֙ אֶת-אִישְׁה֔וֹד וְאֶת-אֲבִיעֶ֖זֶר וְאֶת-מַחְלָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, יט">יט</span>
<TF>וַיִּהְי֖וּ בְּנֵ֣י שְׁמִידָ֑ע אַחְיָ֣ן וָשֶׁ֔כֶם וְלִקְחִ֖י וַאֲנִיעָֽם:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, כ">כ</span>
<TF>וּבְנֵ֥י אֶפְרַ֖יִם שׁוּתָ֑לַח וּבֶ֤רֶד בְּנוֹ֙ וְתַ֣חַת בְּנ֔וֹ וְאֶלְעָדָ֥ה בְנ֖וֹ וְתַ֥חַת בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כא">כא</span>
<TF>וְזָבָ֥ד בְּנ֛וֹ וְשׁוּתֶ֥לַח בְּנ֖וֹ וְעֵ֣זֶר וְאֶלְעָ֑ד וַהֲרָג֗וּם אַנְשֵׁי-גַת֙ הַנּוֹלָדִ֣ים בָּאָ֔רֶץ כִּ֣י יָרְד֔וּ לָקַ֖חַת אֶת-מִקְנֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כב">כב</span>
<TF>וַיִּתְאַבֵּ֛ל אֶפְרַ֥יִם אֲבִיהֶ֖ם יָמִ֣ים רַבִּ֑ים וַיָּבֹ֥אוּ אֶחָ֖יו לְנַחֲמֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כג">כג</span>
<TF>וַיָּבֹא֙ אֶל-אִשְׁתּ֔וֹ וַתַּ֖הַר וַתֵּ֣לֶד בֵּ֑ן וַיִּקְרָ֤א אֶת-שְׁמוֹ֙ בְּרִיעָ֔ה כִּ֥י בְרָעָ֖ה הָיְתָ֥ה בְּבֵיתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כד">כד</span>
<TF>וּבִתּ֣וֹ שֶׁאֱרָ֔ה וַתִּ֧בֶן אֶת-בֵּית-חוֹר֛וֹן הַתַּחְתּ֖וֹן וְאֶת-הָעֶלְי֑וֹן וְאֵ֖ת אֻזֵּ֥ן שֶׁאֱרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כה">כה</span>
<TF>וְרֶ֣פַח בְּנ֗וֹ וְרֶ֧שֶׁף וְתֶ֛לַח בְּנ֖וֹ וְתַ֥חַן בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כו">כו</span>
<TF>לַעְדָּ֥ן בְּנ֛וֹ עַמִּיה֥וּד בְּנ֖וֹ אֱלִישָׁמָ֥ע בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כז">כז</span>
<TF>נ֥וֹן בְּנ֖וֹ יְהוֹשֻׁ֥עַ בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כח">כח</span>
<TF>וַאֲחֻזָּתָם֙ וּמֹ֣שְׁבוֹתָ֔ם בֵּֽית-אֵ֖ל וּבְנֹתֶ֑יהָ וְלַמִּזְרָ֣ח נַעֲרָ֔ן וְלַֽמַּעֲרָ֗ב גֶּ֤זֶר וּבְנֹתֶ֙יהָ֙ וּשְׁכֶ֣ם וּבְנֹתֶ֔יהָ עַד-עַיָּ֖ה וּבְנֹתֶֽיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, כט">כט</span>
<TF>וְעַל-יְדֵ֣י בְנֵי-מְנַשֶּׁ֗ה בֵּית-שְׁאָ֤ן וּבְנֹתֶ֙יהָ֙ תַּעְנַ֣ךְ וּבְנֹתֶ֔יהָ מְגִדּ֥וֹ וּבְנוֹתֶ֖יהָ דּ֣וֹר וּבְנוֹתֶ֑יהָ בְּאֵ֙לֶּה֙ יָשְׁב֔וּ בְּנֵ֥י יוֹסֵ֖ף בֶּן-יִשְׂרָאֵֽל:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק ז, ל">ל</span>
<TF>בְּנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֥רַח אֲחוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לא">לא</span>
<TF>וּבְנֵ֣י בְרִיעָ֔ה חֶ֖בֶר וּמַלְכִּיאֵ֑ל ה֖וּא אֲבִ֥י (ברזות) בִרְזָֽיִת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לב">לב</span>
<TF>וְחֶ֙בֶר֙ הוֹלִ֣יד אֶת-יַפְלֵ֔ט וְאֶת-שׁוֹמֵ֖ר וְאֶת-חוֹתָ֑ם וְאֵ֖ת שׁוּעָ֥א אֲחוֹתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לג">לג</span>
<TF>וּבְנֵ֣י יַפְלֵ֔ט פָּסַ֥ךְ וּבִמְהָ֖ל וְעַשְׁוָ֑ת אֵ֖לֶּה בְּנֵ֥י יַפְלֵֽט:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לד">לד</span>
<TF>וּבְנֵ֖י שָׁ֑מֶר אֲחִ֥י (ורוהגה) וְרָהְגָּ֖ה (יחבה) וְחֻבָּ֥ה וַאֲרָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לה">לה</span>
<TF>וּבֶן-הֵ֖לֶם אָחִ֑יו צוֹפַ֥ח וְיִמְנָ֖ע וְשֵׁ֥לֶשׁ וְעָמָֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לו">לו</span>
<TF>בְּנֵ֖י צוֹפָ֑ח ס֧וּחַ וְחַרְנֶ֛פֶר וְשׁוּעָ֖ל וּבֵרִ֥י וְיִמְרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לז">לז</span>
<TF>בֶּ֣צֶר וָה֗וֹד וְשַׁמָּ֧א וְשִׁלְשָׁ֛ה וְיִתְרָ֖ן וּבְאֵרָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לח">לח</span>
<TF>וּבְנֵ֖י יֶ֑תֶר יְפֻנֶּ֥ה וּפִסְפָּ֖ה וַאְרָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, לט">לט</span>
<TF>וּבְנֵ֖י עֻלָּ֑א אָרַ֥ח וְחַנִּיאֵ֖ל וְרִצְיָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ז, מ">מ</span>
<TF>כָּל-אֵ֣לֶּה בְנֵי-אָ֠שֵׁר רָאשֵׁ֙י בֵית-הָאָב֤וֹת בְּרוּרִים֙ גִּבּוֹרֵ֣י חֲיָלִ֔ים רָאשֵׁ֖י הַנְּשִׂיאִ֑ים וְהִתְיַחְשָׂ֤ם בַּצָּבָא֙ בַּמִּלְחָמָ֔ה מִסְפָּרָ֣ם אֲנָשִׁ֔ים עֶשְׂרִ֥ים וְשִׁשָּׁ֖ה אָֽלֶף:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק ח">פרק-ח</h3><p dir="rtl">
<span dir="rtl" class="inlineHeader" id="a38_Chronicles__1, פרק ח, א">א</span>
<TF>וּבִ֙נְיָמִ֔ן הוֹלִ֖יד אֶת-בֶּ֣לַע בְּכֹר֑וֹ אַשְׁבֵּל֙ הַשֵּׁנִ֔י וְאַחְרַ֖ח הַשְּׁלִישִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ב">ב</span>
<TF>נוֹחָה֙ הָֽרְבִיעִ֔י וְרָפָ֖א הַחֲמִישִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ג">ג</span>
<TF>וַיִּהְי֥וּ בָנִ֖ים לְבָ֑לַע אַדָּ֥ר וְגֵרָ֖א וַאֲבִיהֽוּד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ד">ד</span>
<TF>וַאֲבִישׁ֥וּעַ וְנַעֲמָ֖ן וַאֲחֽוֹחַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ה">ה</span>
<TF>וְגֵרָ֥א וּשְׁפוּפָ֖ן וְחוּרָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ו">ו</span>
<TF>וְאֵ֖לֶּה בְּנֵ֣י אֵח֑וּד אֵ֣לֶּה הֵ֞ם רָאשֵׁ֤י אָבוֹת֙ לְי֣וֹשְׁבֵי גֶ֔בַע וַיַּגְל֖וּם אֶל-מָנָֽחַת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ז">ז</span>
<TF>וְנַעֲמָ֧ן וַאֲחִיָּ֛ה וְגֵרָ֖א ה֣וּא הֶגְלָ֑ם וְהוֹלִ֥יד אֶת-עֻזָּ֖א וְאֶת-אֲחִיחֻֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ח">ח</span>
<TF>וְשַׁחֲרַ֗יִם הוֹלִיד֙ בִּשְׂדֵ֣ה מוֹאָ֔ב מִן-שִׁלְח֖וֹ אֹתָ֑ם חוּשִׁ֥ים וְאֶֽת-בַּעֲרָ֖א נָשָֽׁיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ט">ט</span>
<TF>וַיּ֖וֹלֶד מִן-חֹ֣דֶשׁ אִשְׁתּ֑וֹ אֶת-יוֹבָב֙ וְאֶת-צִבְיָ֔א וְאֶת-מֵישָׁ֖א וְאֶת-מַלְכָּֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, י">י</span>
<TF>וְאֶת-יְע֥וּץ וְאֶת-שָֽׂכְיָ֖ה וְאֶת-מִרְמָ֑ה אֵ֥לֶּה בָנָ֖יו רָאשֵׁ֥י אָבֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יא">יא</span>
<TF>וּמֵחֻשִׁ֛ים הוֹלִ֥יד אֶת-אֲבִיט֖וּב וְאֶת-אֶלְפָּֽעַל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יב">יב</span>
<TF>וּבְנֵ֣י אֶלְפַּ֔עַל עֵ֥בֶר וּמִשְׁעָ֖ם וָשָׁ֑מֶד ה֚וּא בָּנָ֣ה אֶת-אוֹנ֔וֹ וְאֶת-לֹ֖ד וּבְנֹתֶֽיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יג">יג</span>
<TF>וּבְרִעָ֣ה וָשֶׁ֔מַע הֵ֚מָּה רָאשֵׁ֣י הָאָב֔וֹת לְיוֹשְׁבֵ֖י אַיָּל֑וֹן הֵ֥מָּה הִבְרִ֖יחוּ אֶת-י֥וֹשְׁבֵי גַֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יד">יד</span>
<TF>וְאַחְי֥וֹ שָׁשָׁ֖ק וִירֵמֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, טו">טו</span>
<TF>וּזְבַדְיָ֥ה וַעֲרָ֖ד וָעָֽדֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, טז">טז</span>
<TF>וּמִיכָאֵ֧ל וְיִשְׁפָּ֛ה וְיוֹחָ֖א בְּנֵ֥י בְרִיעָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יז">יז</span>
<TF>וּזְבַדְיָ֥ה וּמְשֻׁלָּ֖ם וְחִזְקִ֥י וָחָֽבֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יח">יח</span>
<TF>וְיִשְׁמְרַ֧י וְיִזְלִיאָ֛ה וְיוֹבָ֖ב בְּנֵ֥י אֶלְפָּֽעַל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, יט">יט</span>
<TF>וְיָקִ֥ים וְזִכְרִ֖י וְזַבְדִּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כ">כ</span>
<TF>וֶאֱלִיעֵנַ֥י וְצִלְּתַ֖י וֶאֱלִיאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כא">כא</span>
<TF>וַעֲדָיָ֧ה וּבְרָאיָ֛ה וְשִׁמְרָ֖ת בְּנֵ֥י שִׁמְעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כב">כב</span>
<TF>וְיִשְׁפָּ֥ן וָעֵ֖בֶר וֶאֱלִיאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כג">כג</span>
<TF>וְעַבְדּ֥וֹן וְזִכְרִ֖י וְחָנָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כד">כד</span>
<TF>וַחֲנַנְיָ֥ה וְעֵילָ֖ם וְעַנְתֹתִיָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כה">כה</span>
<TF>וְיִפְדְיָ֥ה (ופניאל) וּפְנוּאֵ֖ל בְּנֵ֥י שָׁשָֽׁק:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כו">כו</span>
<TF>וְשַׁמְשְׁרַ֥י וּשְׁחַרְיָ֖ה וַעֲתַלְיָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כז">כז</span>
<TF>וְיַעֲרֶשְׁיָ֧ה וְאֵלִיָּ֛ה וְזִכְרִ֖י בְּנֵ֥י יְרֹחָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כח">כח</span>
<TF>אֵ֣לֶּה רָאשֵׁ֥י אָב֛וֹת לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, כט">כט</span>
<TF>וּבְגִבְע֥וֹן יָשְׁב֖וּ אֲבִ֣י גִבְע֑וֹן וְשֵׁ֥ם אִשְׁתּ֖וֹ מַעֲכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, ל">ל</span>
<TF>וּבְנ֥וֹ הַבְּכ֖וֹר עַבְדּ֑וֹן וְצ֥וּר וְקִ֖ישׁ וּבַ֥עַל וְנָדָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לא">לא</span>
<TF>וּגְד֥וֹר וְאַחְי֖וֹ וָזָֽכֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לב">לב</span>
<TF>וּמִקְל֖וֹת הוֹלִ֣יד אֶת-שִׁמְאָ֑ה וְאַף-הֵ֗מָּה נֶ֧גֶד אֲחֵיהֶ֛ם יָשְׁב֥וּ בִירוּשָׁלִַ֖ם עִם-אֲחֵיהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ח, לג">לג</span>
<TF>וְנֵר֙ הוֹלִ֣יד אֶת-קִ֔ישׁ וְקִ֖ישׁ הוֹלִ֣יד אֶת-שָׁא֑וּל וְשָׁא֗וּל הוֹלִ֤יד אֶת-יְהֽוֹנָתָן֙ וְאֶת-מַלְכִּי-שׁ֔וּעַ וְאֶת-אֲבִֽינָדָ֖ב וְאֶת-אֶשְׁבָּֽעַל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לד">לד</span>
<TF>וּבֶן-יְהוֹנָתָ֖ן מְרִ֣יב בָּ֑עַל וּמְרִ֥יב בַּ֖עַל הוֹלִ֥יד אֶת-מִיכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לה">לה</span>
<TF>וּבְנֵ֖י מִיכָ֑ה פִּית֥וֹן וָמֶ֖לֶךְ וְתַאְרֵ֥עַ וְאָחָֽז:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לו">לו</span>
<TF>וְאָחָז֙ הוֹלִ֣יד אֶת-יְהוֹעַדָּ֔ה וִיהֽוֹעַדָּ֗ה הוֹלִ֛יד אֶת-עָלֶ֥מֶת וְאֶת-עַזְמָ֖וֶת וְאֶת-זִמְרִ֑י וְזִמְרִ֖י הוֹלִ֥יד אֶת-מוֹצָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לז">לז</span>
<TF>וּמוֹצָ֖א הוֹלִ֣יד אֶת-בִּנְעָ֑א רָפָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לח">לח</span>
<TF>וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם | בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן כָּל-אֵ֖לֶּה בְּנֵ֥י אָצַֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, לט">לט</span>
<TF>וּבְנֵ֖י עֵ֣שֶׁק אָחִ֑יו אוּלָ֣ם בְּכֹר֔וֹ יְעוּשׁ֙ הַשֵּׁנִ֔י וֶֽאֱלִיפֶ֖לֶט הַשְּׁלִשִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ח, מ">מ</span>
<TF>וַֽיִּהְי֣וּ בְנֵי-א֠וּלָם אֲנָשִׁ֙ים גִּבֹּרֵי-חַ֜יִל דֹּ֣רְכֵי קֶ֗שֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַחֲמִשִּׁ֑ים כָּל-אֵ֖לֶּה מִבְּנֵ֥י בִנְיָמִֽן:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק ט">פרק-ט</h3><p dir="rtl">
<span dir="rtl" class="inlineHeader" id="a38_Chronicles__1, פרק ט, א">א</span>
<TF>וְכָל-יִשְׂרָאֵל֙ הִתְיַחְשׂ֔וּ וְהִנָּ֣ם כְּתוּבִ֔ים עַל-סֵ֖פֶר מַלְכֵ֣י יִשְׂרָאֵ֑ל וִיהוּדָ֛ה הָגְל֥וּ לְבָבֶ֖ל בְּמַעֲלָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, ב">ב</span>
<TF>וְהַיּוֹשְׁבִים֙ הָרִ֣אשֹׁנִ֔ים אֲשֶׁ֥ר בַּאֲחֻזָּתָ֖ם בְּעָרֵיהֶ֑ם יִשְׂרָאֵל֙ הַכֹּ֣הֲנִ֔ים הַלְוִיִּ֖ם וְהַנְּתִינִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ג">ג</span>
<TF>וּבִירוּשָׁלִַ֙ם֙ יָשְׁב֔וּ מִן-בְּנֵ֥י יְהוּדָ֖ה וּמִן-בְּנֵ֣י בִנְיָמִ֑ן וּמִן-בְּנֵ֥י אֶפְרַ֖יִם וּמְנַשֶּֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ד">ד</span>
<TF>עוּתַ֙י בֶּן-עַמִּיה֤וּד בֶּן-עָמְרִי֙ בֶּן-אִמְרִ֣י בֶן-(בנימן)-בָּנִ֔י מִן-בְּנֵי-פֶ֖רֶץ בֶּן-יְהוּדָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, ה">ה</span>
<TF>וּמִן-הַשִּׁ֣ילוֹנִ֔י עֲשָׂיָ֥ה הַבְּכ֖וֹר וּבָנָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ו">ו</span>
<TF>וּמִן-בְּנֵי-זֶ֖רַח יְעוּאֵ֑ל וַאֲחֵיהֶ֖ם שֵׁשׁ-מֵא֥וֹת וְתִשְׁעִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ז">ז</span>
<TF>וּמִן-בְּנֵ֖י בִּנְיָמִ֑ן סַלּוּא֙ בֶּן-מְשֻׁלָּ֔ם בֶּן-הוֹדַוְיָ֖ה בֶּן-הַסְּנֻאָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ח">ח</span>
<TF>וְיִבְנְיָה֙ בֶּן-יְרֹחָ֔ם וְאֵלָ֥ה בֶן-עֻזִּ֖י בֶּן-מִכְרִ֑י וּמְשֻׁלָּם֙ בֶּן-שְׁפַטְיָ֔ה בֶּן-רְעוּאֵ֖ל בֶּן-יִבְנִיָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ט">ט</span>
<TF>וַאֲחֵיהֶם֙ לְתֹ֣לְדוֹתָ֔ם תְּשַׁ֥ע מֵא֖וֹת וַחֲמִשִּׁ֣ים וְשִׁשָּׁ֑ה כָּל-אֵ֣לֶּה אֲנָשִׁ֔ים רָאשֵׁ֥י אָב֖וֹת לְבֵ֥ית אֲבֹתֵיהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, י">י</span>
<TF>וּמִן-הַֽכֹּהֲנִ֑ים יְדַֽעְיָ֥ה וִיהוֹיָרִ֖יב וְיָכִֽין:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יא">יא</span>
<TF>וַעֲזַרְיָ֙ה בֶן-חִלְקִיָּ֜ה בֶּן-מְשֻׁלָּ֣ם בֶּן-צָד֗וֹק בֶּן-מְרָיוֹת֙ בֶּן-אֲחִיט֔וּב נְגִ֖יד בֵּ֥ית הָאֱלֹהִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, יב">יב</span>
<TF>וַעֲדָיָה֙ בֶּן-יְרֹחָ֔ם בֶּן-פַּשְׁח֖וּר בֶּן-מַלְכִּיָּ֑ה וּמַעְשַׂ֙י בֶּן-עֲדִיאֵ֧ל בֶּן-יַחְזֵ֛רָה בֶּן-מְשֻׁלָּ֥ם בֶּן-מְשִׁלֵּמִ֖ית בֶּן-אִמֵּֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יג">יג</span>
<TF>וַאֲחֵיהֶ֗ם רָאשִׁים֙ לְבֵ֣ית אֲבוֹתָ֔ם אֶ֕לֶף וּשְׁבַ֥ע מֵא֖וֹת וְשִׁשִּׁ֑ים גִּבּ֣וֹרֵי חֵ֔יל מְלֶ֖אכֶת עֲבוֹדַ֥ת בֵּית-הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יד">יד</span>
<TF>וּמִֽן-הַלְוִיִּ֑ם שְׁמַֽעְיָ֧ה בֶן-חַשּׁ֛וּב בֶּן-עַזְרִיקָ֥ם בֶּן-חֲשַׁבְיָ֖ה מִן-בְּנֵ֥י מְרָרִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, טו">טו</span>
<TF>וּבַקְבַּקַּ֥ר חֶ֖רֶשׁ וְגָלָ֑ל וּמַתַּנְיָה֙ בֶּן-מִיכָ֔א בֶּן-זִכְרִ֖י בֶּן-אָסָֽף:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, טז">טז</span>
<TF>וְעֹבַדְיָה֙ בֶּֽן-שְׁמַֽעְיָ֔ה בֶּן-גָּלָ֖ל בֶּן-יְדוּת֑וּן וּבֶרֶכְיָ֤ה בֶן-אָסָא֙ בֶּן-אֶלְקָנָ֔ה הַיּוֹשֵׁ֖ב בְּחַצְרֵ֥י נְטוֹפָתִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יז">יז</span>
<TF>וְהַשֹּׁעֲרִים֙ שַׁלּ֣וּם וְעַקּ֔וּב וְטַלְמֹ֖ן וַאֲחִימָ֑ן וַאֲחִיהֶ֥ם שַׁלּ֖וּם הָרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יח">יח</span>
<TF>וְֽעַד-הֵ֔נָּה בְּשַׁ֥עַר הַמֶּ֖לֶךְ מִזְרָ֑חָה הֵ֚מָּה הַשֹּׁ֣עֲרִ֔ים לְמַחֲנ֖וֹת בְּנֵ֥י לֵוִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, יט">יט</span>
<TF>וְשַׁלּ֣וּם בֶּן-ק֠וֹרֵא בֶּן-אֶבְיָסָ֙ף בֶּן-קֹ֜רַח וְֽאֶחָ֧יו לְבֵית-אָבִ֣יו הַקָּרְחִ֗ים עַ֚ל מְלֶ֣אכֶת הָעֲבוֹדָ֔ה שֹׁמְרֵ֥י הַסִּפִּ֖ים לָאֹ֑הֶל וַאֲבֹֽתֵיהֶם֙ עַל-מַחֲנֵ֣ה יְהוָ֔ה שֹׁמְרֵ֖י הַמָּבֽוֹא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כ">כ</span>
<TF>וּפִֽינְחָ֣ס בֶּן-אֶלְעָזָ֗ר נָגִ֙יד הָיָ֧ה עֲלֵיהֶ֛ם לְפָנִ֖ים יְהוָ֥ה | עִמּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כא">כא</span>
<TF>זְכַרְיָה֙ בֶּ֣ן מְשֶֽׁלֶמְיָ֔ה שֹׁעֵ֥ר פֶּ֖תַח לְאֹ֥הֶל מוֹעֵֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כב">כב</span>
<TF>כֻּלָּ֤ם הַבְּרוּרִים֙ לְשֹׁעֲרִ֣ים בַּסִּפִּ֔ים מָאתַ֖יִם וּשְׁנֵ֣ים עָשָׂ֑ר הֵ֤מָּה בְחַצְרֵיהֶם֙ הִתְיַחְשָׂ֔ם הֵ֣מָּה יִסַּ֥ד דָּוִ֛יד וּשְׁמוּאֵ֥ל הָרֹאֶ֖ה בֶּאֱמוּנָתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כג">כג</span>
<TF>וְהֵ֙ם וּבְנֵיהֶ֜ם עַל-הַשְּׁעָרִ֧ים לְבֵית-יְהוָ֛ה לְבֵ֥ית-הָאֹ֖הֶל לְמִשְׁמָרֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כד">כד</span>
<TF>לְאַרְבַּ֣ע רוּח֔וֹת יִהְי֖וּ הַשֹּׁעֲרִ֑ים מִזְרָ֥ח יָ֖מָּה צָפ֥וֹנָה וָנֶֽגְבָּה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כה">כה</span>
<TF>וַאֲחֵיהֶ֙ם בְּחַצְרֵיהֶ֜ם לָב֙וֹא לְשִׁבְעַ֧ת הַיָּמִ֛ים מֵעֵ֥ת אֶל-עֵ֖ת עִם-אֵֽלֶּה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כו">כו</span>
<TF>כִּ֣י בֶאֱמוּנָ֞ה הֵ֗מָּה אַרְבַּ֙עַת֙ גִּבֹּרֵ֣י הַשֹּׁעֲרִ֔ים הֵ֖ם הַלְוִיִּ֑ם וְהָיוּ֙ עַל-הַלְּשָׁכ֔וֹת וְעַ֥ל הָאֹצְר֖וֹת בֵּ֥ית הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כז">כז</span>
<TF>וּסְבִיב֥וֹת בֵּית-הָאֱלֹהִ֖ים יָלִ֑ינוּ כִּֽי-עֲלֵיהֶ֣ם מִשְׁמֶ֔רֶת וְהֵ֥ם עַל-הַמַּפְתֵּ֖חַ וְלַבֹּ֥קֶר לַבֹּֽקֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כח">כח</span>
<TF>וּמֵהֶ֖ם עַל-כְּלֵ֣י הָעֲבוֹדָ֑ה כִּֽי-בְמִסְפָּ֣ר יְבִיא֔וּם וּבְמִסְפָּ֖ר יוֹצִיאֽוּם:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, כט">כט</span>
<TF>וּמֵהֶ֗ם מְמֻנִּים֙ עַל-הַכֵּלִ֔ים וְעַ֖ל כָּל-כְּלֵ֣י הַקֹּ֑דֶשׁ וְעַל-הַסֹּ֙לֶת֙ וְהַיַּ֣יִן וְהַשֶּׁ֔מֶן וְהַלְּבוֹנָ֖ה וְהַבְּשָׂמִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, ל">ל</span>
<TF>וּמִן-בְּנֵי֙ הַכֹּ֣הֲנִ֔ים רֹקְחֵ֥י הַמִּרְקַ֖חַת לַבְּשָׂמִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לא">לא</span>
<TF>וּמַתִּתְיָה֙ מִן-הַלְוִיִּ֔ם ה֥וּא הַבְּכ֖וֹר לְשַׁלֻּ֣ם הַקָּרְחִ֑י בֶּאֱמוּנָ֕ה עַ֖ל מַעֲשֵׂ֥ה הַחֲבִתִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לב">לב</span>
<TF>וּמִן-בְּנֵ֧י הַקְּהָתִ֛י מִן-אֲחֵיהֶ֖ם עַל-לֶ֣חֶם הַֽמַּעֲרָ֑כֶת לְהָכִ֖ין שַׁבַּ֥ת שַׁבָּֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לג">לג</span>
<TF>וְאֵ֣לֶּה הַ֠מְשֹׁרְרִים רָאשֵׁ֙י אָב֧וֹת לַלְוִיִּ֛ם בַּלְּשָׁכֹ֖ת (פטירים) פְּטוּרִ֑ים כִּֽי-יוֹמָ֥ם וָלַ֛יְלָה עֲלֵיהֶ֖ם בַּמְּלָאכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לד">לד</span>
<TF>אֵלֶּה֩ רָאשֵׁ֙י הָאָב֧וֹת לַלְוִיִּ֛ם לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, לה">לה</span>
<TF>וּבְגִבְע֛וֹן יָשְׁב֥וּ אֲבִֽי-גִבְע֖וֹן (יעואל) יְעִיאֵ֑ל וְשֵׁ֥ם אִשְׁתּ֖וֹ מַעֲכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לו">לו</span>
<TF>וּבְנ֥וֹ הַבְּכ֖וֹר עַבְדּ֑וֹן וְצ֣וּר וְקִ֔ישׁ וּבַ֥עַל וְנֵ֖ר וְנָדָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לז">לז</span>
<TF>וּגְד֣וֹר וְאַחְי֔וֹ וּזְכַרְיָ֖ה וּמִקְלֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, לח">לח</span>
<TF>וּמִקְל֖וֹת הוֹלִ֣יד אֶת-שִׁמְאָ֑ם וְאַף-הֵ֗ם נֶ֧גֶד אֲחֵיהֶ֛ם יָשְׁב֥וּ בִירֽוּשָׁלִַ֖ם עִם-אֲחֵיהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק ט, לט">לט</span>
<TF>וְנֵר֙ הוֹלִ֣יד אֶת-קִ֔ישׁ וְקִ֖ישׁ הוֹלִ֣יד אֶת-שָׁא֑וּל וְשָׁא֗וּל הוֹלִ֤יד אֶת-יְהֽוֹנָתָן֙ וְאֶת-מַלְכִּי-שׁ֔וּעַ וְאֶת-אֲבִינָדָ֖ב וְאֶת-אֶשְׁבָּֽעַל:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, מ">מ</span>
<TF>וּבֶן-יְהוֹנָתָ֖ן מְרִ֣יב בָּ֑עַל וּמְרִי-בַ֖עַל הוֹלִ֥יד אֶת-מִיכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, מא">מא</span>
<TF>וּבְנֵ֖י מִיכָ֑ה פִּית֥וֹן וָמֶ֖לֶךְ וְתַחְרֵֽעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, מב">מב</span>
<TF>וְאָחָז֙ הוֹלִ֣יד אֶת-יַעְרָ֔ה וְיַעְרָ֗ה הוֹלִ֛יד אֶת-עָלֶ֥מֶת וְאֶת-עַזְמָ֖וֶת וְאֶת-זִמְרִ֑י וְזִמְרִ֖י הוֹלִ֥יד אֶת-מוֹצָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, מג">מג</span>
<TF>וּמוֹצָ֖א הוֹלִ֣יד אֶת-בִּנְעָ֑א וּרְפָיָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק ט, מד">מד</span>
<TF>וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם | בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן אֵ֖לֶּה בְּנֵ֥י אָצַֽל:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק י">פרק-י</h3><p dir="rtl">
<span dir="rtl" class="inlineHeader" id="a38_Chronicles__1, פרק י, א">א</span>
<TF>וּפְלִשְׁתִּ֖ים נִלְחֲמ֣וּ בְיִשְׂרָאֵ֑ל וַיָּ֑נָס אִֽישׁ-יִשְׂרָאֵל֙ מִפְּנֵ֣י פְלִשְׁתִּ֔ים וַיִּפְּל֥וּ חֲלָלִ֖ים בְּהַ֥ר גִּלְבֹּֽעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ב">ב</span>
<TF>וַיַּדְבְּק֣וּ פְלִשְׁתִּ֔ים אַחֲרֵ֥י שָׁא֖וּל וְאַחֲרֵ֣י בָנָ֑יו וַיַּכּ֣וּ פְלִשְׁתִּ֗ים אֶת-יוֹנָתָ֧ן וְאֶת-אֲבִינָדָ֛ב וְאֶת-מַלְכִּי-שׁ֖וּעַ בְּנֵ֥י שָׁאֽוּל:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ג">ג</span>
<TF>וַתִּכְבַּ֤ד הַמִּלְחָמָה֙ עַל-שָׁא֔וּל וַיִּמְצָאֻ֖הוּ הַמּוֹרִ֣ים בַּקָּ֑שֶׁת וַיָּ֖חֶל מִן-הַיּוֹרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ד">ד</span>
 <TF>וַיֹּ֣אמֶר שָׁאוּל֩ אֶל נֹשֵׂ֙א כֵלָ֜יו שְׁלֹ֥ף חַרְבְּךָ֣ | וְדָקְרֵ֣נִי בָ֗הּ פֶּן יָבֹ֜אוּ הָעֲרֵלִ֤ים הָאֵ֙לֶּה֙ וְהִתְעַלְּלוּ בִ֔י וְלֹ֤א אָבָה֙ נֹשֵׂ֣א כֵלָ֔יו כִּ֥י יָרֵ֖א <B>(ס)</B> מְאֹ֑ד וַיִּקַּ֤ח שָׁאוּל֙ אֶת הַחֶ֔רֶב וַיִּפֹּ֖ל עָלֶֽיהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ה">ה</span>
<TF>וַיַּ֥רְא נֹשֵֽׂא-כֵלָ֖יו כִּ֣י מֵ֣ת שָׁא֑וּל וַיִּפֹּ֥ל גַּם-ה֛וּא עַל-הַחֶ֖רֶב וַיָּמֹֽת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק י, ו">ו</span>
<TF>וַיָּ֤מָת שָׁאוּל֙ וּשְׁלֹ֣שֶׁת בָּנָ֔יו וְכָל-בֵּית֖וֹ יַחְדָּ֥ו מֵֽתוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ז">ז</span>
<TF>וַ֠יִּרְאוּ כָּל-אִ֙ישׁ יִשְׂרָאֵ֤ל אֲשֶׁר-בָּעֵ֙מֶק֙ כִּ֣י נָ֔סוּ וְכִי-מֵ֖תוּ שָׁא֣וּל וּבָנָ֑יו וַיַּעַזְב֤וּ עָרֵיהֶם֙ וַיָּנֻ֔סוּ וַיָּבֹ֣אוּ פְלִשְׁתִּ֔ים וַיֵּשְׁב֖וּ בָּהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק י, ח">ח</span>
<TF>וַיְהִי֙ מִֽמָּחֳרָ֔ת וַיָּבֹ֣אוּ פְלִשְׁתִּ֔ים לְפַשֵּׁ֖ט אֶת-הַֽחֲלָלִ֑ים וַֽיִּמְצְא֤וּ אֶת-שָׁאוּל֙ וְאֶת-בָּנָ֔יו נֹפְלִ֖ים בְּהַ֥ר גִּלְבֹּֽעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, ט">ט</span>
<TF>וַיַּ֙פְשִׁיטֻ֔הוּ וַיִּשְׂא֥וּ אֶת-רֹאשׁ֖וֹ וְאֶת-כֵּלָ֑יו וַיְשַׁלְּח֙וּ בְאֶֽרֶץ-פְלִשְׁתִּ֜ים סָבִ֗יב לְבַשֵּׂ֛ר אֶת-עֲצַבֵּיהֶ֖ם וְאֶת-הָעָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, י">י</span>
<TF>וַיָּשִׂ֙ימוּ֙ אֶת-כֵּלָ֔יו בֵּ֖ית אֱלֹהֵיהֶ֑ם וְאֶת-גֻּלְגָּלְתּ֥וֹ תָקְע֖וּ בֵּ֥ית דָּגֽוֹן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק י, יא">יא</span>
<TF>וַֽיִּשְׁמְע֔וּ כֹּ֖ל יָבֵ֣ישׁ גִּלְעָ֑ד אֵ֛ת כָּל-אֲשֶׁר-עָשׂ֥וּ פְלִשְׁתִּ֖ים לְשָׁאֽוּל:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, יב">יב</span>
<TF>וַיָּקוּמוּ֮ כָּל-אִ֣ישׁ חַיִל֒ וַיִּשְׂא֞וּ אֶת-גּוּפַ֣ת שָׁא֗וּל וְאֵת֙ גּוּפֹ֣ת בָּנָ֔יו וַיְבִיא֖וּם יָבֵ֑ישָׁה וַיִּקְבְּר֙וּ אֶת-עַצְמוֹתֵיהֶ֜ם תַּ֤חַת הָאֵלָה֙ בְּיָבֵ֔שׁ וַיָּצ֖וּמוּ שִׁבְעַ֥ת יָמִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, יג">יג</span>
<TF>וַיָּ֣מָת שָׁא֗וּל בְּמַֽעֲלוֹ֙ אֲשֶׁ֣ר מָעַ֣ל בַּֽיהוָ֔ה עַל-דְּבַ֥ר יְהוָ֖ה אֲשֶׁ֣ר לֹא-שָׁמָ֑ר וְגַם-לִשְׁא֥וֹל בָּא֖וֹב לִדְרֽוֹשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק י, יד">יד</span>
<TF>וְלֹֽא-דָרַ֥שׁ בַּֽיהוָ֖ה וַיְמִיתֵ֑הוּ וַיַּסֵּב֙ אֶת-הַמְּלוּכָ֔ה לְדָוִ֖יד בֶּן-יִשָֽׁי:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יא">פרק-יא</h3><p dir="rtl">
<span dir="rtl" class="inlineHeader" id="a38_Chronicles__1, פרק יא, א">א</span>
<TF>וַיִּקָּבְצ֧וּ כָֽל-יִשְׂרָאֵ֛ל אֶל-דָּוִ֖יד חֶבְר֣וֹנָה לֵאמֹ֑ר הִנֵּ֛ה עַצְמְךָ֥ וּֽבְשָׂרְךָ֖ אֲנָֽחְנוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ב">ב</span>
<TF>גַּם-תְּמ֣וֹל גַּם-שִׁלְשׁ֗וֹם גַּ֚ם בִּהְי֣וֹת שָׁא֣וּל מֶ֔לֶךְ אַתָּ֛ה הַמּוֹצִ֥יא וְהַמֵּבִ֖יא אֶת-יִשְׂרָאֵ֑ל וַיֹּאמֶר֩ יְהוָ֙ה אֱלֹהֶ֜יךָ לְךָ֗ אַתָּ֙ה תִרְעֶ֤ה אֶת-עַמִּי֙ אֶת-יִשְׂרָאֵ֔ל וְאַתָּה֙ תִּהְיֶ֣ה נָגִ֔יד עַ֖ל עַמִּ֥י יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ג">ג</span>
<TF>וַ֠יָּבֹאוּ כָּל-זִקְנֵ֙י יִשְׂרָאֵ֤ל אֶל-הַמֶּ֙לֶךְ֙ חֶבְר֔וֹנָה וַיִּכְרֹת֩ לָהֶ֙ם דָּוִ֥יד בְּרִ֛ית בְּחֶבְר֖וֹן לִפְנֵ֣י יְהוָ֑ה וַיִּמְשְׁח֙וּ אֶת-דָּוִ֤יד לְמֶ֙לֶךְ֙ עַל-יִשְׂרָאֵ֔ל כִּדְבַ֥ר יְהוָ֖ה בְּיַד-שְׁמוּאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, ד">ד</span>
<TF>וַיֵּ֙לֶךְ דָּוִ֧יד וְכָל-יִשְׂרָאֵ֛ל יְרוּשָׁלִַ֖ם הִ֣יא יְב֑וּס וְשָׁם֙ הַיְבוּסִ֔י יֹשְׁבֵ֖י הָאָֽרֶץ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ה">ה</span>
<TF>וַיֹּ֙אמְר֜וּ יֹשְׁבֵ֤י יְבוּס֙ לְדָוִ֔יד לֹ֥א תָב֖וֹא הֵ֑נָּה וַיִּלְכֹּ֤ד דָּוִיד֙ אֶת-מְצֻדַ֣ת צִיּ֔וֹן הִ֖יא עִ֥יר דָּוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ו">ו</span>
<TF>וַיֹּ֣אמֶר דָּוִ֔יד כָּל-מַכֵּ֤ה יְבוּסִי֙ בָּרִ֣אשׁוֹנָ֔ה יִהְיֶ֥ה לְרֹ֖אשׁ וּלְשָׂ֑ר וַיַּ֧עַל בָּרִאשׁוֹנָ֛ה יוֹאָ֥ב בֶּן-צְרוּיָ֖ה וַיְהִ֥י לְרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ז">ז</span>
<TF>וַיֵּ֥שֶׁב דָּוִ֖יד בַּמְצָ֑ד עַל-כֵּ֥ן קָרְאוּ-ל֖וֹ עִ֥יר דָּוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ח">ח</span>
<TF>וַיִּ֤בֶן הָעִיר֙ מִסָּבִ֔יב מִן-הַמִּלּ֖וֹא וְעַד-הַסָּבִ֑יב וְיוֹאָ֕ב יְחַיֶּ֖ה אֶת-שְׁאָ֥ר הָעִֽיר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, ט">ט</span>
<TF>וַיֵּ֥לֶךְ דָּוִ֖יד הָל֣וֹךְ וְגָד֑וֹל וַיהוָ֥ה צְבָא֖וֹת עִמּֽוֹ:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, י">י</span>
<TF>וְאֵ֙לֶּה רָאשֵׁ֤י הַגִּבּוֹרִים֙ אֲשֶׁ֣ר לְדָוִ֔יד הַמִּתְחַזְּקִ֙ים עִמּ֧וֹ בְמַלְכוּת֛וֹ עִם-כָּל-יִשְׂרָאֵ֖ל לְהַמְלִיכ֑וֹ כִּדְבַ֥ר יְהוָ֖ה עַל-יִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, יא">יא</span>
<TF>וְאֵ֛לֶּה מִסְפַּ֥ר הַגִּבֹּרִ֖ים אֲשֶׁ֣ר לְדָוִ֑יד יָשָׁבְעָ֣ם בֶּן-חַכְמוֹנִ֗י רֹ֚אשׁ (השלושים) הַשָּׁ֣לִישִׁ֔ים הֽוּא-עוֹרֵ֧ר אֶת-חֲנִית֛וֹ עַל-שְׁלֹשׁ-מֵא֥וֹת חָלָ֖ל בְּפַ֥עַם אֶחָֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יב">יב</span>
<TF>וְאַחֲרָ֛יו אֶלְעָזָ֥ר בֶּן-דּוֹד֖וֹ הָאֲחוֹחִ֑י ה֖וּא בִּשְׁלוֹשָׁ֥ה הַגִּבֹּרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יג">יג</span>
<TF>הֽוּא-הָיָ֙ה עִם-דָּוִ֜יד בַּפַּ֣ס דַּמִּ֗ים וְהַפְּלִשְׁתִּים֙ נֶאֱסְפוּ-שָׁ֣ם לַמִּלְחָמָ֔ה וַתְּהִ֛י חֶלְקַ֥ת הַשָּׂדֶ֖ה מְלֵאָ֣ה שְׂעוֹרִ֑ים וְהָעָ֥ם נָ֖סוּ מִפְּנֵ֥י פְלִשְׁתִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יד">יד</span>
<TF>וַיִּֽתְיַצְּב֤וּ בְתוֹךְ-הַחֶלְקָה֙ וַיַּצִּיל֔וּהָ וַיַּכּ֖וּ אֶת-פְּלִשְׁתִּ֑ים וַיּ֥וֹשַׁע יְהוָ֖ה תְּשׁוּעָ֥ה גְדוֹלָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, טו">טו</span>
<TF>וַיֵּרְד֡וּ שְֽׁלוֹשָׁה֩ מִן-הַשְּׁלוֹשִׁ֙ים רֹ֤אשׁ עַל-הַצֻּר֙ אֶל-דָּוִ֔יד אֶל-מְעָרַ֖ת עֲדֻלָּ֑ם וּמַחֲנֵ֣ה פְלִשְׁתִּ֔ים חֹנָ֖ה בְּעֵ֥מֶק רְפָאִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, טז">טז</span>
<TF>וְדָוִ֖יד אָ֣ז בַּמְּצוּדָ֑ה וּנְצִ֣יב פְּלִשְׁתִּ֔ים אָ֖ז בְּבֵ֥ית לָֽחֶם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יז">יז</span>
<TF>(ויתאו) וַיִּתְאָ֥יו דָּוִ֖יד וַיֹּאמַ֑ר מִ֚י יַשְׁקֵ֣נִי מַ֔יִם מִבּ֥וֹר בֵּֽית-לֶ֖חֶם אֲשֶׁ֥ר בַּשָּֽׁעַר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יח">יח</span>
<TF>וַיִּבְקְע֙וּ הַשְּׁלֹשָׁ֜ה בְּמַחֲנֵ֣ה פְלִשְׁתִּ֗ים וַיִּֽשְׁאֲבוּ-מַ֙יִם֙ מִבּ֤וֹר בֵּֽית-לֶ֙חֶם֙ אֲשֶׁ֣ר בַּשַּׁ֔עַר וַיִּשְׂא֖וּ וַיָּבִ֣אוּ אֶל-דָּוִ֑יד וְלֹֽא-אָבָ֤ה דָוִיד֙ לִשְׁתּוֹתָ֔ם וַיְנַסֵּ֥ךְ אֹתָ֖ם לַיהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, יט">יט</span>
<TF>וַיֹּ֡אמֶר חָלִילָה֩ לִּ֙י מֵאֱלֹהַ֜י מֵעֲשׂ֣וֹת זֹ֗את הֲדַ֣ם הָאֲנָשִׁים֩ הָאֵ֙לֶּה אֶשְׁתֶּ֤ה בְנַפְשׁוֹתָם֙ כִּ֣י בְנַפְשׁוֹתָ֣ם הֱבִיא֔וּם וְלֹ֥א אָבָ֖ה לִשְׁתּוֹתָ֑ם אֵ֣לֶּה עָשׂ֔וּ שְׁלֹ֖שֶׁת הַגִּבּוֹרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, כ">כ</span>
<TF>וְאַבְשַׁ֣י אֲחִֽי-יוֹאָ֗ב ה֚וּא הָיָה֙ רֹ֣אשׁ הַשְּׁלוֹשָׁ֔ה וְהוּא֙ עוֹרֵ֣ר אֶת-חֲנִית֔וֹ עַל-שְׁלֹ֥שׁ מֵא֖וֹת חָלָ֑ל (ולא)-וְלוֹ-שֵׁ֖ם בַּשְּׁלוֹשָֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, כא">כא</span>
<TF>מִן-הַשְּׁלוֹשָׁ֤ה בַשְּׁנַ֙יִם֙ נִכְבָּ֔ד וַיְהִ֥י לָהֶ֖ם לְשָׂ֑ר וְעַד-הַשְּׁלוֹשָׁ֖ה לֹֽא-בָֽא:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, כב">כב</span>
<TF>בְּנָיָ֙ה בֶן-יְהוֹיָדָ֧ע בֶּן-אִֽישׁ-חַ֛יִל רַב-פְּעָלִ֖ים מִֽן-קַבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִיאֵל֙ מוֹאָ֔ב וְ֠הוּא יָרַ֞ד וְהִכָּ֧ה אֶֽת-הָאֲרִ֛י בְּת֥וֹךְ הַבּ֖וֹר בְּי֥וֹם הַשָּֽׁלֶג:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, כג">כג</span>
<TF>וְהֽוּא-הִכָּה֩ אֶת-הָאִ֙ישׁ הַמִּצְרִ֜י אִ֥ישׁ מִדָּ֣ה | חָמֵ֣שׁ בָּאַמָּ֗ה וּבְיַ֙ד הַמִּצְרִ֤י חֲנִית֙ כִּמְנ֣וֹר אֹרְגִ֔ים וַיֵּ֥רֶד אֵלָ֖יו בַּשָּׁ֑בֶט וַיִּגְזֹ֤ל אֶֽת-הַחֲנִית֙ מִיַּ֣ד הַמִּצְרִ֔י וַיַּהַרְגֵ֖הוּ בַּחֲנִיתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, כד">כד</span>
<TF>אֵ֣לֶּה עָשָׂ֔ה בְּנָיָ֖הוּ בֶּן-יְהוֹיָדָ֑ע וְלוֹ-שֵׁ֖ם בִּשְׁלוֹשָׁ֥ה הַגִּבֹּרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, כה">כה</span>
<TF>מִן-הַשְּׁלוֹשִׁ֗ים הִנּ֤וֹ נִכְבָּד֙ ה֔וּא וְאֶל-הַשְּׁלוֹשָׁ֖ה לֹא-בָ֑א וַיְשִׂימֵ֥הוּ דָוִ֖יד עַל-מִשְׁמַעְתּֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, כו">כו</span>
 <TF>וְגִבּוֹרֵ֖י הַחֲיָלִ֑ים עֲשָׂה אֵל֙ אֲחִ֣י <B>(ס)</B> יוֹאָ֔ב אֶלְחָנָ֥ן בֶּן דּוֹד֖וֹ מִבֵּ֥ית לָֽחֶם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, כז">כז</span>
 <TF>שַׁמּוֹת֙ הַהֲרוֹרִ֔י <B>(ס)</B> חֶ֖לֶץ הַפְּלוֹנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, כח">כח</span>
 <TF>עִירָ֤א בֶן עִקֵּשׁ֙ הַתְּקוֹעִ֔י <B>(ס)</B> אֲבִיעֶ֖זֶר הָעֲנְּתוֹתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, כט">כט</span>
 <TF>סִבְּכַי֙ הַחֻ֣שָׁתִ֔י <B>(ס)</B> עִילַ֖י הָאֲחוֹחִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, ל">ל</span>
 <TF>מַהְרַי֙ הַנְּטֹ֣פָתִ֔י <B>(ס)</B> חֵ֥לֶד בֶּֽן בַּֽעֲנָ֖ה הַנְּטוֹפָתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לא">לא</span>
 <TF>אִיתַ֣י בֶּן רִיבַ֗י מִגִּבְעַת֙ בְּנֵ֣י בִנְיָמִ֔ן <B>(ס)</B> בְּנָיָ֖ה הַפִּרְעָתֹנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לב">לב</span>
 <TF>חוּרַי֙ מִנַּ֣חֲלֵי גָ֔עַשׁ <B>(ס)</B> אֲבִיאֵ֖ל הָעַרְבָתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לג">לג</span>
 <TF>עַזְמָ֙וֶת֙ הַבַּ֣חֲרוּמִ֔י <B>(ס)</B> אֶלְיַחְבָּ֖א הַשַּׁעַלְבֹנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לד">לד</span>
 <TF>בְּנֵ֗י הָשֵׁם֙ הַגִּ֣זוֹנִ֔י <B>(ס)</B> יוֹנָתָ֥ן בֶּן שָׁגֵ֖ה הַהֲרָרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לה">לה</span>
 <TF>אֲחִיאָ֧ם בֶּן שָׂכָ֛ר הַהֲרָרִ֖י <B>(ס)</B> אֱלִיפַ֥ל בֶּן אֽוּר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לו">לו</span>
<TF>חֵ֚פֶר הַמְּכֵ֣רָתִ֔י אֲחִיָּ֖ה הַפְּלֹנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לז">לז</span>
 <TF>חֶצְרוֹ֙ הַֽכַּרְמְלִ֔י <B>(ס)</B> נַעֲרַ֖י בֶּן אֶזְבָּֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לח">לח</span>
 <TF>יוֹאֵל֙ אֲחִ֣י נָתָ֔ן <B>(ס)</B> מִבְחָ֖ר בֶּן הַגְרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, לט">לט</span>
<TF>צֶ֖לֶק הָעַמּוֹנִ֑י נַחְרַי֙ הַבֵּ֣רֹתִ֔י נֹשֵׂ֕א כְּלֵ֖י יוֹאָ֥ב בֶּן-צְרוּיָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מ">מ</span>
 <TF>עִירָא֙ הַיִּתְרִ֔י <B>(ס)</B> גָּרֵ֖ב הַיִּתְרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מא">מא</span>
 <TF>אֽוּרִיָּה֙ הַחִתִּ֔י <B>(ס)</B> זָבָ֖ד בֶּן אַחְלָֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מב">מב</span>
<TF>עֲדִינָ֙א בֶן-שִׁיזָ֜א הָרֽאוּבֵנִ֗י רֹ֛אשׁ לָרֽאוּבֵנִ֖י וְעָלָ֥יו שְׁלוֹשִֽׁים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מג">מג</span>
<TF>חָנָן֙ בֶּֽן-מַעֲכָ֔ה וְיוֹשָׁפָ֖ט הַמִּתְנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מד">מד</span>
 <TF>עֻזִיָּ֖א הָעֲשְׁתְּרָתִ֑י <B>(ס)</B> שָׁמָע֙ (ויעואל) וִֽיעִיאֵ֔ל בְּנֵ֖י חוֹתָ֥ם הָעֲרֹעֵרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מה">מה</span>
<TF>יְדִֽיעֲאֵל֙ בֶּן-שִׁמְרִ֔י וְיֹחָ֥א אָחִ֖יו הַתִּיצִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יא, מו">מו</span>
 <TF>אֱלִיאֵל֙ הַֽמַּחֲוִ֔ים וִירִיבַ֥י וְיוֹשַׁוְיָ֖ה בְּנֵ֣י אֶלְנָ֑עַם <B>(ס)</B> וְיִתְמָ֖ה הַמּוֹאָבִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יא, מז">מז</span>
 <TF>אֱלִיאֵ֣ל וְעוֹבֵ֔ד <B>(ס)</B> וְיַעֲשִׂיאֵ֖ל הַמְּצֹבָיָֽה:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יב">פרק-יב</h3><p dir="rtl">
<span dir="rtl" class="inlineHeader" id="a38_Chronicles__1, פרק יב, א">א</span>
<TF>וְאֵ֗לֶּה הַבָּאִ֤ים אֶל-דָּוִיד֙ לְצִ֣יקְלַ֔ג ע֣וֹד עָצ֔וּר מִפְּנֵ֖י שָׁא֣וּל בֶּן-קִ֑ישׁ וְהֵ֙מָּה֙ בַּגִּבּוֹרִ֔ים עֹזְרֵ֖י הַמִּלְחָמָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ב">ב</span>
<TF>נֹ֣שְׁקֵי קֶ֗שֶׁת מַיְמִינִ֤ים וּמַשְׂמִאלִים֙ בָּֽאֲבָנִ֔ים וּבַחִצִּ֖ים בַּקָּ֑שֶׁת מֵאֲחֵ֥י שָׁא֖וּל מִבִּנְיָמִֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ג">ג</span>
<TF>הָרֹ֙אשׁ אֲחִיעֶ֜זֶר וְיוֹאָ֗שׁ בְּנֵי֙ הַשְּׁמָעָ֣ה הַגִּבְעָתִ֔י (ויזואל) וִיזִיאֵ֥ל וָפֶ֖לֶט בְּנֵ֣י עַזְמָ֑וֶת וּבְרָכָ֕ה וְיֵה֖וּא הָעֲנְּתֹתִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ד">ד</span>
<TF>וְיִֽשְׁמַֽעְיָ֧ה הַגִּבְעוֹנִ֛י גִּבּ֥וֹר בַּשְּׁלֹשִׁ֖ים וְעַל-הַשְּׁלֹשִֽׁים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ה">ה</span>
<TF>וְיִרְמְיָ֤ה וְיַחֲזִיאֵל֙ וְי֣וֹחָנָ֔ן וְיוֹזָבָ֖ד הַגְּדֵרָתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, ו">ו</span>
<TF>אֶלְעוּזַ֤י וִירִימוֹת֙ וּבְעַלְיָ֣ה וּשְׁמַרְיָ֔הוּ וּשְׁפַטְיָ֖הוּ (החריפי) הַחֲרוּפִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ז">ז</span>
<TF>אֶלְקָנָ֡ה וְ֠יִשִּׁיָּהוּ וַעֲזַרְאֵ֧ל וְיוֹעֶ֛זֶר וְיָשָׁבְעָ֖ם הַקָּרְחִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ח">ח</span>
<TF>וְיוֹעֵאלָ֧ה וּזְבַדְיָ֛ה בְּנֵ֥י יְרֹחָ֖ם מִן-הַגְּדֽוֹר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, ט">ט</span>
<TF>וּמִן-הַגָּדִ֡י נִבְדְּל֣וּ אֶל-דָּוִיד֩ לַמְצַ֙ד מִדְבָּ֜רָה גִּבֹּרֵ֣י הַחַ֗יִל אַנְשֵׁ֤י צָבָא֙ לַמִּלְחָמָ֔ה עֹרְכֵ֥י צִנָּ֖ה וָרֹ֑מַח וּפְנֵ֤י אַרְיֵה֙ פְּנֵיהֶ֔ם וְכִצְבָאיִ֥ם עַל-הֶהָרִ֖ים לְמַהֵֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, י">י</span>
<TF>עֵ֖זֶר הָרֹ֑אשׁ עֹבַדְיָה֙ הַשֵּׁנִ֔י אֱלִיאָ֖ב הַשְּׁלִשִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, יא">יא</span>
<TF>מִשְׁמַנָּה֙ הָרְבִיעִ֔י יִרְמְיָ֖ה הַחֲמִשִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, יב">יב</span>
<TF>עַתַּי֙ הַשִּׁשִּׁ֔י אֱלִיאֵ֖ל הַשְּׁבִעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, יג">יג</span>
<TF>יֽוֹחָנָן֙ הַשְּׁמִינִ֔י אֶלְזָבָ֖ד הַתְּשִׁיעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, יד">יד</span>
<TF>יִרְמְיָ֙הוּ֙ הָעֲשִׂירִ֔י מַכְבַּנַּ֖י עַשְׁתֵּ֥י עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, טו">טו</span>
<TF>אֵ֥לֶּה מִבְּנֵי-גָ֖ד רָאשֵׁ֣י הַצָּבָ֑א אֶחָ֤ד לְמֵאָה֙ הַקָּטָ֔ן וְהַגָּד֖וֹל לְאָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, טז">טז</span>
<TF>אֵ֣לֶּה הֵ֗ם אֲשֶׁ֙ר עָבְר֤וּ אֶת-הַיַּרְדֵּן֙ בַּחֹ֣דֶשׁ הָרִאשׁ֔וֹן וְה֥וּא מְמַלֵּ֖א עַל-כָּל-(גדיתיו) גְּדוֹתָ֑יו וַיַּבְרִ֙יחוּ֙ אֶת-כָּל-הָ֣עֲמָקִ֔ים לַמִּזְרָ֖ח וְלַֽמַּעֲרָֽב:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, יז">יז</span>
<TF>וַיָּבֹ֗אוּ מִן-בְּנֵ֤י בִנְיָמִן֙ וִֽיהוּדָ֔ה עַד-לַמְצָ֖ד לְדָוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, יח">יח</span>
<TF>וַיֵּצֵ֣א דָוִיד֮ לִפְנֵיהֶם֒ וַיַּ֙עַן֙ וַיֹּ֣אמֶר לָהֶ֔ם אִם-לְשָׁל֞וֹם בָּאתֶ֤ם אֵלַי֙ לְעָזְרֵ֔נִי יִֽהְיֶה-לִּ֧י עֲלֵיכֶ֛ם לֵבָ֖ב לְיָ֑חַד וְאִֽם-לְרַמּוֹתַ֣נִי לְצָרַ֗י בְּלֹ֤א חָמָס֙ בְּכַפַּ֔י יֵ֛רֶא אֱלֹהֵ֥י אֲבוֹתֵ֖ינוּ וְיוֹכַֽח:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, יט">יט</span>
<TF>וְר֣וּחַ לָבְשָׁ֗ה אֶת-עֲמָשַׂי֮ רֹ֣אשׁ (השלושים) הַשָּׁלִישִׁים֒ לְךָ֤ דָוִיד֙ וְעִמְּךָ֣ בֶן-יִשַׁ֔י שָׁל֙וֹם | שָׁל֜וֹם לְךָ֗ וְשָׁלוֹם֙ לְעֹ֣זְרֶ֔ךָ כִּ֥י עֲזָרְךָ֖ אֱלֹהֶ֑יךָ וַיְקַבְּלֵ֣ם דָּוִ֔יד וַֽיִּתְּנֵ֖ם בְּרָאשֵׁ֥י הַגְּדֽוּד:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כ">כ</span>
<TF>וּמִֽמְּנַשֶּׁ֞ה נָפְל֣וּ עַל-דָּוִ֗יד בְּבֹא֙וֹ עִם-פְּלִשְׁתִּ֧ים עַל-שָׁא֛וּל לַמִּלְחָמָ֖ה וְלֹ֣א עֲזָרֻ֑ם כִּ֣י בְעֵצָ֗ה שִׁלְּחֻ֜הוּ סַרְנֵ֤י פְלִשְׁתִּים֙ לֵאמֹ֔ר בְּרָאשֵׁ֕ינוּ יִפּ֖וֹל אֶל-אֲדֹנָ֥יו שָׁאֽוּל:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, כא">כא</span>
<TF>בְּלֶכְתּ֣וֹ אֶל-צִֽיקְלַ֗ג נָפְל֣וּ עָלָ֣יו | מִֽמְּנַשֶּׁ֡ה עַ֠דְנַח וְיוֹזָבָ֤ד וִידִֽיעֲאֵל֙ וּמִיכָאֵ֣ל וְיוֹזָבָ֔ד וֶאֱלִיה֖וּא וְצִלְּתָ֑י רָאשֵׁ֥י הָאֲלָפִ֖ים אֲשֶׁ֥ר לִמְנַשֶּֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, כב">כב</span>
<TF>וְהֵ֗מָּה עָזְר֤וּ עִם-דָּוִיד֙ עַֽל-הַגְּד֔וּד כִּֽי-גִבּ֥וֹרֵי חַ֖יִל כֻּלָּ֑ם וַיִּהְי֥וּ שָׂרִ֖ים בַּצָּבָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, כג">כג</span>
<TF>כִּ֚י לְעֶת-י֣וֹם בְּי֔וֹם יָבֹ֥אוּ עַל-דָּוִ֖יד לְעָזְר֑וֹ עַד-לְמַחֲנֶ֥ה גָד֖וֹל כְּמַחֲנֵ֥ה אֱלֹהִֽים:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כד">כד</span>
<TF>וְ֠אֵלֶּה מִסְפְּרֵ֞י רָאשֵׁ֤י הֶֽחָלוּץ֙ לַצָּבָ֔א בָּ֥אוּ עַל-דָּוִ֖יד חֶבְר֑וֹנָה לְהָסֵ֞ב מַלְכ֥וּת שָׁא֛וּל אֵלָ֖יו כְּפִ֥י יְהוָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כה">כה</span>
<TF>בְּנֵ֣י יְהוּדָ֔ה נֹשְׂאֵ֥י צִנָּ֖ה וָרֹ֑מַח שֵׁ֧שֶׁת אֲלָפִ֛ים וּשְׁמוֹנֶ֥ה מֵא֖וֹת חֲלוּצֵ֥י צָבָֽא:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כו">כו</span>
<TF>מִן-בְּנֵ֣י שִׁמְע֗וֹן גִּבּ֤וֹרֵי חַ֙יִל֙ לַצָּבָ֔א שִׁבְעַ֥ת אֲלָפִ֖ים וּמֵאָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כז">כז</span>
<TF>מִן-בְּנֵי֙ הַלֵּוִ֔י אַרְבַּ֥עַת אֲלָפִ֖ים וְשֵׁ֥שׁ מֵאֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כח">כח</span>
<TF>וִיהוֹיָדָ֖ע הַנָּגִ֣יד לְאַהֲרֹ֑ן וְעִמּ֕וֹ שְׁלֹ֥שֶׁת אֲלָפִ֖ים וּשְׁבַ֥ע מֵאֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, כט">כט</span>
<TF>וְצָד֥וֹק נַ֖עַר גִּבּ֣וֹר חָ֑יִל וּבֵית-אָבִ֥יו שָׂרִ֖ים עֶשְׂרִ֥ים וּשְׁנָֽיִם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, ל">ל</span>
<TF>וּמִן-בְּנֵ֧י בִנְיָמִ֛ן אֲחֵ֥י שָׁא֖וּל שְׁלֹ֣שֶׁת אֲלָפִ֑ים וְעַד-הֵ֙נָּה֙ מַרְבִּיתָ֔ם שֹׁמְרִ֕ים מִשְׁמֶ֖רֶת בֵּ֥ית שָׁאֽוּל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לא">לא</span>
<TF>וּמִן-בְּנֵ֣י אֶפְרַ֔יִם עֶשְׂרִ֥ים אֶ֖לֶף וּשְׁמוֹנֶ֣ה מֵא֑וֹת גִּבּ֣וֹרֵי חַ֔יִל אַנְשֵׁ֥י שֵׁמ֖וֹת לְבֵ֥ית אֲבוֹתָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לב">לב</span>
<TF>וּמֵחֲצִי֙ מַטֵּ֣ה מְנַשֶּׁ֔ה שְׁמוֹנָ֥ה עָשָׂ֖ר אָ֑לֶף אֲשֶׁ֤ר נִקְּבוּ֙ בְּשֵׁמ֔וֹת לָב֖וֹא לְהַמְלִ֥יךְ אֶת-דָּוִֽיד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לג">לג</span>
<TF>וּמִבְּנֵ֣י יִשָּׂשכָ֗ר יוֹדְעֵ֤י בִינָה֙ לַֽעִתִּ֔ים לָדַ֖עַת מַה-יַּעֲשֶׂ֣ה יִשְׂרָאֵ֑ל רָאשֵׁיהֶ֣ם מָאתַ֔יִם וְכָל-אֲחֵיהֶ֖ם עַל-פִּיהֶֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לד">לד</span>
<TF>מִזְּבֻל֞וּן יוֹצְאֵ֣י צָבָ֗א עֹרְכֵ֧י מִלְחָמָ֛ה בְּכָל-כְּלֵ֥י מִלְחָמָ֖ה חֲמִשִּׁ֣ים אָ֑לֶף וְלַעֲדֹ֖ר בְּלֹא-לֵ֥ב וָלֵֽב:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לה">לה</span>
<TF>וּמִנַּפְתָּלִ֖י שָׂרִ֣ים אָ֑לֶף וְעִמָּהֶם֙ בְּצִנָּ֣ה וַחֲנִ֔ית שְׁלֹשִׁ֥ים וְשִׁבְעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לו">לו</span>
<TF>וּמִן-הַדָּנִי֙ עֹרְכֵ֣י מִלְחָמָ֔ה עֶשְׂרִֽים-וּשְׁמוֹנָ֥ה אֶ֖לֶף וְשֵׁ֥שׁ מֵאֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לז">לז</span>
<TF>וּמֵאָשֵׁ֗ר יוֹצְאֵ֥י צָבָ֛א לַעֲרֹ֥ךְ מִלְחָמָ֖ה אַרְבָּעִ֥ים אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לח">לח</span>
<TF>וּמֵעֵ֣בֶר לַ֠יַּרְדֵּן מִן-הָראוּבֵנִ֙י וְהַגָּדִ֜י וַחֲצִ֣י | שֵׁ֣בֶט מְנַשֶּׁ֗ה בְּכֹל֙ כְּלֵי֙ צְבָ֣א מִלְחָמָ֔ה מֵאָ֥ה וְעֶשְׂרִ֖ים אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יב, לט">לט</span>
<TF>כָּל-אֵ֜לֶּה אַנְשֵׁ֣י מִלְחָמָה֮ עֹדְרֵ֣י מַעֲרָכָה֒ בְּלֵבָ֤ב שָׁלֵם֙ בָּ֣אוּ חֶבְר֔וֹנָה לְהַמְלִ֥יךְ אֶת-דָּוִ֖יד עַל-כָּל-יִשְׂרָאֵ֑ל וְ֠גַם כָּל-שֵׁרִ֧ית יִשְׂרָאֵ֛ל לֵ֥ב אֶחָ֖ד לְהַמְלִ֥יךְ אֶת-דָּוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, מ">מ</span>
<TF>וַיִּהְיוּ-שָׁ֤ם עִם-דָּוִיד֙ יָמִ֣ים שְׁלוֹשָׁ֔ה אֹכְלִ֖ים וְשׁוֹתִ֑ים כִּֽי-הֵכִ֥ינוּ לָהֶ֖ם אֲחֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יב, מא">מא</span>
<TF>וְגַ֣ם הַקְּרֽוֹבִים-אֲ֠לֵיהֶם עַד-יִשָׂשכָ֙ר וּזְבֻל֜וּן וְנַפְתָּלִ֗י מְבִיאִ֣ים לֶ֡חֶם בַּחֲמוֹרִ֣ים וּבַגְּמַלִּ֣ים וּבַפְּרָדִ֣ים | וּֽבַבָּקָ֡ר מַאֲכָ֡ל קֶ֠מַח דְּבֵלִ֙ים וְצִמּוּקִ֧ים וְיַֽיִן-וְשֶׁ֛מֶן וּבָקָ֥ר וְצֹ֖אן לָרֹ֑ב כִּ֥י שִׂמְחָ֖ה בְּיִשְׂרָאֵֽל:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יג">פרק-יג</h3><p dir="rtl">
<span dir="rtl" class="inlineHeader" id="a38_Chronicles__1, פרק יג, א">א</span>
<TF>וַיִּוָּעַ֣ץ דָּוִ֗יד עִם-שָׂרֵ֧י הָאֲלָפִ֛ים וְהַמֵּא֖וֹת לְכָל-נָגִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ב">ב</span>
<TF>וַיֹּ֙אמֶר דָּוִ֜יד לְכֹ֣ל | קְהַ֣ל יִשְׂרָאֵ֗ל אִם-עֲלֵיכֶ֙ם ט֜וֹב וּמִן-יְהוָ֣ה אֱלֹהֵ֗ינוּ נִפְרְצָה֙ נִשְׁלְחָ֞ה עַל-אַחֵ֣ינוּ הַנִּשְׁאָרִ֗ים בְּכֹל֙ אַרְצ֣וֹת יִשְׂרָאֵ֔ל וְעִמָּהֶ֛ם הַכֹּהֲנִ֥ים וְהַלְוִיִּ֖ם בְּעָרֵ֣י מִגְרְשֵׁיהֶ֑ם וְיִקָּבְצ֖וּ אֵלֵֽינוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ג">ג</span>
<TF>וְנָסֵ֛בָּה אֶת-אֲר֥וֹן אֱלֹהֵ֖ינוּ אֵלֵ֑ינוּ כִּי-לֹ֥א דְרַשְׁנֻ֖הוּ בִּימֵ֥י שָׁאֽוּל:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ד">ד</span>
<TF>וַיֹּאמְר֥וּ כָֽל-הַקָּהָ֖ל לַעֲשׂ֣וֹת כֵּ֑ן כִּֽי-יָשַׁ֥ר הַדָּבָ֖ר בְּעֵינֵ֥י כָל-הָעָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ה">ה</span>
<TF>וַיַּקְהֵ֤ל דָּוִיד֙ אֶת-כָּל-יִשְׂרָאֵ֔ל מִן-שִׁיח֥וֹר מִצְרַ֖יִם וְעַד-לְב֣וֹא חֲמָ֑ת לְהָבִיא֙ אֶת-אֲר֣וֹן הָאֱלֹהִ֔ים מִקִּרְיַ֖ת יְעָרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ו">ו</span>
<TF>וַיַּ֙עַל דָּוִ֤יד וְכָל-יִשְׂרָאֵל֙ בַּעֲלָ֔תָה אֶל-קִרְיַ֥ת יְעָרִ֖ים אֲשֶׁ֣ר לִיהוּדָ֑ה לְהַעֲל֣וֹת מִשָּׁ֗ם אֵת֩ אֲר֙וֹן הָאֱלֹהִ֧ים | יְהוָ֛ה יוֹשֵׁ֥ב הַכְּרוּבִ֖ים אֲשֶׁר-נִקְרָ֥א שֵֽׁם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ז">ז</span>
<TF>וַיַּרְכִּ֜יבוּ אֶת-אֲר֤וֹן הָאֱלֹהִים֙ עַל-עֲגָלָ֣ה חֲדָשָׁ֔ה מִבֵּ֖ית אֲבִינָדָ֑ב וְעֻזָּ֣א וְאַחְי֔וֹ נֹהֲגִ֖ים בָּעֲגָלָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ח">ח</span>
<TF>וְדָוִ֣יד וְכָל-יִשְׂרָאֵ֗ל מְשַׂחֲקִ֛ים לִפְנֵ֥י הָאֱלֹהִ֖ים בְּכָל-עֹ֑ז וּבְשִׁירִ֤ים וּבְכִנֹּרוֹת֙ וּבִנְבָלִ֣ים וּבְתֻפִּ֔ים וּבִמְצִלְתַּ֖יִם וּבַחֲצֹצְרֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, ט">ט</span>
<TF>וַיָּבֹ֖אוּ עַד-גֹּ֣רֶן כִּידֹ֑ן וַיִּשְׁלַ֙ח עֻזָּ֜א אֶת-יָד֗וֹ לֶאֱחֹז֙ אֶת-הָ֣אָר֔וֹן כִּ֥י שָֽׁמְט֖וּ הַבָּקָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, י">י</span>
<TF>וַיִּֽחַר-אַ֤ף יְהוָה֙ בְּעֻזָּ֔א וַיַּכֵּ֕הוּ עַ֛ל אֲשֶׁר-שָׁלַ֥ח יָד֖וֹ עַל-הָאָר֑וֹן וַיָּ֥מָת שָׁ֖ם לִפְנֵ֥י אֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, יא">יא</span>
<TF>וַיִּ֣חַר לְדָוִ֔יד כִּֽי-פָרַ֧ץ יְהוָ֛ה פֶּ֖רֶץ בְּעֻזָּ֑א וַיִּקְרָ֞א לַמָּק֤וֹם הַהוּא֙ פֶּ֣רֶץ עֻזָּ֔א עַ֖ד הַיּ֥וֹם הַזֶּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, יב">יב</span>
<TF>וַיִּירָ֤א דָוִיד֙ אֶת-הָ֣אֱלֹהִ֔ים בַּיּ֥וֹם הַה֖וּא לֵאמֹ֑ר הֵ֚יךְ אָבִ֣יא אֵלַ֔י אֵ֖ת אֲר֥וֹן הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, יג">יג</span>
<TF>וְלֹֽא-הֵסִ֙יר דָּוִ֧יד אֶת-הָאָר֛וֹן אֵלָ֖יו אֶל-עִ֣יר דָּוִ֑יד וַיַּטֵּ֕הוּ אֶל-בֵּ֥ית עֹבֵֽד-אֱדֹ֖ם הַגִּתִּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק יג, יד">יד</span>
<TF>וַיֵּשֶׁב֩ אֲר֙וֹן הָאֱלֹהִ֜ים עִם-בֵּ֙ית עֹבֵ֥ד אֱדֹ֛ם בְּבֵית֖וֹ שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת-בֵּ֥ית עֹבֵֽד-אֱדֹ֖ם וְאֶת-כָּל-אֲשֶׁר-לֽוֹ:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק יד">פרק-יד</h3><p dir="rtl">
<span dir="rtl" class="inlineHeader" id="a38_Chronicles__1, פרק יד, א">א</span>
<TF>וַ֠יִּשְׁלַח (חירם) חוּרָ֙ם מֶֽלֶךְ-צֹ֥ר מַלְאָכִים֮ אֶל-דָּוִיד֒ וַעֲצֵ֣י אֲרָזִ֔ים וְחָרָשֵׁ֣י קִ֔יר וְחָרָשֵׁ֖י עֵצִ֑ים לִבְנ֥וֹת ל֖וֹ בָּֽיִת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ב">ב</span>
<TF>וַיֵּ֣דַע דָּוִ֔יד כִּֽי-הֱכִינ֧וֹ יְהוָ֛ה לְמֶ֖לֶךְ עַל-יִשְׂרָאֵ֑ל כִּֽי-נִשֵּׂ֤את לְמַ֙עְלָה֙ מַלְכוּת֔וֹ בַּעֲב֖וּר עַמּ֥וֹ יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ג">ג</span>
<TF>וַיִּקַּ֙ח דָּוִ֥יד ע֛וֹד נָשִׁ֖ים בִּירוּשָׁלִָ֑ם וַיּ֧וֹלֶד דָּוִ֛יד ע֖וֹד בָּנִ֥ים וּבָנֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ד">ד</span>
<TF>וְאֵ֙לֶּה֙ שְׁמ֣וֹת הַיְלוּדִ֔ים אֲשֶׁ֥ר הָיוּ-ל֖וֹ בִּירוּשָׁלִָ֑ם שַׁמּ֣וּעַ וְשׁוֹבָ֔ב נָתָ֖ן וּשְׁלֹמֹֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ה">ה</span>
<TF>וְיִבְחָ֥ר וֶאֱלִישׁ֖וּעַ וְאֶלְפָּֽלֶט:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ו">ו</span>
<TF>וְנֹ֥גַהּ וְנֶ֖פֶג וְיָפִֽיעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ז">ז</span>
<TF>וֶאֱלִישָׁמָ֥ע וּבְעֶלְיָדָ֖ע וֶאֱלִיפָֽלֶט:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יד, ח">ח</span>
<TF>וַיִּשְׁמְע֣וּ פְלִשְׁתִּ֗ים כִּי-נִמְשַׁ֙ח דָּוִ֤יד לְמֶ֙לֶךְ֙ עַל-כָּל-יִשְׂרָאֵ֔ל וַיַּעֲל֥וּ כָל-פְּלִשְׁתִּ֖ים לְבַקֵּ֣שׁ אֶת-דָּוִ֑יד וַיִּשְׁמַ֣ע דָּוִ֔יד וַיֵּצֵ֖א לִפְנֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, ט">ט</span>
<TF>וּפְלִשְׁתִּ֖ים בָּ֑אוּ וַֽיִּפְשְׁט֖וּ בְּעֵ֥מֶק רְפָאִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, י">י</span>
<TF>וַיִּשְׁאַ֙ל דָּוִ֤יד בֵּאלֹהִים֙ לֵאמֹ֔ר הַאֶֽעֱלֶה֙ עַל-(פלשתיים) פְּלִשְׁתִּ֔ים וּנְתַתָּ֖ם בְּיָדִ֑י וַיֹּ֙אמֶר ל֤וֹ יְהוָה֙ עֲלֵ֔ה וּנְתַתִּ֖ים בְּיָדֶֽךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, יא">יא</span>
<TF>וַיַּעֲל֥וּ בְּבַֽעַל-פְּרָצִים֮ וַיַּכֵּ֣ם שָׁ֣ם דָּוִיד֒ וַיֹּ֣אמֶר דָּוִ֔יד פָּרַ֙ץ הָֽאֱלֹהִ֧ים אֶת-אוֹיְבַ֛י בְּיָדִ֖י כְּפֶ֣רֶץ מָ֑יִם עַל-כֵּ֗ן קָֽרְא֛וּ שֵֽׁם-הַמָּק֥וֹם הַה֖וּא בַּ֥עַל פְּרָצִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, יב">יב</span>
<TF>וַיַּעַזְבוּ-שָׁ֖ם אֶת-אֱלֹֽהֵיהֶ֑ם וַיֹּ֣אמֶר דָּוִ֔יד וַיִּשָּׂרְפ֖וּ בָּאֵֽשׁ:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יד, יג">יג</span>
<TF>וַיֹּסִ֤יפוּ עוֹד֙ פְּלִשְׁתִּ֔ים וַֽיִּפְשְׁט֖וּ בָּעֵֽמֶק:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, יד">יד</span>
<TF>וַיִּשְׁאַ֙ל ע֤וֹד דָּוִיד֙ בֵּֽאלֹהִ֔ים וַיֹּ֤אמֶר לוֹ֙ הָֽאֱלֹהִ֔ים לֹ֥א תַֽעֲלֶ֖ה אַֽחֲרֵיהֶ֑ם הָסֵב֙ מֵֽעֲלֵיהֶ֔ם וּבָ֥אתָ לָהֶ֖ם מִמּ֥וּל הַבְּכָאִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, טו">טו</span>
<TF>וִ֠יהִי כְּֽשָׁמְעֲךָ֞ אֶת-ק֤וֹל הַצְּעָדָה֙ בְּרָאשֵׁ֣י הַבְּכָאִ֔ים אָ֖ז תֵּצֵ֣א בַמִּלְחָמָ֑ה כִּֽי-יָצָ֤א הָֽאֱלֹהִים֙ לְפָנֶ֔יךָ לְהַכּ֖וֹת אֶת-מַחֲנֵ֥ה פְלִשְׁתִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, טז">טז</span>
<TF>וַיַּ֣עַשׂ דָּוִ֔יד כַּֽאֲשֶׁ֥ר צִוָּ֖הוּ הָֽאֱלֹהִ֑ים וַיַּכּוּ֙ אֶת-מַחֲנֵ֣ה פְלִשְׁתִּ֔ים מִגִּבְע֖וֹן וְעַד-גָּֽזְרָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יד, יז">יז</span>
<TF>וַיֵּצֵ֥א שֵׁם-דָּוִ֖יד בְּכָל-הָֽאֲרָצ֑וֹת וַֽיהוָ֛ה נָתַ֥ן אֶת-פַּחְדּ֖וֹ עַל-כָּל-הַגּוֹיִֽם:</TF><p dir="rtl">
<h3 dir="rtl" id="a38_Chronicles__1, פרק טו">פרק-טו</h3><p dir="rtl">
<span dir="rtl" class="inlineHeader" id="a38_Chronicles__1, פרק טו, א">א</span>
<TF>וַיַּֽעַשׂ-ל֥וֹ בָתִּ֖ים בְּעִ֣יר דָּוִ֑יד וַיָּ֤כֶן מָקוֹם֙ לַֽאֲר֣וֹן הָֽאֱלֹהִ֔ים וַיֶּט-ל֖וֹ אֹֽהֶל:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, ב">ב</span>
<TF>אָ֚ז אָמַ֣ר דָּוִ֔יד לֹ֤א לָשֵׂאת֙ אֶת-אֲר֣וֹן הָֽאֱלֹהִ֔ים כִּ֖י אִם-הַלְוִיִּ֑ם כִּי-בָ֣ם | בָּחַ֣ר יְהוָ֗ה לָשֵׂ֞את אֶת-אֲר֧וֹן יְהוָ֛ה וּֽלְשָׁרְת֖וֹ עַד-עוֹלָֽם:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ג">ג</span>
<TF>וַיַּקְהֵ֥ל דָּוִ֛יד אֶת-כָּל-יִשְׂרָאֵ֖ל אֶל-יְרֽוּשָׁלִָ֑ם לְהַעֲלוֹת֙ אֶת-אֲר֣וֹן יְהוָ֔ה אֶל-מְקוֹמ֖וֹ אֲשֶׁר-הֵכִ֥ין לֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, ד">ד</span>
<TF>וַיֶּאֱסֹ֥ף דָּוִ֛יד אֶת-בְּנֵ֥י אַֽהֲרֹ֖ן וְאֶת-הַלְוִיִּֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ה">ה</span>
<TF>לִבְנֵ֖י קְהָ֑ת אוּרִיאֵ֣ל הַשָּׂ֔ר וְאֶחָ֖יו מֵאָ֥ה וְעֶשְׂרִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ו">ו</span>
<TF>לִבְנֵ֖י מְרָרִ֑י עֲשָׂיָ֣ה הַשָּׂ֔ר וְאֶחָ֖יו מָאתַ֥יִם וְעֶשְׂרִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ז">ז</span>
<TF>לִבְנֵ֖י גֵּרְשׁ֑וֹם יוֹאֵ֣ל הַשָּׂ֔ר וְאֶחָ֖יו מֵאָ֥ה וּשְׁלֹשִֽׁים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ח">ח</span>
<TF>לִבְנֵ֖י אֱלִֽיצָפָ֑ן שְׁמַֽעְיָ֥ה הַשָּׂ֖ר וְאֶחָ֥יו מָאתָֽיִם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, ט">ט</span>
<TF>לִבְנֵ֖י חֶבְר֑וֹן אֱלִיאֵ֥ל הַשָּׂ֖ר וְאֶחָ֥יו שְׁמוֹנִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, י">י</span>
<TF>לִבְנֵ֖י עֻזִּיאֵ֑ל עַמִּינָדָ֣ב הַשָּׂ֔ר וְאֶחָ֕יו מֵאָ֖ה וּשְׁנֵ֥ים עָשָֽׂר:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, יא">יא</span>
<TF>וַיִּקְרָ֣א דָוִ֔יד לְצָד֥וֹק וּלְאֶבְיָתָ֖ר הַכֹּֽהֲנִ֑ים וְלַלְוִיִּ֗ם לְאֽוּרִיאֵ֤ל עֲשָׂיָה֙ וְיוֹאֵ֣ל שְׁמַֽעְיָ֔ה וֶאֱלִיאֵ֖ל וְעַמִּינָדָֽב:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, יב">יב</span>
<TF>וַיֹּ֣אמֶר לָהֶ֔ם אַתֶּ֛ם רָאשֵׁ֥י הָאָב֖וֹת לַלְוִיִּ֑ם הִֽתְקַדְּשׁוּ֙ אַתֶּ֣ם וַאֲחֵיכֶ֔ם וְהַֽעֲלִיתֶ֗ם אֵ֣ת אֲר֤וֹן יְהוָה֙ אֱלֹהֵ֣י יִשְׂרָאֵ֔ל אֶל-הֲכִינ֖וֹתִי לֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, יג">יג</span>
<TF>כִּ֛י לְמַבָּרִ֥אשׁוֹנָ֖ה לֹ֣א אַתֶּ֑ם פָּרַ֙ץ יְהוָ֤ה אֱלֹהֵ֙ינוּ֙ בָּ֔נוּ כִּי-לֹ֥א דְרַשְׁנֻ֖הוּ כַּמִּשְׁפָּֽט:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, יד">יד</span>
<TF>וַיִּֽתְקַדְּשׁ֔וּ הַכֹּהֲנִ֖ים וְהַלְוִיִּ֑ם לְהַעֲל֕וֹת אֶת-אֲר֥וֹן יְהוָ֖ה אֱלֹהֵ֥י יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, טו">טו</span>
<TF>וַיִּשְׂא֣וּ בְנֵֽי-הַלְוִיִּ֗ם אֵ֚ת אֲר֣וֹן הָֽאֱלֹהִ֔ים כַּאֲשֶׁ֛ר צִוָּ֥ה מֹשֶׁ֖ה כִּדְבַ֣ר יְהוָ֑ה בִּכְתֵפָ֥ם בַּמֹּט֖וֹת עֲלֵיהֶֽם:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, טז">טז</span>
<TF>וַיֹּ֣אמֶר דָּוִיד֮ לְשָׂרֵ֣י הַלְוִיִּם֒ לְהַֽעֲמִ֗יד אֶת-אֲחֵיהֶם֙ הַמְשֹׁ֣רְרִ֔ים בִּכְלֵי-שִׁ֛יר נְבָלִ֥ים וְכִנֹּר֖וֹת וּמְצִלְתָּ֑יִם מַשְׁמִיעִ֥ים לְהָרִֽים-בְּק֖וֹל לְשִׂמְחָֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, יז">יז</span>
 <TF>וַיַּעֲמִ֣ידוּ הַלְוִיִּ֗ם אֵ֚ת הֵימָ֣ן בֶּן יוֹאֵ֔ל וּמִ֙ן אֶחָ֔יו אָסָ֖ף בֶּן בֶּֽרֶכְיָ֑הוּ <B>(ס)</B> וּמִן בְּנֵ֤י מְרָרִי֙ אֲחֵיהֶ֔ם אֵיתָ֖ן בֶּן קֽוּשָׁיָֽהוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, יח">יח</span>
<TF>וְעִמָּהֶ֖ם אֲחֵיהֶ֣ם הַמִּשְׁנִ֑ים זְכַרְיָ֡הוּ בֵּ֡ן וְיַֽעֲזִיאֵ֡ל וּשְׁמִֽירָמ֡וֹת וִיחִיאֵ֣ל | וְעֻנִּ֡י אֱלִיאָ֡ב וּבְנָיָ֡הוּ וּמַֽעֲשֵׂיָ֡הוּ וּמַתִּתְיָהוּ֩ וֶאֱלִ֙יפְלֵ֜הוּ וּמִקְנֵיָ֙הוּ וְעֹבֵ֥ד אֱדֹ֛ם וִֽיעִיאֵ֖ל הַשֹּׁעֲרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, יט">יט</span>
<TF>וְהַמְשֹׁ֣רְרִ֔ים הֵימָ֥ן אָסָ֖ף וְאֵיתָ֑ן בִּמְצִלְתַּ֥יִם נְחֹ֖שֶׁת לְהַשְׁמִֽיעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כ">כ</span>
<TF>וּזְכַרְיָ֙ה וַעֲזִיאֵ֜ל וּשְׁמִֽירָמ֤וֹת וִֽיחִיאֵל֙ וְעֻנִּ֣י וֶֽאֱלִיאָ֔ב וּמַעֲשֵׂיָ֖הוּ וּבְנָיָ֑הוּ בִּנְבָלִ֖ים עַל-עֲלָמֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כא">כא</span>
<TF>וּמַתִּתְיָ֣הוּ וֶאֱלִֽיפְלֵ֗הוּ וּמִקְנֵיָ֙הוּ֙ וְעֹבֵ֣ד אֱדֹ֔ם וִֽיעִיאֵ֖ל וַעֲזַזְיָ֑הוּ בְּכִנֹּר֥וֹת עַל-הַשְּׁמִינִ֖ית לְנַצֵּֽחַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כב">כב</span>
<TF>וּכְנַנְיָ֥הוּ שַֽׂר-הַלְוִיִּ֖ם בְּמַשָּׂ֑א יָסֹר֙ בַּמַּשָּׂ֔א כִּ֥י מֵבִ֖ין הֽוּא:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כג">כג</span>
<TF>וּבֶֽרֶכְיָה֙ וְאֶלְקָנָ֔ה שֹׁעֲרִ֖ים לָאָרֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כד">כד</span>
<TF>וּשְׁבַנְיָ֡הוּ וְיֽוֹשָׁפָ֡ט וּנְתַנְאֵ֡ל וַעֲמָשַׂ֡י וּ֠זְכַרְיָהוּ וּבְנָיָ֤הוּ וֶֽאֱלִיעֶ֙זֶר֙ הַכֹּ֣הֲנִ֔ים (מחצצרים) מַחְצְרִים֙ בַּחֲצֹ֣צְר֔וֹת לִפְנֵ֖י אֲר֣וֹן הָֽאֱלֹהִ֑ים וְעֹבֵ֤ד אֱדֹם֙ וִֽיחִיָּ֔ה שֹׁעֲרִ֖ים לָאָרֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כה">כה</span>
<TF>וַיְהִ֥י דָוִ֛יד וְזִקְנֵ֥י יִשְׂרָאֵ֖ל וְשָׂרֵ֣י הָאֲלָפִ֑ים הַהֹֽלְכִ֗ים לְֽהַעֲל֞וֹת אֶת-אֲר֧וֹן בְּרִית-יְהוָ֛ה מִן-בֵּ֥ית עֹבֵֽד-אֱדֹ֖ם בְּשִׂמְחָֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק טו, כו">כו</span>
<TF>וַֽיְהִי֙ בֶּעְזֹ֣ר הָֽאֱלֹהִ֔ים אֶ֙ת-הַלְוִיִּ֔ם נֹשְׂאֵ֖י אֲר֣וֹן בְּרִית-יְהוָ֑ה וַיִּזְבְּח֥וּ שִׁבְעָֽה-פָרִ֖ים וְשִׁבְעָ֥ה אֵילִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כז">כז</span>
<TF>וְדָוִ֞יד מְכֻרְבָּ֣ל | בִּמְעִ֣יל בּ֗וּץ וְכָל-הַלְוִיִּם֙ הַנֹּשְׂאִ֣ים אֶת-הָאָר֔וֹן וְהַמְשֹׁ֣רְרִ֔ים וּכְנַנְיָ֛ה הַשַּׂ֥ר הַמַּשָּׂ֖א הַמְשֹֽׁרְרִ֑ים וְעַל-דָּוִ֖יד אֵפ֥וֹד בָּֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כח">כח</span>
<TF>וְכָל-יִשְׂרָאֵ֗ל מַעֲלִים֙ אֶת-אֲר֣וֹן בְּרִית-יְהוָ֔ה בִּתְרוּעָה֙ וּבְק֣וֹל שׁוֹפָ֔ר וּבַחֲצֹצְר֖וֹת וּבִמְצִלְתָּ֑יִם מַשְׁמִעִ֕ים בִּנְבָלִ֖ים וְכִנֹּרֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק טו, כט">כט</span>
<TF>וַיְהִ֗י אֲרוֹן֙ בְּרִ֣ית יְהוָ֔ה בָּ֖א עַד-עִ֣יר דָּוִ֑יד וּמִיכַ֙ל בַּת-שָׁא֜וּל נִשְׁקְפָ֣ה | בְּעַ֣ד הַחַלּ֗וֹן וַתֵּ֙רֶא אֶת-הַמֶּ֤לֶךְ דָּוִיד֙ מְרַקֵּ֣ד וּמְשַׂחֵ֔ק וַתִּ֥בֶז ל֖וֹ בְּלִבָּֽהּ:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק טז">פרק-טז</h3><p dir="rtl">
<span dir="rtl" class="inlineHeader" id="a38_Chronicles__1, פרק טז, א">א</span>
<TF>וַיָּבִ֙יאוּ֙ אֶת-אֲר֣וֹן הָֽאֱלֹהִ֔ים וַיַּצִּ֣יגוּ אֹת֔וֹ בְּת֣וֹךְ הָאֹ֔הֶל אֲשֶׁ֥ר נָֽטָה-ל֖וֹ דָּוִ֑יד וַיַּקְרִ֛יבוּ עֹל֥וֹת וּשְׁלָמִ֖ים לִפְנֵ֥י הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ב">ב</span>
<TF>וַיְכַ֣ל דָּוִ֔יד מֵהַעֲל֥וֹת הָעֹלָ֖ה וְהַשְּׁלָמִ֑ים וַיְבָ֥רֶךְ אֶת-הָעָ֖ם בְּשֵׁ֥ם יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ג">ג</span>
<TF>וַיְחַלֵּק֙ לְכָל-אִ֣ישׁ יִשְׂרָאֵ֔ל מֵאִ֖ישׁ וְעַד-אִשָּׁ֑ה לְאִישׁ֙ כִּכַּר-לֶ֔חֶם וְאֶשְׁפָּ֖ר וַאֲשִׁישָֽׁה:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ד">ד</span>
<TF>וַיִּתֵּ֞ן לִפְנֵ֙י אֲר֧וֹן יְהוָ֛ה מִן-הַלְוִיִּ֖ם מְשָׁרְתִ֑ים וּלְהַזְכִּיר֙ וּלְהוֹד֣וֹת וּלְהַלֵּ֔ל לַיהוָ֖ה אֱלֹהֵ֥י יִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, ה">ה</span>
<TF>אָסָ֥ף הָרֹ֖אשׁ וּמִשְׁנֵ֣הוּ זְכַרְיָ֑ה יְעִיאֵ֡ל וּשְׁמִֽירָמ֡וֹת וִֽיחִיאֵ֡ל וּמַתִּתְיָ֡ה וֶאֱלִיאָ֡ב וּבְנָיָהוּ֩ וְעֹבֵ֙ד אֱדֹ֜ם וִֽיעִיאֵ֗ל בִּכְלֵ֤י נְבָלִים֙ וּבְכִנֹּר֔וֹת וְאָסָ֖ף בַּֽמְצִלְתַּ֥יִם מַשְׁמִֽיעַ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ו">ו</span>
<TF>וּבְנָיָ֥הוּ וְיַחֲזִיאֵ֖ל הַכֹּהֲנִ֑ים בַּחֲצֹצְר֣וֹת תָּמִ֔יד לִפְנֵ֖י אֲר֥וֹן בְּרִית-הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ז">ז</span>
<TF>בַּיּ֣וֹם הַה֗וּא אָ֣ז נָתַ֤ן דָּוִיד֙ בָּרֹ֔אשׁ לְהֹד֖וֹת לַיהוָ֑ה בְּיַד-אָסָ֖ף וְאֶחָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ח">ח</span>
 <TF>הוֹד֤וּ לַֽיהוָה֙ קִרְא֣וּ בִשְׁמ֔וֹ <B>(ס)</B> הוֹדִ֥יעוּ בָעַמִּ֖ים עֲלִילֹתָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, ט">ט</span>
 <TF>שִׁ֤ירוּ לוֹ֙ זַמְּרוּ ל֔וֹ <B>(ס)</B> שִׂ֖יחוּ בְּכָל נִפְלְאֹתָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, י">י</span>
 <TF>הִֽתְהַֽלְלוּ֙ בְּשֵׁ֣ם קָדְשׁ֔וֹ <B>(ס)</B> יִשְׂמַ֕ח לֵ֖ב מְבַקְשֵׁ֥י יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יא">יא</span>
 <TF>דִּרְשׁ֤וּ יְהוָה֙ וְעֻזּ֔וֹ <B>(ס)</B> בַּקְּשׁ֥וּ פָנָ֖יו תָּמִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יב">יב</span>
 <TF>זִכְר֗וּ נִפְלְאֹתָיו֙ אֲשֶׁ֣ר עָשָׂ֔ה <B>(ס)</B> מֹפְתָ֖יו וּמִשְׁפְּטֵי פִֽיהוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יג">יג</span>
 <TF>זֶ֚רַע יִשְׂרָאֵ֣ל עַבְדּ֔וֹ <B>(ס)</B> בְּנֵ֥י יַעֲקֹ֖ב בְּחִירָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יד">יד</span>
 <TF>ה֚וּא יְהוָ֣ה אֱלֹהֵ֔ינוּ <B>(ס)</B> בְּכָל הָאָ֖רֶץ מִשְׁפָּטָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, טו">טו</span>
 <TF>זִכְר֤וּ לְעוֹלָם֙ בְּרִית֔וֹ <B>(ס)</B> דָּבָ֥ר צִוָּ֖ה לְאֶ֥לֶף דּֽוֹר:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, טז">טז</span>
 <TF>אֲשֶׁ֤ר כָּרַת֙ אֶת אַבְרָהָ֔ם <B>(ס)</B> וּשְׁבוּעָת֖וֹ לְיִצְחָֽק:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יז">יז</span>
 <TF>וַיַּעֲמִידֶ֤הָ לְיַעֲקֹב֙ לְחֹ֔ק <B>(ס)</B> לְיִשְׂרָאֵ֖ל בְּרִ֥ית עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יח">יח</span>
 <TF>לֵאמֹ֗ר לְךָ֙ אֶתֵּ֣ן אֶֽרֶץ כְּנָ֔עַן <B>(ס)</B> חֶ֖בֶל נַחֲלַתְכֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, יט">יט</span>
 <TF>בִּֽהְיֽוֹתְכֶם֙ מְתֵ֣י מִסְפָּ֔ר <B>(ס)</B> כִּמְעַ֖ט וְגָרִ֥ים בָּֽהּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כ">כ</span>
 <TF>וַיִּֽתְהַלְּכוּ֙ מִגּ֣וֹי אֶל גּ֔וֹי <B>(ס)</B> וּמִמַּמְלָכָ֖ה אֶל עַ֥ם אַחֵֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כא">כא</span>
 <TF>לֹא הִנִּ֤יחַ לְאִישׁ֙ לְעָשְׁקָ֔ם <B>(ס)</B> וַיּ֥וֹכַח עֲלֵיהֶ֖ם מְלָכִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כב">כב</span>
 <TF>אַֽל תִּגְּעוּ֙ בִּמְשִׁיחָ֔י <B>(ס)</B> וּבִנְבִיאַ֖י אַל תָּרֵֽעוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כג">כג</span>
 <TF>שִׁ֤ירוּ לַֽיהוָה֙ כָּל הָאָ֔רֶץ <B>(ס)</B> בַּשְּׂר֥וּ מִיּֽוֹם אֶל י֖וֹם יְשׁוּעָתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כד">כד</span>
 <TF>סַפְּר֤וּ בַגּוֹיִם֙ אֶת כְּבוֹד֔וֹ <B>(ס)</B> בְּכָל הָעַמִּ֖ים נִפְלְאֹתָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כה">כה</span>
 <TF>כִּי֩ גָד֙וֹל יְהוָ֤ה וּמְהֻלָּל֙ מְאֹ֔ד <B>(ס)</B> וְנוֹרָ֥א ה֖וּא עַל כָּל אֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כו">כו</span>
 <TF>כִּ֠י כָּל אֱלֹהֵ֤י הָעַמִּים֙ אֱלִילִ֔ים <B>(ס)</B> וַיהוָ֖ה שָׁמַ֥יִם עָשָֽׂה:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כז">כז</span>
 <TF>ה֤וֹד וְהָדָר֙ לְפָנָ֔יו <B>(ס)</B> עֹ֥ז וְחֶדְוָ֖ה בִּמְקֹמֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כח">כח</span>
 <TF>הָב֤וּ לַֽיהוָה֙ מִשְׁפְּח֣וֹת עַמִּ֔ים <B>(ס)</B> הָב֥וּ לַיהוָ֖ה כָּב֥וֹד וָעֹֽז:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, כט">כט</span>
 <TF>הָב֥וּ לַיהוָ֖ה כְּב֣וֹד שְׁמ֑וֹ <B>(ס)</B> שְׂא֤וּ מִנְחָה֙ וּבֹ֣אוּ לְפָנָ֔יו הִשְׁתַּחֲו֥וּ לַיהוָ֖ה בְּהַדְרַת קֹֽדֶשׁ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, ל">ל</span>
<TF>חִ֤ילוּ מִלְּפָנָיו֙ כָּל-הָאָ֔רֶץ אַף-תִּכּ֥וֹן תֵּבֵ֖ל בַּל-תִּמּֽוֹט:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לא">לא</span>
<TF>יִשְׂמְח֤וּ הַשָּׁמַ֙יִם֙ וְתָגֵ֣ל הָאָ֔רֶץ וְיֹאמְר֥וּ בַגּוֹיִ֖ם יְהוָ֥ה מָלָֽךְ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לב">לב</span>
<TF>יִרְעַ֤ם הַיָּם֙ וּמְלוֹא֔וֹ יַעֲלֹ֥ץ הַשָּׂדֶ֖ה וְכָל-אֲשֶׁר-בּֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לג">לג</span>
<TF>אָ֥ז יְרַנְּנ֖וּ עֲצֵ֣י הַיָּ֑עַר מִלִּפְנֵ֣י יְהוָ֔ה כִּי-בָ֖א לִשְׁפּ֥וֹט אֶת-הָאָֽרֶץ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לד">לד</span>
<TF>הוֹד֤וּ לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לה">לה</span>
 <TF>וְאִמְר֕וּ הוֹשִׁיעֵ֙נוּ֙ אֱלֹהֵ֣י יִשְׁעֵ֔נוּ וְקַבְּצֵ֥נוּ וְהַצִּילֵ֖נוּ מִן הַגּוֹיִ֑ם <B>(ס)</B> לְהֹדוֹת֙ לְשֵׁ֣ם קָדְשֶׁ֔ךָ לְהִשְׁתַּבֵּ֖חַ בִּתְהִלָּתֶֽךָ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק טז, לו">לו</span>
 <TF>בָּר֤וּךְ יְהוָה֙ אֱלֹהֵ֣י יִשְׂרָאֵ֔ל מִן הָעוֹלָ֖ם וְעַ֣ד הָעֹלָ֑ם וַיֹּאמְר֤וּ כָל הָעָם֙ אָמֵ֔ן <B>(ס)</B> וְהַלֵּ֖ל לַֽיהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, לז">לז</span>
<TF>וַיַּֽעֲזָב-שָׁ֗ם לִפְנֵי֙ אֲר֣וֹן בְּרִית-יְהוָ֔ה לְאָסָ֖ף וּלְאֶחָ֑יו לְשָׁרֵ֞ת לִפְנֵ֧י הָאָר֛וֹן תָּמִ֖יד לִדְבַר-י֥וֹם בְּיוֹמֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, לח">לח</span>
 <TF>וְעֹבֵ֥ד אֱדֹ֛ם וַאֲחֵיהֶ֖ם שִׁשִּׁ֣ים וּשְׁמוֹנָ֑ה <B>(ס)</B> וְעֹבֵ֙ד אֱדֹ֧ם בֶּן יְדִית֛וּן וְחֹסָ֖ה לְשֹׁעֲרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, לט">לט</span>
<TF>וְאֵ֣ת | צָד֣וֹק הַכֹּהֵ֗ן וְאֶחָיו֙ הַכֹּ֣הֲנִ֔ים לִפְנֵ֖י מִשְׁכַּ֣ן יְהוָ֑ה בַּבָּמָ֖ה אֲשֶׁ֥ר בְּגִבְעֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, מ">מ</span>
<TF>לְֽהַעֲלוֹת֩ עֹל֙וֹת לַיהוָ֜ה עַל-מִזְבַּ֧ח הָעֹלָ֛ה תָּמִ֖יד לַבֹּ֣קֶר וְלָעָ֑רֶב וּלְכָל-הַכָּתוּב֙ בְּתוֹרַ֣ת יְהוָ֔ה אֲשֶׁ֥ר צִוָּ֖ה עַל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, מא">מא</span>
<TF>וְעִמָּהֶם֙ הֵימָ֣ן וִֽידוּת֔וּן וּשְׁאָר֙ הַבְּרוּרִ֔ים אֲשֶׁ֥ר נִקְּב֖וּ בְּשֵׁמ֑וֹת לְהֹדוֹת֙ לַֽיהוָ֔ה כִּ֥י לְעוֹלָ֖ם חַסְדּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, מב">מב</span>
<TF>וְעִמָּהֶם֩ הֵימָ֙ן וִֽידוּת֜וּן חֲצֹצְר֤וֹת וּמְצִלְתַּ֙יִם֙ לְמַשְׁמִיעִ֔ים וּכְלֵ֖י שִׁ֣יר הָאֱלֹהִ֑ים וּבְנֵ֥י יְדוּת֖וּן לַשָּֽׁעַר:</TF><p dir="rtl">
<span dir="rtl" class="inlineHeader" id="a38_Chronicles__1, פרק טז, מג">מג</span>
<TF>וַיֵּלְכ֥וּ כָל-הָעָ֖ם אִ֣ישׁ לְבֵית֑וֹ וַיִּסֹּ֥ב דָּוִ֖יד לְבָרֵ֥ךְ אֶת-בֵּיתֽוֹ:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יז">פרק-יז</h3><p dir="rtl">
<span dir="rtl" class="inlineHeader" id="a38_Chronicles__1, פרק יז, א">א</span>
<TF>וַיְהִ֕י כַּאֲשֶׁ֛ר יָשַׁ֥ב דָּוִ֖יד בְּבֵית֑וֹ וַיֹּ֙אמֶר דָּוִ֜יד אֶל-נָתָ֣ן הַנָּבִ֗יא הִנֵּ֙ה אָנֹכִ֤י יוֹשֵׁב֙ בְּבֵ֣ית הָֽאֲרָזִ֔ים וַאֲר֥וֹן בְּרִית-יְהוָ֖ה תַּ֥חַת יְרִיעֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ב">ב</span>
<TF>וַיֹּ֤אמֶר נָתָן֙ אֶל-דָּוִ֔יד כֹּ֛ל אֲשֶׁ֥ר בִּֽלְבָבְךָ֖ עֲשֵׂ֑ה כִּ֥י הָאֱלֹהִ֖ים עִמָּֽךְ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יז, ג">ג</span>
<TF>וַֽיְהִ֖י בַּלַּ֣יְלָה הַה֑וּא וַיְהִי֙ דְּבַר-אֱלֹהִ֔ים אֶל-נָתָ֖ן לֵאמֹֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ד">ד</span>
<TF>לֵ֤ךְ וְאָמַרְתָּ֙ אֶל-דָּוִ֣יד עַבְדִּ֔י כֹּ֖ה אָמַ֣ר יְהוָ֑ה לֹ֥א אַתָּ֛ה תִּבְנֶה-לִּ֥י הַבַּ֖יִת לָשָֽׁבֶת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ה">ה</span>
<TF>כִּ֣י לֹ֤א יָשַׁ֙בְתִּי֙ בְּבַ֔יִת מִן-הַיּ֗וֹם אֲשֶׁ֤ר הֶעֱלֵ֙יתִי֙ אֶת-יִשְׂרָאֵ֔ל עַ֖ד הַיּ֣וֹם הַזֶּ֑ה וָֽאֶהְיֶ֛ה מֵאֹ֥הֶל אֶל-אֹ֖הֶל וּמִמִּשְׁכָּֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ו">ו</span>
<TF>בְּכֹ֥ל אֲשֶֽׁר-הִתְהַלַּכְתִּי֮ בְּכָל-יִשְׂרָאֵל֒ הֲדָבָ֣ר דִּבַּ֗רְתִּי אֶת-אַחַד֙ שֹׁפְטֵ֣י יִשְׂרָאֵ֔ל אֲשֶׁ֥ר צִוִּ֛יתִי לִרְע֥וֹת אֶת-עַמִּ֖י לֵאמֹ֑ר לָ֛מָּה לֹא-בְנִיתֶ֥ם לִ֖י בֵּ֥ית אֲרָזִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ז">ז</span>
 <TF>וְ֠עַתָּה כֹּֽה תֹאמַ֞ר לְעַבְדִּ֣י לְדָוִ֗יד <B>(ס)</B> כֹּ֤ה אָמַר֙ יְהוָ֣ה צְבָא֔וֹת אֲנִ֤י לְקַחְתִּ֙יךָ֙ מִן הַנָּוֶ֔ה מִֽן אַחֲרֵ֖י הַצֹּ֑אן לִהְי֣וֹת נָגִ֔יד עַ֖ל עַמִּ֥י יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ח">ח</span>
<TF>וָֽאֶהְיֶ֣ה עִמְּךָ֗ בְּכֹל֙ אֲשֶׁ֣ר הָלַ֔כְתָּ וָאַכְרִ֥ית אֶת-כָּל-אוֹיְבֶ֖יךָ מִפָּנֶ֑יךָ וְעָשִׂ֤יתִֽי לְךָ֙ שֵׁ֔ם כְּשֵׁ֥ם הַגְּדוֹלִ֖ים אֲשֶׁ֥ר בָּאָֽרֶץ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, ט">ט</span>
<TF>וְשַׂמְתִּ֣י מָ֠קוֹם לְעַמִּ֙י יִשְׂרָאֵ֤ל וּנְטַעְתִּ֙יהוּ֙ וְשָׁכַ֣ן תַּחְתָּ֔יו וְלֹ֥א יִרְגַּ֖ז ע֑וֹד וְלֹא-יוֹסִ֤יפוּ בְנֵי-עַוְלָה֙ לְבַלֹּת֔וֹ כַּאֲשֶׁ֖ר בָּרִאשׁוֹנָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, י">י</span>
<TF>וּלְמִיָּמִ֗ים אֲשֶׁ֙ר צִוִּ֤יתִי שֹֽׁפְטִים֙ עַל-עַמִּ֣י יִשְׂרָאֵ֔ל וְהִכְנַ֖עְתִּי אֶת-כָּל-אוֹיְבֶ֑יךָ וָאַגִּ֣ד לָ֔ךְ וּבַ֖יִת יִֽבְנֶה-לְּךָ֥ יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יא">יא</span>
<TF>וְהָיָ֗ה כִּֽי-מָלְא֤וּ יָמֶ֙יךָ֙ לָלֶ֣כֶת עִם-אֲבֹתֶ֔יךָ וַהֲקִֽימוֹתִ֤י אֶֽת-זַרְעֲךָ֙ אַחֲרֶ֔יךָ אֲשֶׁ֥ר יִהְיֶ֖ה מִבָּנֶ֑יךָ וַהֲכִינוֹתִ֖י אֶת-מַלְכוּתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יב">יב</span>
<TF>ה֥וּא יִבְנֶה-לִּ֖י בָּ֑יִת וְכֹנַנְתִּ֥י אֶת-כִּסְא֖וֹ עַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יג">יג</span>
<TF>אֲנִי֙ אֶֽהְיֶה-לּ֣וֹ לְאָ֔ב וְה֖וּא יִֽהְיֶה-לִּ֣י לְבֵ֑ן וְחַסְדִּי֙ לֹא-אָסִ֣יר מֵֽעִמּ֔וֹ כַּאֲשֶׁ֣ר הֲסִיר֔וֹתִי מֵאֲשֶׁ֥ר הָיָ֖ה לְפָנֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יד">יד</span>
<TF>וְהַֽעֲמַדְתִּ֛יהוּ בְּבֵיתִ֥י וּבְמַלְכוּתִ֖י עַד-הָעוֹלָ֑ם וְכִסְא֕וֹ יִהְיֶ֥ה נָכ֖וֹן עַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, טו">טו</span>
<TF>כְּכֹל֙ הַדְּבָרִ֣ים הָאֵ֔לֶּה וּכְכֹ֖ל הֶחָז֣וֹן הַזֶּ֑ה כֵּ֛ן דִּבֶּ֥ר נָתָ֖ן אֶל-דָּוִֽיד:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יז, טז">טז</span>
<TF>וַיָּבֹא֙ הַמֶּ֣לֶךְ דָּוִ֔יד וַיֵּ֖שֶׁב לִפְנֵ֣י יְהוָ֑ה וַיֹּ֗אמֶר מִֽי-אֲנִ֞י יְהוָ֤ה אֱלֹהִים֙ וּמִ֣י בֵיתִ֔י כִּ֥י הֲבִיאֹתַ֖נִי עַד-הֲלֹֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יז">יז</span>
<TF>וַתִּקְטַ֙ן זֹ֤את בְּעֵינֶ֙יךָ֙ אֱלֹהִ֔ים וַתְּדַבֵּ֥ר עַל-בֵּֽית-עַבְדְּךָ֖ לְמֵרָח֑וֹק וּרְאִיתַ֗נִי כְּת֧וֹר הָאָדָ֛ם הַֽמַּעֲלָ֖ה יְהוָ֥ה אֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יח">יח</span>
<TF>מַה-יּוֹסִ֙יף ע֥וֹד דָּוִ֛יד אֵלֶ֖יךָ לְכָב֣וֹד אֶת-עַבְדֶּ֑ךָ וְאַתָּ֖ה אֶֽת-עַבְדְּךָ֥ יָדָֽעְתָּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, יט">יט</span>
<TF>יְהוָ֕ה בַּעֲב֤וּר עַבְדְּךָ֙ וּֽכְלִבְּךָ֔ עָשִׂ֕יתָ אֵ֥ת כָּל-הַגְּדוּלָּ֖ה הַזֹּ֑את לְהֹדִ֖יעַ אֶת-כָּל-הַגְּדֻלּֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כ">כ</span>
<TF>יְהוָה֙ אֵ֣ין כָּמ֔וֹךָ וְאֵ֥ין אֱלֹהִ֖ים זוּלָתֶ֑ךָ בְּכֹ֥ל אֲשֶׁר-שָׁמַ֖עְנוּ בְּאָזְנֵֽינוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כא">כא</span>
<TF>וּמִי֙ כְּעַמְּךָ֣ יִשְׂרָאֵ֔ל גּ֥וֹי אֶחָ֖ד בָּאָ֑רֶץ אֲשֶׁר֩ הָלַ֙ךְ הָאֱלֹהִ֜ים לִפְדּ֧וֹת ל֣וֹ עָ֗ם לָשׂ֤וּם לְךָ֙ שֵׁ֚ם גְּדֻלּ֣וֹת וְנֹרָא֔וֹת לְגָרֵ֗שׁ מִפְּנֵ֧י עַמְּךָ֛ אֲשֶׁר-פָּדִ֥יתָ מִמִּצְרַ֖יִם גּוֹיִֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כב">כב</span>
<TF>וַ֠תִּתֵּן אֶת-עַמְּךָ֙ יִשְׂרָאֵ֧ל | לְךָ֛ לְעָ֖ם עַד-עוֹלָ֑ם וְאַתָּ֣ה יְהוָ֔ה הָיִ֥יתָ לָהֶ֖ם לֵאלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כג">כג</span>
<TF>וְעַתָּ֣ה יְהוָ֔ה הַדָּבָ֗ר אֲשֶׁ֙ר דִּבַּ֤רְתָּ עַֽל-עַבְדְּךָ֙ וְעַל-בֵּית֔וֹ יֵאָמֵ֖ן עַד-עוֹלָ֑ם וַעֲשֵׂ֖ה כַּאֲשֶׁ֥ר דִּבַּֽרְתָּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כד">כד</span>
<TF>וְ֠יֵֽאָמֵן וְיִגְדַּ֙ל שִׁמְךָ֤ עַד-עוֹלָם֙ לֵאמֹ֔ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל אֱלֹהִ֖ים לְיִשְׂרָאֵ֑ל וּבֵית-דָּוִ֥יד עַבְדְּךָ֖ נָכ֥וֹן לְפָנֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כה">כה</span>
<TF>כִּ֣י | אַתָּ֣ה אֱלֹהַ֗י גָּלִ֙יתָ֙ אֶת-אֹ֣זֶן עַבְדְּךָ֔ לִבְנ֥וֹת ל֖וֹ בָּ֑יִת עַל-כֵּן֙ מָצָ֣א עַבְדְּךָ֔ לְהִתְפַּלֵּ֖ל לְפָנֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כו">כו</span>
<TF>וְעַתָּ֣ה יְהוָ֔ה אַתָּה-ה֖וּא הָאֱלֹהִ֑ים וַתְּדַבֵּר֙ עַֽל-עַבְדְּךָ֔ הַטּוֹבָ֖ה הַזֹּֽאת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יז, כז">כז</span>
<TF>וְעַתָּ֗ה הוֹאַ֙לְתָּ֙ לְבָרֵךְ֙ אֶת-בֵּ֣ית עַבְדְּךָ֔ לִהְי֥וֹת לְעוֹלָ֖ם לְפָנֶ֑יךָ כִּֽי-אַתָּ֤ה יְהוָה֙ בֵּרַ֔כְתָּ וּמְבֹרָ֖ךְ לְעוֹלָֽם:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יח">פרק-יח</h3><p dir="rtl">
<span dir="rtl" class="inlineHeader" id="a38_Chronicles__1, פרק יח, א">א</span>
<TF>וַיְהִי֙ אַחֲרֵי-כֵ֔ן וַיַּ֥ךְ דָּוִ֛יד אֶת-פְּלִשְׁתִּ֖ים וַיַּכְנִיעֵ֑ם וַיִּקַּ֛ח אֶת-גַּ֥ת וּבְנֹתֶ֖יהָ מִיַּ֥ד פְּלִשְׁתִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ב">ב</span>
<TF>וַיַּ֖ךְ אֶת-מוֹאָ֑ב וַיִּהְי֤וּ מוֹאָב֙ עֲבָדִ֣ים לְדָוִ֔יד נֹשְׂאֵ֖י מִנְחָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ג">ג</span>
<TF>וַיַּ֥ךְ דָּוִ֛יד אֶת-הֲדַדְעֶ֥זֶר מֶֽלֶךְ-צוֹבָ֖ה חֲמָ֑תָה בְּלֶכְתּ֕וֹ לְהַצִּ֥יב יָד֖וֹ בִּֽנְהַר-פְּרָֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ד">ד</span>
<TF>וַיִּלְכֹּד֩ דָּוִ֙יד מִמֶּ֜נּוּ אֶ֣לֶף רֶ֗כֶב וְשִׁבְעַ֤ת אֲלָפִים֙ פָּֽרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י וַיְעַקֵּ֤ר דָּוִיד֙ אֶת-כָּל-הָרֶ֔כֶב וַיּוֹתֵ֥ר מִמֶּ֖נּוּ מֵ֥אָה רָֽכֶב:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ה">ה</span>
<TF>וַיָּבֹא֙ אֲרַ֣ם דַּרְמֶ֔שֶׂק לַעְז֕וֹר לַהֲדַדְעֶ֖זֶר מֶ֣לֶךְ צוֹבָ֑ה וַיַּ֤ךְ דָּוִיד֙ בַּאֲרָ֔ם עֶשְׂרִֽים-וּשְׁנַ֥יִם אֶ֖לֶף אִֽישׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ו">ו</span>
<TF>וַיָּ֤שֶׂם דָּוִיד֙ בַּאֲרַ֣ם דַּרְמֶ֔שֶׂק וַיְהִ֤י אֲרָם֙ לְדָוִ֔יד עֲבָדִ֖ים נֹשְׂאֵ֣י מִנְחָ֑ה וַיּ֤וֹשַׁע יְהוָה֙ לְדָוִ֔יד בְּכֹ֖ל אֲשֶׁ֥ר הָלָֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ז">ז</span>
<TF>וַיִּקַּ֣ח דָּוִ֗יד אֵ֚ת שִׁלְטֵ֣י הַזָּהָ֔ב אֲשֶׁ֣ר הָי֔וּ עַ֖ל עַבְדֵ֣י הֲדַדְעָ֑זֶר וַיְבִיאֵ֖ם יְרוּשָׁלִָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, ח">ח</span>
<TF>וּמִטִּבְחַ֤ת וּמִכּוּן֙ עָרֵ֣י הֲדַדְעֶ֔זֶר לָקַ֥ח דָּוִ֛יד נְחֹ֖שֶׁת רַבָּ֣ה מְאֹ֑ד בָּ֣הּ | עָשָׂ֣ה שְׁלֹמֹ֗ה אֶת-יָ֤ם הַנְּחֹ֙שֶׁת֙ וְאֶת-הָֽעַמּוּדִ֔ים וְאֵ֖ת כְּלֵ֥י הַנְּחֹֽשֶׁת:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק יח, ט">ט</span>
<TF>וַיִּשְׁמַ֕ע תֹּ֖עוּ מֶ֣לֶךְ חֲמָ֑ת כִּ֚י הִכָּ֣ה דָוִ֔יד אֶת-כָּל-חֵ֖יל הֲדַדְעֶ֥זֶר מֶֽלֶךְ-צוֹבָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, י">י</span>
<TF>וַיִּשְׁלַ֣ח אֶת-הֲדֽוֹרָם-בְּנ֣וֹ אֶל-הַמֶּֽלֶךְ-דָּ֠וִיד (לשאול)-לִשְׁאָל-ל֙וֹ לְשָׁל֜וֹם וּֽלְבָרֲכ֗וֹ עַל֩ אֲשֶׁ֙ר נִלְחַ֤ם בַּהֲדַדְעֶ֙זֶר֙ וַיַּכֵּ֔הוּ כִּי-אִ֛ישׁ מִלְחֲמ֥וֹת תֹּ֖עוּ הָיָ֣ה הֲדַדְעָ֑זֶר וְכֹ֗ל כְּלֵ֛י זָהָ֥ב וָכֶ֖סֶף וּנְחֹֽשֶׁת:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, יא">יא</span>
<TF>גַּם-אֹתָ֗ם הִקְדִּ֞ישׁ הַמֶּ֤לֶךְ דָּוִיד֙ לַיהוָ֔ה עִם-הַכֶּ֙סֶף֙ וְהַזָּהָ֔ב אֲשֶׁ֥ר נָשָׂ֖א מִכָּל-הַגּוֹיִ֑ם מֵֽאֱד֤וֹם וּמִמּוֹאָב֙ וּמִבְּנֵ֣י עַמּ֔וֹן וּמִפְּלִשְׁתִּ֖ים וּמֵֽעֲמָלֵֽק:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, יב">יב</span>
<TF>וְאַבְשַׁ֣י בֶּן-צְרוּיָ֗ה הִכָּ֤ה אֶת-אֱדוֹם֙ בְּגֵ֣יא הַמֶּ֔לַח שְׁמוֹנָ֥ה עָשָׂ֖ר אָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, יג">יג</span>
<TF>וַיָּ֤שֶׂם בֶּֽאֱדוֹם֙ נְצִיבִ֔ים וַיִּהְי֥וּ כָל-אֱד֖וֹם עֲבָדִ֣ים לְדָוִ֑יד וַיּ֤וֹשַׁע יְהוָה֙ אֶת-דָּוִ֔יד בְּכֹ֖ל אֲשֶׁ֥ר הָלָֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, יד">יד</span>
<TF>וַיִּמְלֹ֥ךְ דָּוִ֖יד עַל-כָּל-יִשְׂרָאֵ֑ל וַיְהִ֗י עֹשֶׂ֛ה מִשְׁפָּ֥ט וּצְדָקָ֖ה לְכָל-עַמּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, טו">טו</span>
<TF>וְיוֹאָ֥ב בֶּן-צְרוּיָ֖ה עַל-הַצָּבָ֑א וִיהוֹשָׁפָ֥ט בֶּן-אֲחִיל֖וּד מַזְכִּֽיר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, טז">טז</span>
<TF>וְצָד֧וֹק בֶּן-אֲחִיט֛וּב וַאֲבִימֶ֥לֶךְ בֶּן-אֶבְיָתָ֖ר כֹּהֲנִ֑ים וְשַׁוְשָׁ֖א סוֹפֵֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק יח, יז">יז</span>
<TF>וּבְנָיָ֙הוּ֙ בֶּן-יְה֣וֹיָדָ֔ע עַל-הַכְּרֵתִ֖י וְהַפְּלֵתִ֑י וּבְנֵי-דָוִ֥יד הָרִאשֹׁנִ֖ים לְיַ֥ד הַמֶּֽלֶךְ:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק יט">פרק-יט</h3><p dir="rtl">
<span dir="rtl" class="inlineHeader" id="a38_Chronicles__1, פרק יט, א">א</span>
<TF>וַיְהִי֙ אַחֲרֵי-כֵ֔ן וַיָּ֕מָת נָחָ֖שׁ מֶ֣לֶךְ בְּנֵי-עַמּ֑וֹן וַיִּמְלֹ֥ךְ בְּנ֖וֹ תַּחְתָּֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ב">ב</span>
<TF>וַיֹּ֙אמֶר דָּוִ֜יד אֶֽעֱשֶׂה-חֶ֣סֶד | עִם-חָנ֣וּן בֶּן-נָחָ֗שׁ כִּֽי-עָשָׂ֙ה אָבִ֤יו עִמִּי֙ חֶ֔סֶד וַיִּשְׁלַ֥ח דָּוִ֛יד מַלְאָכִ֖ים לְנַחֲמ֣וֹ עַל-אָבִ֑יו וַיָּבֹאוּ֩ עַבְדֵ֙י דָוִ֜יד אֶל-אֶ֧רֶץ בְּנֵי-עַמּ֛וֹן אֶל-חָנ֖וּן לְנַחֲמֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ג">ג</span>
<TF>וַיֹּאמְרוּ֩ שָׂרֵ֙י בְנֵי-עַמּ֜וֹן לְחָנ֗וּן הַֽמְכַבֵּ֙ד דָּוִ֤יד אֶת-אָבִ֙יךָ֙ בְּעֵינֶ֔יךָ כִּֽי-שָׁלַ֥ח לְךָ֖ מְנַחֲמִ֑ים הֲלֹ֡א בַּ֠עֲבוּר לַחְקֹ֙ר וְלַהֲפֹ֤ךְ וּלְרַגֵּל֙ הָאָ֔רֶץ בָּ֥אוּ עֲבָדָ֖יו אֵלֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ד">ד</span>
<TF>וַיִּקַּ֙ח חָנ֜וּן אֶת-עַבְדֵ֤י דָוִיד֙ וַֽיְגַלְּחֵ֔ם וַיִּכְרֹ֧ת אֶת-מַדְוֵיהֶ֛ם בַּחֵ֖צִי עַד-הַמִּפְשָׂעָ֑ה וַֽיְשַׁלְּחֵֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ה">ה</span>
<TF>וַיֵּלְכוּ֩ וַיַּגִּ֙ידוּ לְדָוִ֤יד עַל-הָֽאֲנָשִׁים֙ וַיִּשְׁלַ֣ח לִקְרָאתָ֔ם כִּי-הָי֥וּ הָאֲנָשִׁ֖ים נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙ שְׁב֣וּ בִֽירֵח֔וֹ עַ֛ד אֲשֶׁר-יְצַמַּ֥ח זְקַנְכֶ֖ם וְשַׁבְתֶּֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יט, ו">ו</span>
<TF>וַיִּרְאוּ֙ בְּנֵ֣י עַמּ֔וֹן כִּ֥י הִֽתְבָּאֲשׁ֖וּ עִם-דָּוִ֑יד וַיִּשְׁלַ֣ח חָ֠נוּן וּבְנֵ֙י עַמּ֜וֹן אֶ֣לֶף כִּכַּר-כֶּ֗סֶף לִשְׂכֹּ֣ר לָ֠הֶם מִן-אֲרַ֙ם נַהֲרַ֜יִם וּמִן-אֲרַ֤ם מַעֲכָה֙ וּמִצּוֹבָ֔ה רֶ֖כֶב וּפָרָשִֽׁים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ז">ז</span>
<TF>וַיִּשְׂכְּר֣וּ לָהֶ֡ם שְׁנַיִם֩ וּשְׁלֹשִׁ֙ים אֶ֜לֶף רֶ֗כֶב וְאֶת-מֶ֤לֶךְ מַעֲכָה֙ וְאֶת-עַמּ֔וֹ וַיָּבֹ֕אוּ וַֽיַּחֲנ֖וּ לִפְנֵ֣י מֵידְבָ֑א וּבְנֵ֣י עַמּ֗וֹן נֶאֶסְפוּ֙ מֵעָ֣רֵיהֶ֔ם וַיָּבֹ֖אוּ לַמִּלְחָמָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יט, ח">ח</span>
<TF>וַיִּשְׁמַ֖ע דָּוִ֑יד וַיִּשְׁלַח֙ אֶת-יוֹאָ֔ב וְאֵ֥ת כָּל-צָבָ֖א הַגִּבּוֹרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, ט">ט</span>
<TF>וַיֵּצְאוּ֙ בְּנֵ֣י עַמּ֔וֹן וַיַּֽעַרְכ֥וּ מִלְחָמָ֖ה פֶּ֣תַח הָעִ֑יר וְהַמְּלָכִ֣ים אֲשֶׁר-בָּ֔אוּ לְבַדָּ֖ם בַּשָּׂדֶֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, י">י</span>
<TF>וַיַּ֣רְא יוֹאָ֗ב כִּֽי-הָיְתָ֧ה פְנֵי-הַמִּלְחָמָ֛ה אֵלָ֖יו פָּנִ֣ים וְאָח֑וֹר וַיִּבְחַ֗ר מִכָּל-בָּחוּר֙ בְּיִשְׂרָאֵ֔ל וַֽיַּעֲרֹ֖ךְ לִקְרַ֥את אֲרָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יא">יא</span>
<TF>וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י אָחִ֑יו וַיַּ֣עַרְכ֔וּ לִקְרַ֖את בְּנֵ֥י עַמּֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יב">יב</span>
 <TF>וַיֹּ֗אמֶר אִם תֶּחֱזַ֤ק מִמֶּ֙נִּי֙ אֲרָ֔ם וְהָיִ֥יתָ לִּ֖י לִתְשׁוּעָ֑ה <B>(ס)</B> וְאִם בְּנֵ֥י עַמּ֛וֹן יֶֽחֶזְק֥וּ מִמְּךָ֖ וְהוֹשַׁעְתִּֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יג">יג</span>
<TF>חֲזַ֤ק וְנִֽתְחַזְּקָה֙ בְּעַד-עַמֵּ֔נוּ וּבְעַ֖ד עָרֵ֣י אֱלֹהֵ֑ינוּ וַֽיהוָ֔ה הַטּ֥וֹב בְּעֵינָ֖יו יַעֲשֶֽׂה:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יד">יד</span>
<TF>וַיִּגַּ֙שׁ יוֹאָ֜ב וְהָעָ֧ם אֲשֶׁר-עִמּ֛וֹ לִפְנֵ֥י אֲרָ֖ם לַמִּלְחָמָ֑ה וַיָּנ֖וּסוּ מִפָּנָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, טו">טו</span>
<TF>וּבְנֵ֙י עַמּ֤וֹן רָאוּ֙ כִּי-נָ֣ס אֲרָ֔ם וַיָּנ֣וּסוּ גַם-הֵ֗ם מִפְּנֵי֙ אַבְשַׁ֣י אָחִ֔יו וַיָּבֹ֖אוּ הָעִ֑ירָה וַיָּבֹ֥א יוֹאָ֖ב יְרוּשָׁלִָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק יט, טז">טז</span>
<TF>וַיַּ֣רְא אֲרָ֗ם כִּ֣י נִגְּפוּ֮ לִפְנֵ֣י יִשְׂרָאֵל֒ וַֽיִּשְׁלְחוּ֙ מַלְאָכִ֔ים וַיּוֹצִ֣יאוּ אֶת-אֲרָ֔ם אֲשֶׁ֖ר מֵעֵ֣בֶר הַנָּהָ֑ר וְשׁוֹפַ֛ךְ שַׂר-צְבָ֥א הֲדַדְעֶ֖זֶר לִפְנֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יז">יז</span>
<TF>וַיֻּגַּ֣ד לְדָוִ֗יד וַיֶּאֱסֹ֤ף אֶת-כָּל-יִשְׂרָאֵל֙ וַיַּעֲבֹ֣ר הַיַּרְדֵּ֔ן וַיָּבֹ֣א אֲלֵהֶ֔ם וַֽיַּעֲרֹ֖ךְ אֲלֵהֶ֑ם וַיַּעֲרֹ֙ךְ דָּוִ֜יד לִקְרַ֤את אֲרָם֙ מִלְחָמָ֔ה וַיִּֽלָּחֲמ֖וּ עִמּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יח">יח</span>
<TF>וַיָּ֣נָס אֲרָם֮ מִלִּפְנֵ֣י יִשְׂרָאֵל֒ וַיַּהֲרֹ֙ג דָּוִ֜יד מֵאֲרָ֗ם שִׁבְעַ֤ת אֲלָפִים֙ רֶ֔כֶב וְאַרְבָּעִ֥ים אֶ֖לֶף אִ֣ישׁ רַגְלִ֑י וְאֵ֛ת שׁוֹפַ֥ךְ שַֽׂר-הַצָּבָ֖א הֵמִֽית:</TF><p dir="rtl">
<span dir="rtl" class="inlineHeader" id="a38_Chronicles__1, פרק יט, יט">יט</span>
<TF>וַיִּרְא֞וּ עַבְדֵ֣י הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥ימוּ עִם-דָּוִ֖יד וַיַּֽעַבְדֻ֑הוּ וְלֹא-אָבָ֣ה אֲרָ֔ם לְהוֹשִׁ֥יעַ אֶת-בְּנֵי-עַמּ֖וֹן עֽוֹד:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק כ">פרק-כ</h3><p dir="rtl">
<span dir="rtl" class="inlineHeader" id="a38_Chronicles__1, פרק כ, א">א</span>
<TF>וַיְהִ֡י לְעֵת֩ תְּשׁוּבַ֙ת הַשָּׁנָ֜ה לְעֵ֣ת | צֵ֣את הַמְּלָכִ֗ים וַיִּנְהַ֣ג יוֹאָב֩ אֶת-חֵ֙יל הַצָּבָ֜א וַיַּשְׁחֵ֣ת | אֶת-אֶ֣רֶץ בְּנֵֽי-עַמּ֗וֹן וַיָּבֹא֙ וַיָּ֣צַר אֶת-רַבָּ֔ה וְדָוִ֖יד יֹשֵׁ֣ב בִּירֽוּשָׁלִָ֑ם וַיַּ֥ךְ יוֹאָ֛ב אֶת-רַבָּ֖ה וַיֶּֽהֶרְסֶֽהָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כ, ב">ב</span>
<TF>וַיִּקַּ֣ח דָּוִ֣יד אֶת-עֲטֶֽרֶת-מַלְכָּם֩ מֵעַ֙ל רֹאשׁ֜וֹ וַֽיִּמְצָאָ֣הּ | מִשְׁקַ֣ל כִּכַּר-זָהָ֗ב וּבָהּ֙ אֶ֣בֶן יְקָרָ֔ה וַתְּהִ֖י עַל-רֹ֣אשׁ דָּוִ֑יד וּשְׁלַ֥ל הָעִ֛יר הוֹצִ֖יא הַרְבֵּ֥ה מְאֹֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק כ, ג">ג</span>
<TF>וְאֶת-הָעָ֙ם אֲשֶׁר-בָּ֜הּ הוֹצִ֗יא וַיָּ֙שַׂר בַּמְּגֵרָ֜ה וּבַחֲרִיצֵ֤י הַבַּרְזֶל֙ וּבַמְּגֵר֔וֹת וְכֵן֙ יַעֲשֶׂ֣ה דָוִ֔יד לְכֹ֖ל עָרֵ֣י בְנֵי-עַמּ֑וֹן וַיָּ֧שָׁב דָּוִ֛יד וְכָל-הָעָ֖ם יְרוּשָׁלִָֽם:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כ, ד">ד</span>
<TF>וַיְהִי֙ אַחֲרֵיכֵ֔ן וַתַּעֲמֹ֧ד מִלְחָמָ֛ה בְּגֶ֖זֶר עִם-פְּלִשְׁתִּ֑ים אָ֣ז הִכָּ֞ה סִבְּכַ֣י הַחֻֽשָׁתִ֗י אֶת-סִפַּ֛י מִילִדֵ֥י הָרְפָאִ֖ים וַיִּכָּנֵֽעוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כ, ה">ה</span>
<TF>וַתְּהִי-ע֥וֹד מִלְחָמָ֖ה אֶת-פְּלִשְׁתִּ֑ים וַיַּ֞ךְ אֶלְחָנָ֣ן בֶּן-(יעור) יָעִ֗יר אֶת-לַחְמִי֙ אֲחִי֙ גָּלְיָ֣ת הַגִּתִּ֔י וְעֵ֣ץ חֲנִית֔וֹ כִּמְנ֖וֹר אֹרְגִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כ, ו">ו</span>
<TF>וַתְּהִי-ע֥וֹד מִלְחָמָ֖ה בְּגַ֑ת וַיְהִ֣י | אִ֣ישׁ מִדָּ֗ה וְאֶצְבְּעֹתָ֤יו שֵׁשׁ-וָשֵׁשׁ֙ עֶשְׂרִ֣ים וְאַרְבַּ֔ע וְגַם-ה֖וּא נוֹלַ֥ד לְהָרָפָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק כ, ז">ז</span>
<TF>וַיְחָרֵ֖ף אֶת-יִשְׂרָאֵ֑ל וַיַּכֵּ֙הוּ֙ יְה֣וֹנָתָ֔ן בֶּן-שִׁמְעָ֖א אֲחִ֥י דָוִֽיד:</TF><p dir="rtl">
<span dir="rtl" class="inlineHeader" id="a38_Chronicles__1, פרק כ, ח">ח</span>
<TF>אֵ֛ל נוּלְּד֥וּ לְהָרָפָ֖א בְּגַ֑ת וַיִּפְּל֥וּ בְיַד-דָּוִ֖יד וּבְיַד-עֲבָדָֽיו:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כא">פרק-כא</h3><p dir="rtl">
<span dir="rtl" class="inlineHeader" id="a38_Chronicles__1, פרק כא, א">א</span>
<TF>וַיַּֽעֲמֹ֥ד שָׂטָ֖ן עַל-יִשְׂרָאֵ֑ל וַיָּ֙סֶת֙ אֶת-דָּוִ֔יד לִמְנ֖וֹת אֶת-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ב">ב</span>
<TF>וַיֹּ֙אמֶר דָּוִ֤יד אֶל-יוֹאָב֙ וְאֶל-שָׂרֵ֣י הָעָ֔ם לְכ֗וּ סִפְרוּ֙ אֶת-יִשְׂרָאֵ֔ל מִבְּאֵ֥ר שֶׁ֖בַע וְעַד-דָּ֑ן וְהָבִ֣יאוּ אֵלַ֔י וְאֵדְעָ֖ה אֶת-מִסְפָּרָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ג">ג</span>
<TF>וַיֹּ֣אמֶר יוֹאָ֗ב יוֹסֵף֩ יְהוָ֙ה עַל-עַמּ֤וֹ | כָּהֵם֙ מֵאָ֣ה פְעָמִ֔ים הֲלֹא֙ אֲדֹנִ֣י הַמֶּ֔לֶךְ כֻּלָּ֥ם לַאדֹנִ֖י לַעֲבָדִ֑ים לָ֣מָּה יְבַקֵּ֥שׁ זֹאת֙ אֲדֹנִ֔י לָ֛מָּה יִהְיֶ֥ה לְאַשְׁמָ֖ה לְיִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ד">ד</span>
<TF>וּדְבַר-הַמֶּ֖לֶךְ חָזַ֣ק עַל-יוֹאָ֑ב וַיֵּצֵ֣א יוֹאָ֗ב וַיִּתְהַלֵּךְ֙ בְּכָל-יִשְׂרָאֵ֔ל וַיָּבֹ֖א יְרוּשָׁלִָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ה">ה</span>
<TF>וַיִּתֵּ֥ן יוֹאָ֛ב אֶת-מִסְפַּ֥ר מִפְקַד-הָעָ֖ם אֶל-דָּוִ֑יד וַיְהִ֣י כָֽל-יִשְׂרָאֵ֡ל אֶ֣לֶף אֲלָפִים֩ וּמֵאָ֙ה אֶ֤לֶף אִישׁ֙ שֹׁ֣לֵֽף חֶ֔רֶב וִֽיהוּדָ֕ה אַרְבַּע֩ מֵא֙וֹת וְשִׁבְעִ֥ים אֶ֛לֶף אִ֖ישׁ שֹׁ֥לֵֽף חָֽרֶב:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ו">ו</span>
<TF>וְלֵוִי֙ וּבִנְיָמִ֔ן לֹ֥א פָקַ֖ד בְּתוֹכָ֑ם כִּֽי-נִתְעַ֥ב דְּבַר-הַמֶּ֖לֶךְ אֶת-יוֹאָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ז">ז</span>
<TF>וַיֵּ֙רַע֙ בְּעֵינֵ֣י הָאֱלֹהִ֔ים עַל-הַדָּבָ֖ר הַזֶּ֑ה וַיַּ֖ךְ אֶת-יִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, ח">ח</span>
<TF>וַיֹּ֤אמֶר דָּוִיד֙ אֶל-הָ֣אֱלֹהִ֔ים חָטָ֣אתִֽי מְאֹ֔ד אֲשֶׁ֥ר עָשִׂ֖יתִי אֶת-הַדָּבָ֣ר הַזֶּ֑ה וְעַתָּ֗ה הַֽעֲבֶר-נָא֙ אֶת-עֲו֣וֹן עַבְדְּךָ֔ כִּ֥י נִסְכַּ֖לְתִּי מְאֹֽד:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, ט">ט</span>
<TF>וַיְדַבֵּ֤ר יְהוָה֙ אֶל-גָּ֔ד חֹזֵ֥ה דָוִ֖יד לֵאמֹֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, י">י</span>
<TF>לֵךְ֩ וְדִבַּרְתָּ֙ אֶל-דָּוִ֜יד לֵאמֹ֗ר כֹּ֚ה אָמַ֣ר יְהוָ֔ה שָׁל֕וֹשׁ אֲנִ֖י נֹטֶ֣ה עָלֶ֑יךָ בְּחַר-לְךָ֛ אַחַ֥ת מֵהֵ֖נָּה וְאֶֽעֱשֶׂה-לָּֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, יא">יא</span>
<TF>וַיָּ֥בֹא גָ֖ד אֶל-דָּוִ֑יד וַיֹּ֥אמֶר ל֛וֹ כֹּֽה-אָמַ֥ר יְהוָ֖ה קַבֶּל-לָֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, יב">יב</span>
<TF>אִם-שָׁל֙וֹשׁ שָׁנִ֜ים רָעָ֗ב וְאִם-שְׁלֹשָׁ֙ה חֳדָשִׁ֜ים נִסְפֶּ֥ה מִפְּנֵי-צָרֶיךָ֮ וְחֶ֣רֶב אוֹיְבֶ֣ךָ | לְמַשֶּׂגֶת֒ וְאִם-שְׁלֹ֣שֶׁת יָ֠מִים חֶ֣רֶב יְהוָ֤ה וְדֶ֙בֶר֙ בָּאָ֔רֶץ וּמַלְאַ֣ךְ יְהוָ֔ה מַשְׁחִ֖ית בְּכָל-גְּב֣וּל יִשְׂרָאֵ֑ל וְעַתָּ֣ה רְאֵ֔ה מָֽה-אָשִׁ֥יב אֶת-שֹׁלְחִ֖י דָּבָֽר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, יג">יג</span>
<TF>וַיֹּ֧אמֶר דָּוִ֛יד אֶל-גָּ֖ד צַר-לִ֣י מְאֹ֑ד אֶפְּלָה-נָּ֣א בְיַד-יְהוָ֗ה כִּֽי-רַבִּ֤ים רַחֲמָיו֙ מְאֹ֔ד וּבְיַד-אָדָ֖ם אַל-אֶפֹּֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, יד">יד</span>
<TF>וַיִּתֵּ֧ן יְהוָ֛ה דֶּ֖בֶר בְּיִשְׂרָאֵ֑ל וַיִּפֹּל֙ מִיִּשְׂרָאֵ֔ל שִׁבְעִ֥ים אֶ֖לֶף אִֽישׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, טו">טו</span>
<TF>וַיִּשְׁלַח֩ הָאֱלֹהִ֙ים | מַלְאָ֥ךְ | לִֽירוּשָׁלִַם֮ לְהַשְׁחִיתָהּ֒ וּכְהַשְׁחִ֗ית רָאָ֤ה יְהוָה֙ וַיִּנָּ֣חֶם עַל-הָֽרָעָ֔ה וַיֹּ֙אמֶר לַמַּלְאָ֤ךְ הַמַּשְׁחִית֙ רַ֔ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהוָה֙ עֹמֵ֔ד עִם-גֹּ֖רֶן אָרְנָ֥ן הַיְבוּסִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, טז">טז</span>
<TF>וַיִּשָּׂ֙א דָוִ֜יד אֶת-עֵינָ֗יו וַיַּ֞רְא אֶת-מַלְאַ֤ךְ יְהוָה֙ עֹמֵ֗ד בֵּ֤ין הָאָ֙רֶץ֙ וּבֵ֣ין הַשָּׁמַ֔יִם וְחַרְבּ֤וֹ שְׁלוּפָה֙ בְּיָד֔וֹ נְטוּיָ֖ה עַל-יְרוּשָׁלִָ֑ם וַיִּפֹּ֙ל דָּוִ֧יד וְהַזְּקֵנִ֛ים מְכֻסִּ֥ים בַּשַּׂקִּ֖ים עַל-פְּנֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, יז">יז</span>
<TF>וַיֹּ֣אמֶר דָּוִ֣יד אֶֽל-הָאֱלֹהִ֡ים הֲלֹא֩ אֲנִ֙י אָמַ֜רְתִּי לִמְנ֣וֹת בָּעָ֗ם וַאֲנִי-ה֤וּא אֲשֶׁר-חָטָ֙אתִי֙ וְהָרֵ֣עַ הֲרֵע֔וֹתִי וְאֵ֥לֶּה הַצֹּ֖אן מֶ֣ה עָשׂ֑וּ יְהוָ֣ה אֱלֹהַ֗י תְּהִ֙י נָ֤א יָֽדְךָ֙ בִּ֚י וּבְבֵ֣ית אָבִ֔י וּֽבְעַמְּךָ֖ לֹ֥א לְמַגֵּפָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, יח">יח</span>
<TF>וּמַלְאַ֧ךְ יְהוָ֛ה אָמַ֥ר אֶל-גָּ֖ד לֵאמֹ֣ר לְדָוִ֑יד כִּ֣י | יַעֲלֶ֣ה דָוִ֗יד לְהָקִ֤ים מִזְבֵּ֙חַ֙ לַיהוָ֔ה בְּגֹ֖רֶן אָרְנָ֥ן הַיְבֻסִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, יט">יט</span>
<TF>וַיַּ֤עַל דָּוִיד֙ בִּדְבַר-גָּ֔ד אֲשֶׁ֥ר דִּבֶּ֖ר בְּשֵׁ֥ם יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כ">כ</span>
<TF>וַיָּ֣שָׁב אָרְנָ֗ן וַיַּרְא֙ אֶת-הַמַּלְאָ֔ךְ וְאַרְבַּ֧עַת בָּנָ֛יו עִמּ֖וֹ מִֽתְחַבְּאִ֑ים וְאָרְנָ֖ן דָּ֥שׁ חִטִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כא">כא</span>
<TF>וַיָּבֹ֥א דָוִ֖יד עַד-אָרְנָ֑ן וַיַּבֵּ֤ט אָרְנָן֙ וַיַּ֣רְא אֶת-דָּוִ֔יד וַיֵּצֵא֙ מִן-הַגֹּ֔רֶן וַיִּשְׁתַּ֧חוּ לְדָוִ֛יד אַפַּ֖יִם אָֽרְצָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כב">כב</span>
<TF>וַיֹּ֙אמֶר דָּוִ֜יד אֶל-אָרְנָ֗ן תְּנָה-לִּי֙ מְק֣וֹם הַגֹּ֔רֶן וְאֶבְנֶה-בּ֥וֹ מִזְבֵּ֖חַ לַיהוָ֑ה בְּכֶ֤סֶף מָלֵא֙ תְּנֵ֣הוּ לִ֔י וְתֵעָצַ֥ר הַמַּגֵּפָ֖ה מֵעַ֥ל הָעָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כג">כג</span>
<TF>וַיֹּ֙אמֶר אָרְנָ֤ן אֶל-דָּוִיד֙ קַֽח-לָ֔ךְ וְיַ֛עַשׂ אֲדֹנִ֥י הַמֶּ֖לֶךְ הַטּ֣וֹב בְּעֵינָ֑יו רְאֵה֩ נָתַ֙תִּי הַבָּקָ֜ר לָֽעֹל֗וֹת וְהַמּוֹרִגִּ֧ים לָעֵצִ֛ים וְהַחִטִּ֥ים לַמִּנְחָ֖ה הַכֹּ֥ל נָתָֽתִּי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כד">כד</span>
<TF>וַיֹּ֙אמֶר הַמֶּ֤לֶךְ דָּוִיד֙ לְאָרְנָ֔ן לֹ֕א כִּֽי-קָנֹ֥ה אֶקְנֶ֖ה בְּכֶ֣סֶף מָלֵ֑א כִּ֠י לֹא-אֶשָּׂ֤א אֲשֶׁר-לְךָ֙ לַיהוָ֔ה וְהַעֲל֥וֹת עוֹלָ֖ה חִנָּֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כה">כה</span>
<TF>וַיִּתֵּ֥ן דָּוִ֛יד לְאָרְנָ֖ן בַּמָּק֑וֹם שִׁקְלֵ֣י זָהָ֔ב מִשְׁקָ֖ל שֵׁ֥שׁ מֵאֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כו">כו</span>
<TF>וַיִּבֶן֩ שָׁ֙ם דָּוִ֤יד מִזְבֵּ֙חַ֙ לַיהוָ֔ה וַיַּ֥עַל עֹל֖וֹת וּשְׁלָמִ֑ים וַיִּקְרָא֙ אֶל-יְהוָ֔ה וַיַּֽעֲנֵ֤הוּ בָאֵשׁ֙ מִן-הַשָּׁמַ֔יִם עַ֖ל מִזְבַּ֥ח הָעֹלָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כא, כז">כז</span>
<TF>וַיֹּ֤אמֶר יְהוָה֙ לַמַּלְאָ֔ךְ וַיָּ֥שֶׁב חַרְבּ֖וֹ אֶל-נְדָנָֽהּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כח">כח</span>
<TF>בָּעֵ֣ת הַהִ֔יא בִּרְא֤וֹת דָּוִיד֙ כִּי-עָנָ֣הוּ יְהוָ֔ה בְּגֹ֖רֶן אָרְנָ֣ן הַיְבוּסִ֑י וַיִּזְבַּ֖ח שָֽׁם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, כט">כט</span>
<TF>וּמִשְׁכַּ֣ן יְ֠הוָה אֲשֶׁר-עָשָׂ֙ה מֹשֶׁ֧ה בַמִּדְבָּ֛ר וּמִזְבַּ֥ח הָעוֹלָ֖ה בָּעֵ֣ת הַהִ֑יא בַּבָּמָ֖ה בְּגִבְעֽוֹן:</TF><p dir="rtl">
<span dir="rtl" class="inlineHeader" id="a38_Chronicles__1, פרק כא, ל">ל</span>
<TF>וְלֹא-יָכֹ֥ל דָּוִ֛יד לָלֶ֥כֶת לְפָנָ֖יו לִדְרֹ֣שׁ אֱלֹהִ֑ים כִּ֣י נִבְעַ֔ת מִפְּנֵ֕י חֶ֖רֶב מַלְאַ֥ךְ יְהוָֽה:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק כב">פרק-כב</h3><p dir="rtl">
<span dir="rtl" class="inlineHeader" id="a38_Chronicles__1, פרק כב, א">א</span>
<TF>וַיֹּ֣אמֶר דָּוִ֔יד זֶ֣ה ה֔וּא בֵּ֖ית יְהוָ֣ה הָאֱלֹהִ֑ים וְזֶה-מִּזְבֵּ֥חַ לְעֹלָ֖ה לְיִשְׂרָאֵֽל:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כב, ב">ב</span>
<TF>וַיֹּ֣אמֶר דָּוִ֔יד לִכְנוֹס֙ אֶת-הַגֵּרִ֔ים אֲשֶׁ֖ר בְּאֶ֣רֶץ יִשְׂרָאֵ֑ל וַיַּעֲמֵ֣ד חֹֽצְבִ֗ים לַחְצוֹב֙ אַבְנֵ֣י גָזִ֔ית לִבְנ֖וֹת בֵּ֥ית הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, ג">ג</span>
<TF>וּבַרְזֶ֣ל | לָ֠רֹב לַֽמִּסְמְרִ֞ים לְדַלְת֧וֹת הַשְּׁעָרִ֛ים וְלַֽמְחַבְּר֖וֹת הֵכִ֣ין דָּוִ֑יד וּנְחֹ֥שֶׁת לָרֹ֖ב אֵ֥ין מִשְׁקָֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, ד">ד</span>
<TF>וַעֲצֵ֥י אֲרָזִ֖ים לְאֵ֣ין מִסְפָּ֑ר כִּֽי הֵ֠בִיאוּ הַצִּֽידֹנִ֙ים וְהַצֹּרִ֜ים עֲצֵ֧י אֲרָזִ֛ים לָרֹ֖ב לְדָוִֽיד:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כב, ה">ה</span>
<TF>וַיֹּ֣אמֶר דָּוִ֗יד שְׁלֹמֹ֣ה בְנִי֮ נַ֣עַר וָרָךְ֒ וְהַבַּ֜יִת לִבְנ֣וֹת לַיהוָ֗ה לְהַגְדִּ֙יל | לְמַ֜עְלָה לְשֵׁ֤ם וּלְתִפְאֶ֙רֶת֙ לְכָל-הָ֣אֲרָצ֔וֹת אָכִ֥ינָה נָּ֖א ל֑וֹ וַיָּ֧כֶן דָּוִ֛יד לָרֹ֖ב לִפְנֵ֥י מוֹתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, ו">ו</span>
<TF>וַיִּקְרָ֖א לִשְׁלֹמֹ֣ה בְנ֑וֹ וַיְצַוֵּ֙הוּ֙ לִבְנ֣וֹת בַּ֔יִת לַיהוָ֖ה אֱלֹהֵ֥י יִשְׂרָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כב, ז">ז</span>
<TF>וַיֹּ֥אמֶר דָּוִ֖יד לִשְׁלֹמֹ֑ה (בנו) בְּנִ֕י אֲנִי֙ הָיָ֣ה עִם-לְבָבִ֔י לִבְנ֣וֹת בַּ֔יִת לְשֵׁ֖ם יְהוָ֥ה אֱלֹהָֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, ח">ח</span>
<TF>וַיְהִ֙י עָלַ֤י דְּבַר-יְהוָה֙ לֵאמֹ֔ר דָּ֤ם לָרֹב֙ שָׁפַ֔כְתָּ וּמִלְחָמ֥וֹת גְּדֹל֖וֹת עָשִׂ֑יתָ לֹֽא-תִבְנֶ֥ה בַ֙יִת֙ לִשְׁמִ֔י כִּ֚י דָּמִ֣ים רַבִּ֔ים שָׁפַ֥כְתָּ אַ֖רְצָה לְפָנָֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, ט">ט</span>
<TF>הִנֵּה-בֵ֞ן נוֹלָ֣ד לָ֗ךְ ה֤וּא יִהְיֶה֙ אִ֣ישׁ מְנוּחָ֔ה וַהֲנִח֥וֹתִי ל֛וֹ מִכָּל-אוֹיְבָ֖יו מִסָּבִ֑יב כִּ֤י שְׁלֹמֹה֙ יִהְיֶ֣ה שְׁמ֔וֹ וְשָׁל֥וֹם וָשֶׁ֛קֶט אֶתֵּ֥ן עַל-יִשְׂרָאֵ֖ל בְּיָמָֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, י">י</span>
<TF>הֽוּא-יִבְנֶ֥ה בַ֙יִת֙ לִשְׁמִ֔י וְהוּא֙ יִהְיֶה-לִּ֣י לְבֵ֔ן וַאֲנִי-ל֖וֹ לְאָ֑ב וַהֲכִ֙ינוֹתִ֜י כִּסֵּ֧א מַלְכוּת֛וֹ עַל-יִשְׂרָאֵ֖ל עַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יא">יא</span>
<TF>עַתָּ֣ה בְנִ֔י יְהִ֥י יְהוָ֖ה עִמָּ֑ךְ וְהִצְלַחְתָּ֗ וּבָנִ֙יתָ֙ בֵּ֚ית יְהוָ֣ה אֱלֹהֶ֔יךָ כַּאֲשֶׁ֖ר דִּבֶּ֥ר עָלֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יב">יב</span>
<TF>אַ֣ךְ יִֽתֶּן-לְּךָ֤ יְהוָה֙ שֵׂ֣כֶל וּבִינָ֔ה וִֽיצַוְּךָ֖ עַל-יִשְׂרָאֵ֑ל וְלִשְׁמ֕וֹר אֶת-תּוֹרַ֖ת יְהוָ֥ה אֱלֹהֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יג">יג</span>
<TF>אָ֣ז תַּצְלִ֔יחַ אִם-תִּשְׁמ֗וֹר לַעֲשׂוֹת֙ אֶת-הַֽחֻקִּ֣ים וְאֶת-הַמִּשְׁפָּטִ֔ים אֲשֶׁ֙ר צִוָּ֧ה יְהוָ֛ה אֶת-מֹשֶׁ֖ה עַל-יִשְׂרָאֵ֑ל חֲזַ֣ק וֶאֱמָ֔ץ אַל-תִּירָ֖א וְאַל-תֵּחָֽת:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יד">יד</span>
<TF>וְהִנֵּ֙ה בְעָנְיִ֜י הֲכִינ֣וֹתִי לְבֵית-יְהוָ֗ה זָהָ֞ב כִּכָּרִ֤ים מֵֽאָה-אֶ֙לֶף֙ וְכֶ֗סֶף אֶ֤לֶף אֲלָפִים֙ כִּכָּרִ֔ים וְלַנְּחֹ֤שֶׁת וְלַבַּרְזֶל֙ אֵ֣ין מִשְׁקָ֔ל כִּ֥י לָרֹ֖ב הָיָ֑ה וְעֵצִ֤ים וַאֲבָנִים֙ הֲכִינ֔וֹתִי וַעֲלֵיהֶ֖ם תּוֹסִֽיף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, טו">טו</span>
<TF>וְעִמְּךָ֤ לָרֹב֙ עֹשֵׂ֣י מְלָאכָ֔ה חֹצְבִ֕ים וְחָרָשֵׁ֥י אֶ֖בֶן וָעֵ֑ץ וְכָל-חָכָ֖ם בְּכָל-מְלָאכָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, טז">טז</span>
<TF>לַזָּהָ֥ב לַכֶּ֛סֶף וְלַנְּחֹ֥שֶׁת וְלַבַּרְזֶ֖ל אֵ֣ין מִסְפָּ֑ר ק֣וּם וַעֲשֵׂ֔ה וִיהִ֥י יְהוָ֖ה עִמָּֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יז">יז</span>
<TF>וַיְצַ֤ו דָּוִיד֙ לְכָל-שָׂרֵ֣י יִשְׂרָאֵ֔ל לַעְזֹ֖ר לִשְׁלֹמֹ֥ה בְנֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כב, יח">יח</span>
<TF>הֲלֹ֙א יְהוָ֤ה אֱלֹֽהֵיכֶם֙ עִמָּכֶ֔ם וְהֵנִ֥יחַ לָכֶ֖ם מִסָּבִ֑יב כִּ֣י | נָתַ֣ן בְּיָדִ֗י אֵ֚ת יֹשְׁבֵ֣י הָאָ֔רֶץ וְנִכְבְּשָׁ֥ה הָאָ֛רֶץ לִפְנֵ֥י יְהוָ֖ה וְלִפְנֵ֥י עַמּֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כב, יט">יט</span>
<TF>עַתָּ֗ה תְּנ֤וּ לְבַבְכֶם֙ וְנַפְשְׁכֶ֔ם לִדְר֖וֹשׁ לַיהוָ֣ה אֱלֹהֵיכֶ֑ם וְק֗וּמוּ וּבְנוּ֙ אֶת-מִקְדַּשׁ֙ יְהוָ֣ה הָֽאֱלֹהִ֔ים לְהָבִ֞יא אֶת-אֲר֣וֹן בְּרִית-יְהוָ֗ה וּכְלֵי֙ קֹ֣דֶשׁ הָֽאֱלֹהִ֔ים לַבַּ֖יִת הַנִּבְנֶ֥ה לְשֵׁם-יְהוָֽה:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כג">פרק-כג</h3><p dir="rtl">
<span dir="rtl" class="inlineHeader" id="a38_Chronicles__1, פרק כג, א">א</span>
<TF>וְדָוִ֥יד זָקֵ֖ן וְשָׂבַ֣ע יָמִ֑ים וַיַּמְלֵ֛ךְ אֶת-שְׁלֹמֹ֥ה בְנ֖וֹ עַל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, ב">ב</span>
<TF>וַיֶּאֱסֹף֙ אֶת-כָּל-שָׂרֵ֣י יִשְׂרָאֵ֔ל וְהַכֹּהֲנִ֖ים וְהַלְוִיִּֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, ג">ג</span>
<TF>וַיִּסָּֽפְרוּ֙ הַלְוִיִּ֔ם מִבֶּ֛ן שְׁלֹשִׁ֥ים שָׁנָ֖ה וָמָ֑עְלָה וַיְהִ֙י מִסְפָּרָ֤ם לְגֻלְגְּלֹתָם֙ לִגְבָרִ֔ים שְׁלֹשִׁ֥ים וּשְׁמוֹנָ֖ה אָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, ד">ד</span>
<TF>מֵאֵ֗לֶּה לְנַצֵּ֙חַ֙ עַל-מְלֶ֣אכֶת בֵּית-יְהוָ֔ה עֶשְׂרִ֥ים וְאַרְבָּעָ֖ה אָ֑לֶף וְשֹׁטְרִ֥ים וְשֹׁפְטִ֖ים שֵׁ֥שֶׁת אֲלָפִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, ה">ה</span>
<TF>וְאַרְבַּ֥עַת אֲלָפִ֖ים שֹׁעֲרִ֑ים וְאַרְבַּ֤עַת אֲלָפִים֙ מְהַֽלְלִ֣ים לַיהוָ֔ה בַּכֵּלִ֕ים אֲשֶׁ֥ר עָשִׂ֖יתִי לְהַלֵּֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, ו">ו</span>
 <TF>וַיֶּֽחָלְקֵ֥ם דָּוִ֖יד מַחְלְק֑וֹת <B>(ס)</B> לִבְנֵ֣י לֵוִ֔י לְגֵרְשׁ֖וֹן קְהָ֥ת וּמְרָרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, ז">ז</span>
<TF>לַגֵּרְשֻׁנִּ֖י לַעְדָּ֥ן וְשִׁמְעִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, ח">ח</span>
<TF>בְּנֵ֣י לַעְדָּ֗ן הָרֹ֧אשׁ יְחִיאֵ֛ל וְזֵתָ֥ם וְיוֹאֵ֖ל שְׁלֹשָֽׁה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, ט">ט</span>
<TF>בְּנֵ֣י שִׁמְעִ֗י (שלמות) שְׁלוֹמִ֧ית וַחֲזִיאֵ֛ל וְהָרָ֖ן שְׁלֹשָׁ֑ה אֵ֛לֶּה רָאשֵׁ֥י הָאָב֖וֹת לְלַעְדָּֽן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, י">י</span>
<TF>וּבְנֵ֣י שִׁמְעִ֔י יַ֣חַת זִינָ֔א וִיע֖וּשׁ וּבְרִיעָ֑ה אֵ֥לֶּה בְנֵי-שִׁמְעִ֖י אַרְבָּעָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, יא">יא</span>
<TF>וַֽיְהִי-יַ֣חַת הָרֹ֔אשׁ וְזִיזָ֖ה הַשֵּׁנִ֑י וִיע֤וּשׁ וּבְרִיעָה֙ לֹֽא-הִרְבּ֣וּ בָנִ֔ים וַיִּֽהְיוּ֙ לְבֵ֣ית אָ֔ב לִפְקֻדָּ֖ה אֶחָֽת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, יב">יב</span>
<TF>בְּנֵ֣י קְהָ֗ת עַמְרָ֥ם יִצְהָ֛ר חֶבְר֥וֹן וְעֻזִּיאֵ֖ל אַרְבָּעָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, יג">יג</span>
<TF>בְּנֵ֥י עַמְרָ֖ם אַהֲרֹ֣ן וּמֹשֶׁ֑ה וַיִּבָּדֵ֣ל אַהֲרֹ֡ן לְֽהַקְדִּישׁוֹ֩ קֹ֙דֶשׁ קָֽדָשִׁ֤ים הֽוּא-וּבָנָיו֙ עַד-עוֹלָ֔ם לְהַקְטִיר֩ לִפְנֵ֙י יְהוָ֧ה לְשָׁרְת֛וֹ וּלְבָרֵ֥ךְ בִּשְׁמ֖וֹ עַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, יד">יד</span>
<TF>וּמֹשֶׁ֖ה אִ֣ישׁ הָאֱלֹהִ֑ים בָּנָ֕יו יִקָּרְא֖וּ עַל-שֵׁ֥בֶט הַלֵּוִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, טו">טו</span>
<TF>בְּנֵ֣י מֹשֶׁ֔ה גֵּרְשֹׁ֖ם וֶאֱלִיעֶֽזֶר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, טז">טז</span>
<TF>בְּנֵ֥י גֵרְשׁ֖וֹם שְׁבוּאֵ֥ל הָרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, יז">יז</span>
<TF>וַיִּֽהְי֥וּ בְנֵי-אֱלִיעֶ֖זֶר רְחַבְיָ֣ה הָרֹ֑אשׁ וְלֹא-הָיָ֤ה לֶאֱלִיעֶ֙זֶר֙ בָּנִ֣ים אֲחֵרִ֔ים וּבְנֵ֥י רְחַבְיָ֖ה רָב֥וּ לְמָֽעְלָה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, יח">יח</span>
<TF>בְּנֵ֥י יִצְהָ֖ר שְׁלֹמִ֥ית הָרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, יט">יט</span>
<TF>בְּנֵ֖י חֶבְר֑וֹן יְרִיָּ֤הוּ הָרֹאשׁ֙ אֲמַרְיָ֣ה הַשֵּׁנִ֔י יַחֲזִיאֵל֙ הַשְּׁלִישִׁ֔י וִֽיקַמְעָ֖ם הָרְבִיעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כ">כ</span>
<TF>בְּנֵ֖י עֻזִּיאֵ֑ל מִיכָ֣ה הָרֹ֔אשׁ וְיִשִּׁיָּ֖ה הַשֵּׁנִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כא">כא</span>
<TF>בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֥י מַחְלִ֖י אֶלְעָזָ֥ר וְקִֽישׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כב">כב</span>
<TF>וַיָּ֙מָת֙ אֶלְעָזָ֔ר וְלֹא-הָ֥יוּ ל֛וֹ בָּנִ֖ים כִּ֣י אִם-בָּנ֑וֹת וַיִּשָּׂא֥וּם בְּנֵי-קִ֖ישׁ אֲחֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כג">כג</span>
<TF>בְּנֵ֣י מוּשִׁ֗י מַחְלִ֥י וְעֵ֛דֶר וִירֵמ֖וֹת שְׁלֹשָֽׁה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כג, כד">כד</span>
<TF>אֵ֣לֶּה בְנֵֽי-לֵוִי֩ לְבֵ֙ית אֲבֹתֵיהֶ֜ם רָאשֵׁ֧י הָאָב֣וֹת לִפְקוּדֵיהֶ֗ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם עֹשֵׂה֙ הַמְּלָאכָ֔ה לַעֲבֹדַ֖ת בֵּ֣ית יְהוָ֑ה מִבֶּ֛ן עֶשְׂרִ֥ים שָׁנָ֖ה וָמָֽעְלָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כה">כה</span>
<TF>כִּ֚י אָמַ֣ר דָּוִ֔יד הֵנִ֛יחַ יְהוָ֥ה אֱלֹהֵֽי-יִשְׂרָאֵ֖ל לְעַמּ֑וֹ וַיִּשְׁכֹּ֥ן בִּירוּשָׁלִַ֖ם עַד-לְעוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כו">כו</span>
<TF>וְגַ֖ם לַלְוִיִּ֑ם אֵין-לָשֵׂ֧את אֶת-הַמִּשְׁכָּ֛ן וְאֶת-כָּל-כֵּלָ֖יו לַעֲבֹדָתֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כז">כז</span>
<TF>כִּ֣י בְדִבְרֵ֤י דָוִיד֙ הָאַ֣חֲרֹנִ֔ים הֵ֖מָּה מִסְפַּ֣ר בְּנֵי-לֵוִ֑י מִבֶּ֛ן עֶשְׂרִ֥ים שָׁנָ֖ה וּלְמָֽעְלָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כח">כח</span>
<TF>כִּ֣י מַעֲמָדָ֞ם לְיַד-בְּנֵ֣י אַהֲרֹ֗ן לַעֲבֹדַת֙ בֵּ֣ית יְהוָ֔ה עַל-הַחֲצֵרוֹת֙ וְעַל-הַלְּשָׁכ֔וֹת וְעַֽל-טָהֳרַ֖ת לְכָל-קֹ֑דֶשׁ וּמַֽעֲשֵׂ֔ה עֲבֹדַ֖ת בֵּ֥ית הָאֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, כט">כט</span>
<TF>וּלְלֶ֙חֶם הַֽמַּעֲרֶ֜כֶת וּלְסֹ֤לֶת לְמִנְחָה֙ וְלִרְקִיקֵ֣י הַמַּצּ֔וֹת וְלַֽמַּחֲבַ֖ת וְלַמֻּרְבָּ֑כֶת וּלְכָל-מְשׂוּרָ֖ה וּמִדָּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, ל">ל</span>
<TF>וְלַעֲמֹד֙ בַּבֹּ֣קֶר בַּבֹּ֔קֶר לְהֹד֥וֹת וּלְהַלֵּ֖ל לַיהוָ֑ה וְכֵ֖ן לָעָֽרֶב:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, לא">לא</span>
<TF>וּלְכֹ֙ל הַעֲל֤וֹת עֹלוֹת֙ לַיהוָ֔ה לַשַּׁבָּת֔וֹת לֶחֳדָשִׁ֖ים וְלַמֹּעֲדִ֑ים בְּמִסְפָּ֙ר כְּמִשְׁפָּ֧ט עֲלֵיהֶ֛ם תָּמִ֖יד לִפְנֵ֥י יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כג, לב">לב</span>
<TF>וְשָׁמְר֞וּ אֶת-מִשְׁמֶ֣רֶת אֹֽהֶל-מוֹעֵ֗ד וְאֵת֙ מִשְׁמֶ֣רֶת הַקֹּ֔דֶשׁ וּמִשְׁמֶ֕רֶת בְּנֵ֥י אַהֲרֹ֖ן אֲחֵיהֶ֑ם לַעֲבֹדַ֖ת בֵּ֥ית יְהוָֽה:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כד">פרק-כד</h3><p dir="rtl">
<span dir="rtl" class="inlineHeader" id="a38_Chronicles__1, פרק כד, א">א</span>
<TF>וְלִבְנֵ֥י אַהֲרֹ֖ן מַחְלְקוֹתָ֑ם בְּנֵ֣י אַהֲרֹ֔ן נָדָב֙ וַאֲבִיה֔וּא אֶלְעָזָ֖ר וְאִיתָמָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, ב">ב</span>
<TF>וַיָּ֙מָת נָדָ֤ב וַאֲבִיהוּא֙ לִפְנֵ֣י אֲבִיהֶ֔ם וּבָנִ֖ים לֹא-הָי֣וּ לָהֶ֑ם וַֽיְכַהֲנ֔וּ אֶלְעָזָ֖ר וְאִיתָמָֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, ג">ג</span>
<TF>וַיֶּֽחָלְקֵ֣ם דָּוִ֔יד וְצָדוֹק֙ מִן-בְּנֵ֣י אֶלְעָזָ֔ר וַאֲחִימֶ֖לֶךְ מִן-בְּנֵ֣י אִיתָמָ֑ר לִפְקֻדָּתָ֖ם בַּעֲבֹדָתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, ד">ד</span>
<TF>וַיִּמָּצְא֣וּ בְֽנֵי-אֶלְעָזָ֡ר רַבִּ֞ים לְרָאשֵׁ֧י הַגְּבָרִ֛ים מִן-בְּנֵ֥י אִיתָמָ֖ר וַֽיַּחְלְק֑וּם לִבְנֵ֙י אֶלְעָזָ֜ר רָאשִׁ֤ים לְבֵית-אָבוֹת֙ שִׁשָּׁ֣ה עָשָׂ֔ר וְלִבְנֵ֧י אִיתָמָ֛ר לְבֵ֥ית אֲבוֹתָ֖ם שְׁמוֹנָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, ה">ה</span>
<TF>וַיַּחְלְק֥וּם בְּגוֹרָל֖וֹת אֵ֣לֶּה עִם-אֵ֑לֶּה כִּי-הָי֤וּ שָֽׂרֵי-קֹ֙דֶשׁ֙ וְשָׂרֵ֣י הָאֱלֹהִ֔ים מִבְּנֵ֥י אֶלְעָזָ֖ר וּבִבְנֵ֥י אִיתָמָֽר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, ו">ו</span>
<TF>וַֽיִּכְתְּבֵ֡ם שְֽׁמַֽעְיָה֩ בֶן-נְתַנְאֵ֙ל הַסּוֹפֵ֜ר מִן-הַלֵּוִ֗י לִפְנֵ֙י הַמֶּ֤לֶךְ וְהַשָּׂרִים֙ וְצָד֣וֹק הַכֹּהֵ֗ן וַאֲחִימֶ֙לֶךְ֙ בֶּן-אֶבְיָתָ֔ר וְרָאשֵׁי֙ הָֽאָב֔וֹת לַכֹּהֲנִ֖ים וְלַלְוִיִּ֑ם בֵּֽית-אָ֣ב אֶחָ֗ד אָחֻז֙ לְאֶלְעָזָ֔ר וְאָחֻ֥ז | אָחֻ֖ז לְאִיתָמָֽר:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, ז">ז</span>
 <TF>וַיֵּצֵ֞א הַגּוֹרָ֤ל הָרִאשׁוֹן֙ לִיה֣וֹיָרִ֔יב <B>(ס)</B> לִֽידַעְיָ֖ה הַשֵּׁנִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, ח">ח</span>
 <TF>לְחָרִם֙ הַשְּׁלִישִׁ֔י <B>(ס)</B> לִשְׂעֹרִ֖ים הָרְבִעִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, ט">ט</span>
 <TF>לְמַלְכִּיָּה֙ הַחֲמִישִׁ֔י <B>(ס)</B> לְמִיָּמִ֖ן הַשִּׁשִּֽׁי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, י">י</span>
 <TF>לְהַקּוֹץ֙ הַשְּׁבִעִ֔י <B>(ס)</B> לַאֲבִיָּ֖ה הַשְּׁמִינִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יא">יא</span>
 <TF>לְיֵשׁ֙וּעַ֙ הַתְּשִׁעִ֔י <B>(ס)</B> לִשְׁכַנְיָ֖הוּ הָעֲשִׂרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יב">יב</span>
 <TF>לְאֶלְיָשִׁיב֙ עַשְׁתֵּ֣י <B>(ס)</B> עָשָׂ֔ר לְיָקִ֖ים שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יג">יג</span>
 <TF>לְחֻפָּה֙ שְׁלֹשָׁ֣ה <B>(ס)</B> עָשָׂ֔ר לְיֶֽשֶׁבְאָ֖ב אַרְבָּעָ֥ה עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יד">יד</span>
 <TF>לְבִלְגָּה֙ חֲמִשָּׁ֣ה עָשָׂ֔ר <B>(ס)</B> לְאִמֵּ֖ר שִׁשָּׁ֥ה עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, טו">טו</span>
 <TF>לְחֵזִיר֙ שִׁבְעָ֣ה עָשָׂ֔ר <B>(ס)</B> לְהַפִּצֵּ֖ץ שְׁמוֹנָ֥ה עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, טז">טז</span>
 <TF>לִֽפְתַחְיָה֙ תִּשְׁעָ֣ה עָשָׂ֔ר <B>(ס)</B> לִֽיחֶזְקֵ֖אל הָעֶשְׂרִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יז">יז</span>
 <TF>לְיָכִין֙ אֶחָ֣ד וְעֶשְׂרִ֔ים <B>(ס)</B> לְגָמ֖וּל שְׁנַ֥יִם וְעֶשְׂרִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יח">יח</span>
 <TF>לִדְלָיָ֙הוּ֙ שְׁלֹשָׁ֣ה וְעֶשְׂרִ֔ים <B>(ס)</B> לְמַֽעַזְיָ֖הוּ אַרְבָּעָ֥ה וְעֶשְׂרִֽים:</TF> <B>(ס)</B> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, יט">יט</span>
<TF>אֵ֣לֶּה פְקֻדָּתָ֞ם לַעֲבֹדָתָ֗ם לָב֤וֹא לְבֵית-יְהוָה֙ כְּמִשְׁפָּטָ֔ם בְּיַ֖ד אַהֲרֹ֣ן אֲבִיהֶ֑ם כַּאֲשֶׁ֣ר צִוָּ֔הוּ יְהוָ֖ה אֱלֹהֵ֥י יִשְׂרָאֵֽל:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כ">כ</span>
<TF>וְלִבְנֵ֥י לֵוִ֖י הַנּוֹתָרִ֑ים לִבְנֵ֤י עַמְרָם֙ שֽׁוּבָאֵ֔ל לִבְנֵ֥י שׁוּבָאֵ֖ל יֶחְדְּיָֽהוּ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כא">כא</span>
<TF>לִרְחַבְיָ֑הוּ לִבְנֵ֣י רְחַבְיָ֔הוּ הָרֹ֖אשׁ יִשִּׁיָּֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כב">כב</span>
<TF>לַיִּצְהָרִ֣י שְׁלֹמ֔וֹת לִבְנֵ֥י שְׁלֹמ֖וֹת יָֽחַת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כג">כג</span>
<TF>וּבְנָ֖י יְרִיָּ֑הוּ אֲמַרְיָ֙הוּ֙ הַשֵּׁנִ֔י יַחֲזִיאֵל֙ הַשְּׁלִישִׁ֔י יְקַמְעָ֖ם הָרְבִיעִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כד">כד</span>
<TF>בְּנֵ֤י עֻזִּיאֵל֙ מִיכָ֔ה לִבְנֵ֥י מִיכָ֖ה (שמור) שָׁמִֽיר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, כה">כה</span>
 <TF>אֲחִ֤י מִיכָה֙ יִשִּׁיָּ֔ה <B>(ס)</B> לִבְנֵ֥י יִשִּׁיָּ֖ה זְכַרְיָֽהוּ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כו">כו</span>
 <TF>בְּנֵ֤י מְרָרִי֙ מַחְלִ֣י וּמוּשִׁ֔י <B>(ס)</B> בְּנֵ֖י יַעֲזִיָּ֥הֽוּ בְנֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כז">כז</span>
<TF>בְּנֵ֖י מְרָרִ֑י לְיַֽעֲזִיָּ֣הֽוּ בְנ֔וֹ וְשֹׁ֥הַם וְזַכּ֖וּר וְעִבְרִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כח">כח</span>
<TF>לְמַחְלִי֙ אֶלְעָזָ֔ר וְלֹא-הָ֥יָה ל֖וֹ בָּנִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, כט">כט</span>
<TF>לְקִ֖ישׁ בְּנֵי-קִ֥ישׁ יְרַחְמְאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כד, ל">ל</span>
<TF>וּבְנֵ֣י מוּשִׁ֔י מַחְלִ֥י וְעֵ֖דֶר וִירִימ֑וֹת אֵ֛לֶּה בְּנֵ֥י הַלְוִיִּ֖ם לְבֵ֥ית אֲבֹתֵיהֶֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כד, לא">לא</span>
<TF>וַיַּפִּילוּ֩ גַם-הֵ֙ם גּוֹרָל֜וֹת לְעֻמַּ֣ת | אֲחֵיהֶ֣ם בְּנֵֽי-אַהֲרֹ֗ן לִפְנֵ֙י דָוִ֤יד הַמֶּ֙לֶךְ֙ וְצָד֣וֹק וַאֲחִימֶ֔לֶךְ וְרָאשֵׁי֙ הָֽאָב֔וֹת לַכֹּהֲנִ֖ים וְלַלְוִיִּ֑ם אָב֣וֹת הָרֹ֔אשׁ לְעֻמַּ֖ת אָחִ֥יו הַקָּטָֽן:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק כה">פרק-כה</h3><p dir="rtl">
<span dir="rtl" class="inlineHeader" id="a38_Chronicles__1, פרק כה, א">א</span>
<TF>וַיַּבְדֵּ֣ל דָּוִיד֩ וְשָׂרֵ֙י הַצָּבָ֜א לַעֲבֹדָ֗ה לִבְנֵ֤י אָסָף֙ וְהֵימָ֣ן וִֽידוּת֔וּן (הנביאים) הַֽנִּבְּאִ֛ים בְּכִנֹּר֥וֹת בִּנְבָלִ֖ים וּבִמְצִלְתָּ֑יִם וַֽיְהִי֙ מִסְפָּרָ֔ם אַנְשֵׁ֥י מְלָאכָ֖ה לַעֲבֹדָתָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ב">ב</span>
<TF>לִבְנֵ֣י אָסָ֗ף זַכּ֧וּר וְיוֹסֵ֛ף וּנְתַנְיָ֥ה וַאֲשַׂרְאֵ֖לָה בְּנֵ֣י אָסָ֑ף עַ֚ל יַד-אָסָ֔ף הַנִּבָּ֖א עַל-יְדֵ֥י הַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ג">ג</span>
<TF>לִידוּת֑וּן בְּנֵ֣י יְדוּת֡וּן גְּדַלְיָ֡הוּ וּצְרִ֡י וִֽ֠ישַׁעְיָהוּ חֲשַׁבְיָ֙הוּ וּמַתִּתְיָ֜הוּ שִׁשָּׁ֗ה עַל֩ יְדֵ֙י אֲבִיהֶ֤ם יְדוּתוּן֙ בַּכִּנּ֔וֹר הַנִּבָּ֕א עַל-הֹד֥וֹת וְהַלֵּ֖ל לַיהוָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, ד">ד</span>
<TF>לְהֵימָ֑ן בְּנֵ֣י הֵימָ֡ן בֻּקִּיָּ֡הוּ מַתַּנְיָ֡הוּ עֻ֠זִּיאֵל שְׁבוּאֵ֙ל וִֽירִימ֜וֹת חֲנַנְיָ֣ה חֲנָ֗נִי אֱלִיאָ֤תָה גִדַּ֙לְתִּי֙ וְרֹמַ֣מְתִּי עֶ֔זֶר יָשְׁבְּקָ֣שָׁה מַלּ֔וֹתִי הוֹתִ֖יר מַחֲזִיאֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ה">ה</span>
<TF>כָּל-אֵ֙לֶּה בָנִ֜ים לְהֵימָ֗ן חֹזֵ֥ה הַמֶּ֛לֶךְ בְּדִבְרֵ֥י הָאֱלֹהִ֖ים לְהָרִ֣ים קָ֑רֶן וַיִּתֵּ֙ן הָאֱלֹהִ֜ים לְהֵימָ֗ן בָּנִ֛ים אַרְבָּעָ֥ה עָשָׂ֖ר וּבָנ֥וֹת שָׁלֽוֹשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ו">ו</span>
<TF>כָּל-אֵ֣לֶּה עַל-יְדֵי֩ אֲבִיהֶ֙ם בַּשִּׁ֜יר בֵּ֣ית יְהוָ֗ה בִּמְצִלְתַּ֙יִם֙ נְבָלִ֣ים וְכִנֹּר֔וֹת לַעֲבֹדַ֖ת בֵּ֣ית הָאֱלֹהִ֑ים עַ֚ל יְדֵ֣י הַמֶּ֔לֶךְ אָסָ֥ף וִידוּת֖וּן וְהֵימָֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ז">ז</span>
<TF>וַיְהִ֤י מִסְפָּרָם֙ עִם-אֲחֵיהֶ֔ם מְלֻמְּדֵי-שִׁ֖יר לַיהוָ֑ה כָּל-הַ֙מֵּבִ֔ין מָאתַ֖יִם שְׁמוֹנִ֥ים וּשְׁמוֹנָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כה, ח">ח</span>
<TF>וַיַּפִּ֜ילוּ גּוֹרָל֣וֹת מִשְׁמֶ֗רֶת לְעֻמַּת֙ כַּקָּטֹ֣ן כַּגָּד֔וֹל מֵבִ֖ין עִם-תַּלְמִֽיד:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, ט">ט</span>
 <TF>וַיֵּצֵ֞א הַגּוֹרָ֧ל הָרִאשׁ֛וֹן לְאָסָ֖ף לְיוֹסֵ֑ף <B>(ס)</B> גְּדַלְיָ֙הוּ֙ הַשֵּׁנִ֔י הֽוּא וְאֶחָ֥יו וּבָנָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, י">י</span>
<TF>הַשְּׁלִשִׁ֣י זַכּ֔וּר בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יא">יא</span>
<TF>הָרְבִיעִי֙ לַיִּצְרִ֔י בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יב">יב</span>
<TF>הַחֲמִישִׁ֣י נְתַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יג">יג</span>
<TF>הַשִּׁשִּׁ֣י בֻקִּיָּ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יד">יד</span>
<TF>הַשְּׁבִעִ֣י יְשַׂרְאֵ֔לָה בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, טו">טו</span>
<TF>הַשְּׁמִינִ֣י יְשַֽׁעְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, טז">טז</span>
<TF>הַתְּשִׁיעִ֣י מַתַּנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יז">יז</span>
<TF>הָעֲשִׂירִ֣י שִׁמְעִ֔י בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יח">יח</span>
<TF>עַשְׁתֵּֽי-עָשָׂ֣ר עֲזַרְאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, יט">יט</span>
<TF>הַשְּׁנֵ֤ים עָשָׂר֙ לַחֲשַׁבְיָ֔ה בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כ">כ</span>
<TF>לִשְׁלֹשָׁ֤ה עָשָׂר֙ שֽׁוּבָאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כא">כא</span>
<TF>לְאַרְבָּעָ֤ה עָשָׂר֙ מַתִּתְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כב">כב</span>
<TF>לַחֲמִשָּׁ֤ה עָשָׂר֙ לִֽירֵמ֔וֹת בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כג">כג</span>
<TF>לְשִׁשָּׁ֤ה עָשָׂר֙ לַחֲנַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כד">כד</span>
<TF>לְשִׁבְעָ֤ה עָשָׂר֙ לְיָשְׁבְּקָ֔שָׁה בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כה">כה</span>
<TF>לִשְׁמוֹנָ֤ה עָשָׂר֙ לַחֲנָ֔נִי בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כו">כו</span>
<TF>לְתִשְׁעָ֤ה עָשָׂר֙ לְמַלּ֔וֹתִי בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כז">כז</span>
<TF>לְעֶשְׂרִים֙ לֶֽאֱלִיָּ֔תָה בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כח">כח</span>
<TF>לְאֶחָ֤ד וְעֶשְׂרִים֙ לְהוֹתִ֔יר בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, כט">כט</span>
<TF>לִשְׁנַ֤יִם וְעֶשְׂרִים֙ לְגִדַּ֔לְתִּי בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, ל">ל</span>
<TF>לִשְׁלֹשָׁ֤ה וְעֶשְׂרִים֙ לְמַ֣חֲזִיא֔וֹת בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כה, לא">לא</span>
<TF>לְאַרְבָּעָ֤ה וְעֶשְׂרִים֙ לְרוֹמַ֣מְתִּי עָ֔זֶר בָּנָ֥יו וְאֶחָ֖יו שְׁנֵ֥ים עָשָֽׂר:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כו">פרק-כו</h3><p dir="rtl">
<span dir="rtl" class="inlineHeader" id="a38_Chronicles__1, פרק כו, א">א</span>
<TF>לְמַחְלְק֖וֹת לְשֹׁעֲרִ֑ים לַקָּרְחִ֕ים מְשֶֽׁלֶמְיָ֥הוּ בֶן-קֹרֵ֖א מִן-בְּנֵ֥י אָסָֽף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ב">ב</span>
<TF>וְלִמְשֶֽׁלֶמְיָ֖הוּ בָּנִ֑ים זְכַרְיָ֤הוּ הַבְּכוֹר֙ יְדִֽיעֲאֵ֣ל הַשֵּׁנִ֔י זְבַדְיָ֙הוּ֙ הַשְּׁלִישִׁ֔י יַתְנִיאֵ֖ל הָרְבִיעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ג">ג</span>
<TF>עֵילָ֤ם הַחֲמִישִׁי֙ יְהוֹחָנָ֣ן הַשִּׁשִּׁ֔י אֶלְיְהוֹעֵינַ֖י הַשְּׁבִיעִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ד">ד</span>
<TF>וּלְעֹבֵ֥ד אֱדֹ֖ם בָּנִ֑ים שְׁמַֽעְיָ֤ה הַבְּכוֹר֙ יְהוֹזָבָ֣ד הַשֵּׁנִ֔י יוֹאָ֤ח הַשְּׁלִשִׁי֙ וְשָׂכָ֣ר הָרְבִיעִ֔י וּנְתַנְאֵ֖ל הַחֲמִישִֽׁי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ה">ה</span>
<TF>עַמִּיאֵ֤ל הַשִּׁשִּׁי֙ יִשָׂשכָ֣ר הַשְּׁבִיעִ֔י פְּעֻלְּתַ֖י הַשְּׁמִינִ֑י כִּ֥י בֵרֲכ֖וֹ אֱלֹהִֽים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, ו">ו</span>
<TF>וְלִֽשְׁמַֽעְיָ֤ה בְנוֹ֙ נוֹלַ֣ד בָּנִ֔ים הַמִּמְשָׁלִ֖ים לְבֵ֣ית אֲבִיהֶ֑ם כִּֽי-גִבּ֥וֹרֵי חַ֖יִל הֵֽמָּה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ז">ז</span>
<TF>בְּנֵ֣י שְׁמַֽעְיָ֗ה עָ֠תְנִי וּרְפָאֵ֙ל וְעוֹבֵ֧ד אֶלְזָבָ֛ד אֶחָ֖יו בְּנֵי-חָ֑יִל אֱלִיה֖וּ וּסְמַכְיָֽהוּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ח">ח</span>
<TF>כָּל-אֵ֜לֶּה מִבְּנֵ֣י | עֹבֵ֣ד אֱדֹ֗ם הֵ֤מָּה וּבְנֵיהֶם֙ וַאֲחֵיהֶ֔ם אִֽישׁ-חַ֥יִל בַּכֹּ֖חַ לַעֲבֹדָ֑ה שִׁשִּׁ֥ים וּשְׁנַ֖יִם לְעֹבֵ֥ד אֱדֹֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ט">ט</span>
<TF>וְלִמְשֶֽׁלֶמְיָ֗הוּ בָּנִ֧ים וְאַחִ֛ים בְּנֵי-חָ֖יִל שְׁמוֹנָ֥ה עָשָֽׂר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, י">י</span>
<TF>וּלְחֹסָ֥ה מִן-בְּנֵי-מְרָרִ֖י בָּנִ֑ים שִׁמְרִ֤י הָרֹאשׁ֙ כִּ֣י לֹא-הָיָ֣ה בְכ֔וֹר וַיְשִׂימֵ֥הוּ אָבִ֖יהוּ לְרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, יא">יא</span>
<TF>חִלְקִיָּ֤הוּ הַשֵּׁנִי֙ טְבַלְיָ֣הוּ הַשְּׁלִשִׁ֔י זְכַרְיָ֖הוּ הָרְבִעִ֑י כָּל-בָּנִ֧ים וְאַחִ֛ים לְחֹסָ֖ה שְׁלֹשָׁ֥ה עָשָֽׂר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, יב">יב</span>
<TF>לְ֠אֵלֶּה מַחְלְק֙וֹת הַשֹּֽׁעֲרִ֜ים לְרָאשֵׁ֧י הַגְּבָרִ֛ים מִשְׁמָר֖וֹת לְעֻמַּ֣ת אֲחֵיהֶ֑ם לְשָׁרֵ֖ת בְּבֵ֥ית יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, יג">יג</span>
<TF>וַיַּפִּ֙ילוּ גוֹרָל֜וֹת כַּקָּטֹ֧ן כַּגָּד֛וֹל לְבֵ֥ית אֲבוֹתָ֖ם לְשַׁ֥עַר וָשָֽׁעַר:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, יד">יד</span>
<TF>וַיִּפֹּ֧ל הַגּוֹרָ֛ל מִזְרָ֖חָה לְשֶֽׁלֶמְיָ֑הוּ וּזְכַרְיָ֙הוּ בְנ֜וֹ יוֹעֵ֣ץ | בְּשֶׂ֗כֶל הִפִּ֙ילוּ֙ גּֽוֹרָל֔וֹת וַיֵּצֵ֥א גוֹרָל֖וֹ צָפֽוֹנָה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, טו">טו</span>
<TF>לְעֹבֵ֥ד אֱדֹ֖ם נֶ֑גְבָּה וּלְבָנָ֖יו בֵּ֥ית הָאֲסֻפִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, טז">טז</span>
<TF>לְשֻׁפִּ֤ים וּלְחֹסָה֙ לַֽמַּעֲרָ֔ב עִ֚ם שַׁ֣עַר שַׁלֶּ֔כֶת בַּֽמְסִלָּ֖ה הָעוֹלָ֑ה מִשְׁמָ֖ר לְעֻמַּ֥ת מִשְׁמָֽר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, יז">יז</span>
 <TF>לַמִּזְרָח֮ הַלְוִיִּ֣ם שִׁשָּׁה֒ לַצָּפ֤וֹנָה לַיּוֹם֙ אַרְבָּעָ֔ה לַנֶּ֥גְבָּה לַיּ֖וֹם אַרְבָּעָ֑ה <B>(ס)</B> וְלָאֲסֻפִּ֖ים שְׁנַ֥יִם שְׁנָֽיִם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, יח">יח</span>
<TF>לַפַּרְבָּ֖ר לַֽמַּעֲרָ֑ב אַרְבָּעָה֙ לַֽמְסִלָּ֔ה שְׁנַ֖יִם לַפַּרְבָּֽר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, יט">יט</span>
<TF>אֵ֗לֶּה מַחְלְקוֹת֙ הַשֹּׁ֣עֲרִ֔ים לִבְנֵ֥י הַקָּרְחִ֖י וְלִבְנֵ֥י מְרָרִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, כ">כ</span>
<TF>וְֽהַלְוִיִּ֑ם אֲחִיָּ֗ה עַל-אֽוֹצְרוֹת֙ בֵּ֣ית הָאֱלֹהִ֔ים וּלְאֹֽצְר֖וֹת הַקֳּדָשִֽׁים:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, כא">כא</span>
<TF>בְּנֵ֣י לַ֠עְדָּן בְּנֵ֙י הַגֵּרְשֻׁנִּ֜י לְלַעְדָּ֗ן רָאשֵׁ֧י הָאָב֛וֹת לְלַעְדָּ֥ן הַגֵּרְשֻׁנִּ֖י יְחִיאֵלִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, כב">כב</span>
<TF>בְּנֵ֖י יְחִֽיאֵלִ֑י זֵתָם֙ וְיוֹאֵ֣ל אָחִ֔יו עַל-אֹצְר֖וֹת בֵּ֥ית יְהוָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, כג">כג</span>
<TF>לַֽעַמְרָמִי֙ לַיִּצְהָרִ֔י לַֽחֶבְרוֹנִ֖י לָֽעָזִּיאֵלִֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, כד">כד</span>
<TF>וּשְׁבֻאֵל֙ בֶּן-גֵּרְשׁ֣וֹם בֶּן-מֹשֶׁ֔ה נָגִ֖יד עַל-הָאֹצָרֽוֹת:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, כה">כה</span>
<TF>וְאֶחָ֖יו לֶֽאֱלִיעֶ֑זֶר רְחַבְיָ֙הוּ בְנ֜וֹ וִֽישַׁעְיָ֤הוּ בְנוֹ֙ וְיֹרָ֣ם בְּנ֔וֹ וְזִכְרִ֥י בְנ֖וֹ (ושלמות) וּשְׁלֹמִ֥ית בְּנֽוֹ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, כו">כו</span>
<TF>ה֧וּא שְׁלֹמ֣וֹת וְאֶחָ֗יו עַ֣ל כָּל-אֹצְר֤וֹת הַקֳּדָשִׁים֙ אֲשֶׁ֙ר הִקְדִּ֜ישׁ דָּוִ֣יד הַמֶּ֗לֶךְ וְרָאשֵׁ֧י הָאָב֛וֹת לְשָׂרֵֽי-הָאֲלָפִ֥ים וְהַמֵּא֖וֹת וְשָׂרֵ֥י הַצָּבָֽא:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, כז">כז</span>
<TF>מִן-הַמִּלְחָמ֥וֹת וּמִן-הַשָּׁלָ֖ל הִקְדִּ֑ישׁוּ לְחַזֵּ֖ק לְבֵ֥ית יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, כח">כח</span>
<TF>וְכֹ֙ל הַֽהִקְדִּ֜ישׁ שְׁמוּאֵ֤ל הָרֹאֶה֙ וְשָׁא֣וּל בֶּן-קִ֔ישׁ וְאַבְנֵ֣ר בֶּן-נֵ֔ר וְיוֹאָ֖ב בֶּן-צְרוּיָ֑ה כֹּ֚ל הַמַּקְדִּ֔ישׁ עַ֥ל יַד-שְׁלֹמִ֖ית וְאֶחָֽיו:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כו, כט">כט</span>
<TF>לַיִּצְהָרִ֞י כְּנַנְיָ֣הוּ וּבָנָ֗יו לַמְּלָאכָ֤ה הַחִֽיצוֹנָה֙ עַל-יִשְׂרָאֵ֔ל לְשֹׁטְרִ֖ים וּלְשֹׁפְטִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, ל">ל</span>
<TF>לַֽחֶבְרוֹנִ֡י חֲשַׁבְיָהוּ֩ וְאֶחָ֙יו בְּנֵי-חַ֜יִל אֶ֣לֶף וּשְׁבַע-מֵא֗וֹת עַ֚ל פְּקֻדַּ֣ת יִשְׂרָאֵ֔ל מֵעֵ֥בֶר לַיַּרְדֵּ֖ן מַעְרָ֑בָה לְכֹל֙ מְלֶ֣אכֶת יְהוָ֔ה וְלַעֲבֹדַ֖ת הַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, לא">לא</span>
<TF>לַֽחֶבְרוֹנִי֙ יְרִיָּ֣ה הָרֹ֔אשׁ לַֽחֶבְרוֹנִ֥י לְתֹלְדֹתָ֖יו לְאָב֑וֹת בִּשְׁנַ֙ת הָֽאַרְבָּעִ֜ים לְמַלְכ֤וּת דָּוִיד֙ נִדְרָ֔שׁוּ וַיִּמָּצֵ֥א בָהֶ֛ם גִּבּ֥וֹרֵי חַ֖יִל בְּיַעְזֵ֥יר גִּלְעָֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק כו, לב">לב</span>
<TF>וְאֶחָ֣יו בְּנֵי-חַ֗יִל אַלְפַּ֛יִם וּשְׁבַ֥ע מֵא֖וֹת רָאשֵׁ֣י הָאָב֑וֹת וַיַּפְקִידֵ֞ם דָּוִ֣יד הַמֶּ֗לֶךְ עַל-הָראוּבֵנִ֤י וְהַגָּדִי֙ וַחֲצִי֙ שֵׁ֣בֶט הַֽמְנַשִּׁ֔י לְכָל-דְּבַ֥ר הָאֱלֹהִ֖ים וּדְבַ֥ר הַמֶּֽלֶךְ:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כז">פרק-כז</h3><p dir="rtl">
<span dir="rtl" class="inlineHeader" id="a38_Chronicles__1, פרק כז, א">א</span>
<TF>וּבְנֵ֣י יִשְׂרָאֵ֣ל | לְֽמִסְפָּרָ֡ם רָאשֵׁ֣י הָאָב֣וֹת וְשָׂרֵ֣י הָֽאֲלָפִ֣ים | וְהַמֵּא֡וֹת וְשֹׁטְרֵיהֶם֩ הַמְשָׁרְתִ֙ים אֶת-הַמֶּ֜לֶךְ לְכֹ֣ל | דְּבַ֣ר הַֽמַּחְלְק֗וֹת הַבָּאָ֤ה וְהַיֹּצֵאת֙ חֹ֣דֶשׁ בְּחֹ֔דֶשׁ לְכֹ֖ל חָדְשֵׁ֣י הַשָּׁנָ֑ה הַֽמַּחֲלֹ֙קֶת֙ הָֽאַחַ֔ת עֶשְׂרִ֥ים וְאַרְבָּעָ֖ה אָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כז, ב">ב</span>
<TF>עַ֞ל הַמַּחֲלֹ֤קֶת הָרִֽאשׁוֹנָה֙ לַחֹ֣דֶשׁ הָרִאשׁ֔וֹן יָֽשָׁבְעָ֖ם בֶּן-זַבְדִּיאֵ֑ל וְעַל֙ מַֽחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ג">ג</span>
<TF>מִן-בְּנֵי-פֶ֗רֶץ הָרֹ֛אשׁ לְכָל-שָׂרֵ֥י הַצְּבָא֖וֹת לַחֹ֥דֶשׁ הָרִאשֽׁוֹן:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ד">ד</span>
<TF>וְעַ֞ל מַחֲלֹ֣קֶת | הַחֹ֣דֶשׁ הַשֵּׁנִ֗י דּוֹדַ֤י הָאֲחוֹחִי֙ וּמַ֣חֲלֻקְתּ֔וֹ וּמִקְל֖וֹת הַנָּגִ֑יד וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ה">ה</span>
<TF>שַׂ֣ר הַצָּבָ֤א הַשְּׁלִישִׁי֙ לַחֹ֣דֶשׁ הַשְּׁלִישִׁ֔י בְּנָיָ֧הוּ בֶן-יְהוֹיָדָ֛ע הַכֹּהֵ֖ן רֹ֑אשׁ וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כז, ו">ו</span>
<TF>ה֧וּא בְנָיָ֛הוּ גִּבּ֥וֹר הַשְּׁלֹשִׁ֖ים וְעַל-הַשְּׁלֹשִׁ֑ים וּמַ֣חֲלֻקְתּ֔וֹ עַמִּיזָבָ֖ד בְּנֽוֹ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ז">ז</span>
<TF>הָֽרְבִיעִ֞י לַחֹ֣דֶשׁ הָרְבִיעִ֗י עֲשָׂה-אֵל֙ אֲחִ֣י יוֹאָ֔ב וּזְבַדְיָ֥ה בְנ֖וֹ אַחֲרָ֑יו וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ח">ח</span>
<TF>הַחַמִישִׁי֙ לַחֹ֣דֶשׁ הַחֲמִישִׁ֔י הַשַּׂ֖ר שַׁמְה֣וּת הַיִּזְרָ֑ח וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ט">ט</span>
<TF>הַשִּׁשִּׁי֙ לַחֹ֣דֶשׁ הַשִּׁשִּׁ֔י עִירָ֥א בֶן-עִקֵּ֖שׁ הַתְּקוֹעִ֑י וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, י">י</span>
<TF>הַשְּׁבִיעִי֙ לַחֹ֣דֶשׁ הַשְּׁבִיעִ֔י חֶ֥לֶץ הַפְּלוֹנִ֖י מִן-בְּנֵ֣י אֶפְרָ֑יִם וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יא">יא</span>
<TF>הַשְּׁמִינִי֙ לַחֹ֣דֶשׁ הַשְּׁמִינִ֔י סִבְּכַ֥י הַחֻשָׁתִ֖י לַזַּרְחִ֑י וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יב">יב</span>
<TF>הַתְּשִׁיעִי֙ לַחֹ֣דֶשׁ הַתְּשִׁיעִ֔י אֲבִיעֶ֥זֶר הָעַנְּתֹתִ֖י (לבנימיני) לַבֵּ֣ן | יְמִינִ֑י וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יג">יג</span>
<TF>הָעֲשִׂירִי֙ לַחֹ֣דֶשׁ הָעֲשִׂירִ֔י מַהְרַ֥י הַנְּטֽוֹפָתִ֖י לַזַּרְחִ֑י וְעַל֙ מַֽחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יד">יד</span>
<TF>עַשְׁתֵּֽי-עָשָׂר֙ לְעַשְׁתֵּ֣י-עָשָׂ֣ר הַחֹ֔דֶשׁ בְּנָיָ֥ה הַפִּרְעָתוֹנִ֖י מִן-בְּנֵ֣י אֶפְרָ֑יִם וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, טו">טו</span>
<TF>הַשְּׁנֵ֤ים עָשָׂר֙ לִשְׁנֵ֣ים עָשָׂ֣ר הַחֹ֔דֶשׁ חֶלְדַּ֥י הַנְּטוֹפָתִ֖י לְעָתְנִיאֵ֑ל וְעַל֙ מַחֲלֻקְתּ֔וֹ עֶשְׂרִ֥ים וְאַרְבָּעָ֖ה אָֽלֶף:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, טז">טז</span>
 <TF>וְעַל֙ שִׁבְטֵ֣י יִשְׂרָאֵ֔ל לָרֽאוּבֵנִ֣י נָגִ֔יד אֱלִיעֶ֖זֶר בֶּן זִכְרִ֑י <B>(ס)</B> לַשִּׁ֙מְעוֹנִ֔י שְׁפַטְיָ֖הוּ בֶּֽן מַעֲכָֽה:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יז">יז</span>
<TF>לְלֵוִ֛י חֲשַׁבְיָ֥ה בֶן-קְמוּאֵ֖ל לְאַהֲרֹ֥ן צָדֽוֹק:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יח">יח</span>
 <TF>לִֽיהוּדָ֕ה אֱלִיה֖וּ מֵאֲחֵ֣י דָוִ֑יד <B>(ס)</B> לְיִ֙שָׂשכָ֔ר עָמְרִ֖י בֶּן מִיכָאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, יט">יט</span>
 <TF>לִזְבוּלֻ֕ן יִֽשְׁמַֽעְיָ֖הוּ בֶּן עֹבַדְיָ֑הוּ <B>(ס)</B> לְנַ֙פְתָּלִ֔י יְרִימ֖וֹת בֶּן עַזְרִיאֵֽל:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כ">כ</span>
<TF>לִבְנֵ֣י אֶפְרַ֔יִם הוֹשֵׁ֖עַ בֶּן-עֲזַזְיָ֑הוּ לַחֲצִי֙ שֵׁ֣בֶט מְנַשֶּׁ֔ה יוֹאֵ֖ל בֶּן-פְּדָיָֽהוּ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כא">כא</span>
 <TF>לַחֲצִ֤י הַֽמְנַשֶּׁה֙ גִּלְעָ֔דָה יִדּ֖וֹ בֶּן זְכַרְיָ֑הוּ <B>(ס)</B> לְבִנְיָמִ֔ן יַעֲשִׂיאֵ֖ל בֶּן אַבְנֵֽר:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כב">כב</span>
<TF>לְדָ֕ן עֲזַרְאֵ֖ל בֶּן-יְרֹחָ֑ם אֵ֕לֶּה שָׂרֵ֖י שִׁבְטֵ֥י יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כז, כג">כג</span>
<TF>וְלֹא-נָשָׂ֤א דָוִיד֙ מִסְפָּרָ֔ם לְמִבֶּ֛ן עֶשְׂרִ֥ים שָׁנָ֖ה וּלְמָ֑טָּה כִּ֚י אָמַ֣ר יְהוָ֔ה לְהַרְבּ֥וֹת אֶת-יִשְׂרָאֵ֖ל כְּכוֹכְבֵ֥י הַשָּׁמָֽיִם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כז, כד">כד</span>
<TF>יוֹאָ֙ב בֶּן-צְרוּיָ֜ה הֵחֵ֤ל לִמְנוֹת֙ וְלֹ֣א כִלָּ֔ה וַיְהִ֥י בָזֹ֛את קֶ֖צֶף עַל-יִשְׂרָאֵ֑ל וְלֹ֤א עָלָה֙ הַמִּסְפָּ֔ר בְּמִסְפַּ֥ר דִּבְרֵֽי-הַיָּמִ֖ים לַמֶּ֥לֶךְ דָּוִֽיד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כה">כה</span>
 <TF>וְעַל֙ אֹצְר֣וֹת הַמֶּ֔לֶךְ עַזְמָ֖וֶת בֶּן עֲדִיאֵ֑ל <B>(ס)</B> וְעַ֣ל הָֽאֹצָר֡וֹת בַּשָּׂדֶ֞ה בֶּעָרִ֤ים וּבַכְּפָרִים֙ וּבַמִּגְדָּל֔וֹת יְהוֹנָתָ֖ן בֶּן עֻזִּיָּֽהוּ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כו">כו</span>
<TF>וְעַ֗ל עֹשֵׂי֙ מְלֶ֣אכֶת הַשָּׂדֶ֔ה לַעֲבֹדַ֖ת הָאֲדָמָ֑ה עֶזְרִ֖י בֶּן-כְּלֽוּב:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כז">כז</span>
 <TF>וְעַל הַ֙כְּרָמִ֔ים שִׁמְעִ֖י הָרָֽמָתִ֑י <B>(ס)</B> וְעַ֤ל שֶׁבַּכְּרָמִים֙ לְאֹצְר֣וֹת הַיַּ֔יִן זַבְדִּ֖י הַשִּׁפְמִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כח">כח</span>
 <TF>וְעַל הַזֵּיתִ֤ים וְהַשִּׁקְמִים֙ אֲשֶׁ֣ר בַּשְּׁפֵלָ֔ה בַּ֥עַל חָנָ֖ן הַגְּדֵרִ֑י <B>(ס)</B> וְעַל אֹצְר֥וֹת הַשֶּׁ֖מֶן יוֹעָֽשׁ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, כט">כט</span>
 <TF>וְעַל הַבָּקָר֙ הָרֹעִ֣ים בַּשָּׁר֔וֹן (שטרי) שִׁרְטַ֖י הַשָּׁרוֹנִ֑י <B>(ס)</B> וְעַל הַבָּקָר֙ בָּֽעֲמָקִ֔ים שָׁפָ֖ט בֶּן עַדְלָֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, ל">ל</span>
 <TF>וְעַל הַ֙גְּמַלִּ֔ים אוֹבִ֖יל הַיִּשְׁמְעֵלִ֑י <B>(ס)</B> וְעַל הָ֣אֲתֹנ֔וֹת יֶחְדְּיָ֖הוּ הַמֵּרֹנֹתִֽי:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, לא">לא</span>
<TF>וְעַל-הַצֹּ֖אן יָזִ֣יז הַֽהַגְרִ֑י כָּל-אֵ֙לֶּה֙ שָׂרֵ֣י הָרְכ֔וּשׁ אֲשֶׁ֖ר לַמֶּ֥לֶךְ דָּוִֽיד:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, לב">לב</span>
<TF>וִֽיהוֹנָתָ֤ן דּוֹד-דָּוִיד֙ יוֹעֵ֔ץ אִישׁ-מֵבִ֥ין וְסוֹפֵ֖ר ה֑וּא וִֽיחִיאֵ֥ל בֶּן-חַכְמוֹנִ֖י עִם-בְּנֵ֥י הַמֶּֽלֶךְ:</TF> <B>(ס)</B><p dir="rtl">
<span dir="rtl" class="inlineHeader" id="a38_Chronicles__1, פרק כז, לג">לג</span>
<TF>וַאֲחִיתֹ֖פֶל יוֹעֵ֣ץ לַמֶּ֑לֶךְ וְחוּשַׁ֥י הָאַרְכִּ֖י רֵ֥עַ הַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כז, לד">לד</span>
<TF>וְאַחֲרֵ֣י אֲחִיתֹ֗פֶל יְהוֹיָדָ֤ע בֶּן-בְּנָיָ֙הוּ֙ וְאֶבְיָתָ֔ר וְשַׂר-צָבָ֥א לַמֶּ֖לֶךְ יוֹאָֽב:</TF> <B>(פ)</B><p dir="rtl">
<h3 dir="rtl" id="a38_Chronicles__1, פרק כח">פרק-כח</h3><p dir="rtl">
<span dir="rtl" class="inlineHeader" id="a38_Chronicles__1, פרק כח, א">א</span>
<TF>וַיַּקְהֵ֣ל דָּוִ֣יד אֶת-כָּל-שָׂרֵ֣י יִשְׂרָאֵ֡ל שָׂרֵ֣י הַשְּׁבָטִ֣ים וְשָׂרֵ֣י הַמַּחְלְק֣וֹת הַמְשָׁרְתִ֪ים אֶת-הַמֶּ֟לֶךְ וְשָׂרֵ֣י הָאֲלָפִ֣ים וְשָׂרֵ֣י הַמֵּא֡וֹת וְשָׂרֵ֣י כָל-רְכוּשׁ-וּמִקְנֶה֩ | לַמֶּ֙לֶךְ וּלְבָנָ֜יו עִם-הַסָּרִיסִ֧ים וְהַגִּבּוֹרִ֛ים וּֽלְכָל-גִּבּ֥וֹר חָ֖יִל אֶל-יְרוּשָׁלִָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ב">ב</span>
<TF>וַיָּ֙קָם דָּוִ֤יד הַמֶּ֙לֶךְ֙ עַל-רַגְלָ֔יו וַיֹּ֕אמֶר שְׁמָע֖וּנִי אַחַ֣י וְעַמִּ֑י אֲנִ֣י עִם-לְבָבִ֡י לִבְנוֹת֩ בֵּ֙ית מְנוּחָ֜ה לַאֲר֣וֹן בְּרִית-יְהוָ֗ה וְלַהֲדֹם֙ רַגְלֵ֣י אֱלֹהֵ֔ינוּ וַהֲכִינ֖וֹתִי לִבְנֽוֹת:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ג">ג</span>
<TF>וְהָאֱלֹהִים֙ אָ֣מַר לִ֔י לֹא-תִבְנֶ֥ה בַ֖יִת לִשְׁמִ֑י כִּ֣י אִ֧ישׁ מִלְחָמ֛וֹת אַ֖תָּה וְדָמִ֥ים שָׁפָֽכְתָּ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ד">ד</span>
<TF>וַיִּבְחַ֡ר יְהוָ֣ה אֱלֹהֵי֩ יִשְׂרָאֵ֙ל בִּ֜י מִכֹּ֣ל בֵּית-אָבִ֗י לִהְי֙וֹת לְמֶ֤לֶךְ עַל-יִשְׂרָאֵל֙ לְעוֹלָ֔ם כִּ֤י בִֽיהוּדָה֙ בָּחַ֣ר לְנָגִ֔יד וּבְבֵ֥ית יְהוּדָ֖ה בֵּ֣ית אָבִ֑י וּבִבְנֵ֣י אָבִ֔י בִּ֣י רָצָ֔ה לְהַמְלִ֖יךְ עַל-כָּל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ה">ה</span>
<TF>וּמִכָּ֙ל-בָּנַ֔י כִּ֚י רַבִּ֣ים בָּנִ֔ים נָ֥תַן לִ֖י יְהוָ֑ה וַיִּבְחַר֙ בִּשְׁלֹמֹ֣ה בְנִ֔י לָשֶׁ֗בֶת עַל-כִּסֵּ֛א מַלְכ֥וּת יְהוָ֖ה עַל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ו">ו</span>
<TF>וַיֹּ֣אמֶר לִ֔י שְׁלֹמֹ֣ה בִנְךָ֔ הֽוּא-יִבְנֶ֥ה בֵיתִ֖י וַחֲצֵרוֹתָ֑י כִּי-בָחַ֙רְתִּי ב֥וֹ לִי֙ לְבֵ֔ן וַאֲנִ֖י אֶֽהְיֶה-לּ֥וֹ לְאָֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ז">ז</span>
<TF>וַהֲכִינוֹתִ֥י אֶת-מַלְכוּת֖וֹ עַד-לְעוֹלָ֑ם אִם-יֶחֱזַ֗ק לַעֲשׂ֛וֹת מִצְוֹתַ֥י וּמִשְׁפָּטַ֖י כַּיּ֥וֹם הַזֶּֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ח">ח</span>
<TF>וְ֠עַתָּה לְעֵינֵ֙י כָל-יִשְׂרָאֵ֤ל קְהַל-יְהוָה֙ וּבְאָזְנֵ֣י אֱלֹהֵ֔ינוּ שִׁמְר֣וּ וְדִרְשׁ֔וּ כָּל-מִצְוֹ֖ת יְהוָ֣ה אֱלֹהֵיכֶ֑ם לְמַ֤עַן תִּֽירְשׁוּ֙ אֶת-הָאָ֣רֶץ הַטּוֹבָ֔ה וְהִנְחַלְתֶּ֛ם לִבְנֵיכֶ֥ם אַחֲרֵיכֶ֖ם עַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, ט">ט</span>
<TF>וְאַתָּ֣ה שְׁלֹמֹֽה-בְנִ֡י דַּע֩ אֶת-אֱלֹהֵ֙י אָבִ֜יךָ וְעָבְדֵ֗הוּ בְּלֵ֤ב שָׁלֵם֙ וּבְנֶ֣פֶשׁ חֲפֵצָ֔ה כִּ֤י כָל-לְבָבוֹת֙ דּוֹרֵ֣שׁ יְהוָ֔ה וְכָל-יֵ֥צֶר מַחֲשָׁב֖וֹת מֵבִ֑ין אִֽם-תִּדְרְשֶׁ֙נּוּ֙ יִמָּ֣צֵא לָ֔ךְ וְאִם-תַּֽעַזְבֶ֖נּוּ יַזְנִיחֲךָ֥ לָעַֽד:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, י">י</span>
<TF>רְאֵ֣ה | עַתָּ֗ה כִּֽי-יְהוָ֛ה בָּ֧חַר בְּךָ֛ לִבְנֽוֹת-בַּ֥יִת לַמִּקְדָּ֖שׁ חֲזַ֥ק וַעֲשֵֽׂה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כח, יא">יא</span>
<TF>וַיִּתֵּ֣ן דָּוִ֣יד לִשְׁלֹמֹ֣ה בְנ֡וֹ אֶת-תַּבְנִ֣ית הָאוּלָם֩ וְֽאֶת-בָּ֙תָּ֜יו וְגַנְזַכָּ֧יו וַעֲלִיֹּתָ֛יו וַחֲדָרָ֥יו הַפְּנִימִ֖ים וּבֵ֥ית הַכַּפֹּֽרֶת:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יב">יב</span>
<TF>וְתַבְנִ֗ית כֹּל֩ אֲשֶׁ֙ר הָיָ֤ה בָר֙וּחַ֙ עִמּ֔וֹ לְחַצְר֧וֹת בֵּית-יְהוָ֛ה וּלְכָל-הַלְּשָׁכ֖וֹת סָבִ֑יב לְאֹֽצְרוֹת֙ בֵּ֣ית הָאֱלֹהִ֔ים וּלְאֹצְר֖וֹת הַקֳּדָשִֽׁים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יג">יג</span>
<TF>וּֽלְמַחְלְקוֹת֙ הַכֹּהֲנִ֣ים וְהַלְוִיִּ֔ם וּֽלְכָל-מְלֶ֖אכֶת עֲבוֹדַ֣ת בֵּית-יְהוָ֑ה וּֽלְכָל-כְּלֵ֖י עֲבוֹדַ֥ת בֵּית-יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יד">יד</span>
<TF>לַזָּהָ֤ב בַּמִּשְׁקָל֙ לַזָּהָ֔ב לְכָל-כְּלֵ֖י עֲבוֹדָ֣ה וַעֲבוֹדָ֑ה לְכֹ֙ל כְּלֵ֤י הַכֶּ֙סֶף֙ בְּמִשְׁקָ֔ל לְכָל-כְּלֵ֖י עֲבוֹדָ֥ה וַעֲבוֹדָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, טו">טו</span>
<TF>וּמִשְׁקָ֞ל לִמְנֹר֣וֹת הַזָּהָ֗ב וְנֵרֹֽתֵיהֶם֙ זָהָ֔ב בְּמִשְׁקַל-מְנוֹרָ֥ה וּמְנוֹרָ֖ה וְנֵרֹתֶ֑יהָ וְלִמְנֹר֙וֹת הַכֶּ֤סֶף בְּמִשְׁקָל֙ לִמְנוֹרָ֣ה וְנֵרֹתֶ֔יהָ כַּעֲבוֹדַ֖ת מְנוֹרָ֥ה וּמְנוֹרָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, טז">טז</span>
<TF>וְאֶת-הַזָּהָ֥ב מִשְׁקָ֛ל לְשֻׁלְחֲנ֥וֹת הַֽמַּעֲרֶ֖כֶת לְשֻׁלְחַ֣ן וְשֻׁלְחָ֑ן וְכֶ֖סֶף לְשֻׁלְחֲנ֥וֹת הַכָּֽסֶף:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יז">יז</span>
<TF>וְהַמִּזְלָג֧וֹת וְהַמִּזְרָק֛וֹת וְהַקְּשָׂוֹ֖ת זָהָ֣ב טָה֑וֹר וְלִכְפוֹרֵ֙י הַזָּהָ֤ב בְּמִשְׁקָל֙ לִכְפ֣וֹר וּכְפ֔וֹר וְלִכְפוֹרֵ֥י הַכֶּ֛סֶף בְּמִשְׁקָ֖ל לִכְפ֥וֹר וּכְפֽוֹר:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יח">יח</span>
<TF>וּלְמִזְבַּ֧ח הַקְּטֹ֛רֶת זָהָ֥ב מְזֻקָּ֖ק בַּמִּשְׁקָ֑ל וּלְתַבְנִ֣ית הַמֶּרְכָּבָ֗ה הַכְּרֻבִ֤ים זָהָב֙ לְפֹ֣רְשִׂ֔ים וְסֹכְכִ֖ים עַל-אֲר֥וֹן בְּרִית-יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, יט">יט</span>
<TF>הַכֹּ֥ל בִּכְתָ֛ב מִיַּ֥ד יְהוָ֖ה עָלַ֣י הִשְׂכִּ֑יל כֹּ֖ל מַלְאֲכ֥וֹת הַתַּבְנִֽית:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כח, כ">כ</span>
<TF>וַיֹּ֙אמֶר דָּוִ֜יד לִשְׁלֹמֹ֣ה בְנ֗וֹ חֲזַ֤ק וֶאֱמַץ֙ וַעֲשֵׂ֔ה אַל-תִּירָ֖א וְאַל-תֵּחָ֑ת כִּי֩ יְהוָ֙ה אֱלֹהִ֤ים אֱלֹהַי֙ עִמָּ֔ךְ לֹ֤א יַרְפְּךָ֙ וְלֹ֣א יַֽעַזְבֶ֔ךָּ עַד-לִכְל֕וֹת כָּל-מְלֶ֖אכֶת עֲבוֹדַ֥ת בֵּית-יְהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כח, כא">כא</span>
<TF>וְהִנֵּ֗ה מַחְלְקוֹת֙ הַכֹּהֲנִ֣ים וְהַלְוִיִּ֔ם לְכָל-עֲבוֹדַ֖ת בֵּ֣ית הָאֱלֹהִ֑ים וְעִמְּךָ֙ בְכָל-מְלָאכָ֜ה לְכָל-נָדִ֤יב בַּֽחָכְמָה֙ לְכָל-עֲבוֹדָ֔ה וְהַשָּׂרִ֥ים וְכָל-הָעָ֖ם לְכָל-דְּבָרֶֽיךָ:</TF> <B>(ס)</B><p dir="rtl">
<h3 dir="rtl" id="a38_Chronicles__1, פרק כט">פרק-כט</h3><p dir="rtl">
<span dir="rtl" class="inlineHeader" id="a38_Chronicles__1, פרק כט, א">א</span>
<TF>וַיֹּ֙אמֶר דָּוִ֤יד הַמֶּ֙לֶךְ֙ לְכָל-הַקָּהָ֔ל שְׁלֹמֹ֙ה בְנִ֥י אֶחָ֛ד בָּֽחַר-בּ֥וֹ אֱלֹהִ֖ים נַ֣עַר וָרָ֑ךְ וְהַמְּלָאכָ֣ה גְדוֹלָ֔ה כִּ֣י לֹ֤א לְאָדָם֙ הַבִּירָ֔ה כִּ֖י לַיהוָ֥ה אֱלֹהִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ב">ב</span>
<TF>וּֽכְכָל-כֹּחִ֞י הֲכִינ֣וֹתִי לְבֵית-אֱלֹהַ֗י הַזָּהָ֣ב | לַ֠זָּהָב וְהַכֶּ֙סֶף לַכֶּ֜סֶף וְהַנְּחֹ֣שֶׁת לַנְּחֹ֗שֶׁת הַבַּרְזֶל֙ לַבַּרְזֶ֔ל וְהָעֵצִ֖ים לָעֵצִ֑ים אַבְנֵי-שֹׁ֙הַם וּמִלּוּאִ֜ים אַבְנֵי-פ֣וּךְ וְרִקְמָ֗ה וְכֹ֙ל אֶ֧בֶן יְקָרָ֛ה וְאַבְנֵי-שַׁ֖יִשׁ לָרֹֽב:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ג">ג</span>
<TF>וְע֗וֹד בִּרְצוֹתִי֙ בְּבֵ֣ית אֱלֹהַ֔י יֶשׁ-לִ֥י סְגֻלָּ֖ה זָהָ֣ב וָכָ֑סֶף נָתַ֤תִּי לְבֵית-אֱלֹהַי֙ לְמַ֔עְלָה מִכָּל-הֲכִינ֖וֹתִי לְבֵ֥ית הַקֹּֽדֶשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ד">ד</span>
<TF>שְׁלֹ֧שֶׁת אֲלָפִ֛ים כִּכְּרֵ֥י זָהָ֖ב מִזְּהַ֣ב אוֹפִ֑יר וְשִׁבְעַ֙ת אֲלָפִ֤ים כִּכַּר-כֶּ֙סֶף֙ מְזֻקָּ֔ק לָט֖וּחַ קִיר֥וֹת הַבָּתִּֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ה">ה</span>
<TF>לַזָּהָ֤ב לַזָּהָב֙ וְלַכֶּ֣סֶף לַכֶּ֔סֶף וּלְכָל-מְלָאכָ֖ה בְּיַ֣ד חָרָשִׁ֑ים וּמִ֣י מִתְנַדֵּ֔ב לְמַלֹּ֥אות יָד֛וֹ הַיּ֖וֹם לַיהוָֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ו">ו</span>
<TF>וַיִּֽתְנַדְּבוּ֩ שָׂרֵ֙י הָאָב֜וֹת וְשָׂרֵ֣י | שִׁבְטֵ֣י יִשְׂרָאֵ֗ל וְשָׂרֵ֤י הָאֲלָפִים֙ וְהַמֵּא֔וֹת וּלְשָׂרֵ֖י מְלֶ֥אכֶת הַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ז">ז</span>
<TF>וַֽיִּתְּנ֞וּ לַעֲבוֹדַ֣ת בֵּית-הָאֱלֹהִ֗ים זָהָ֞ב כִּכָּרִ֣ים חֲמֵֽשֶׁת-אֲלָפִים֮ וַאֲדַרְכֹנִ֣ים רִבּוֹ֒ וְכֶ֗סֶף כִּכָּרִים֙ עֲשֶׂ֣רֶת אֲלָפִ֔ים וּנְחֹ֕שֶׁת רִבּ֛וֹ וּשְׁמוֹנַ֥ת אֲלָפִ֖ים כִּכָּרִ֑ים וּבַרְזֶ֖ל מֵֽאָה-אֶ֥לֶף כִּכָּרִֽים:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ח">ח</span>
<TF>וְהַנִּמְצָ֤א אִתּוֹ֙ אֲבָנִ֔ים נָתְנ֖וּ לְאוֹצַ֣ר בֵּית-יְהוָ֑ה עַ֥ל יַד-יְחִיאֵ֖ל הַגֵּרְשֻׁנִּֽי:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ט">ט</span>
<TF>וַיִּשְׂמְח֤וּ הָעָם֙ עַל-הִֽתְנַדְּבָ֔ם כִּ֚י בְּלֵ֣ב שָׁלֵ֔ם הִֽתְנַדְּב֖וּ לַיהוָ֑ה וְגַם֙ דָּוִ֣יד הַמֶּ֔לֶךְ שָׂמַ֖ח שִׂמְחָ֥ה גְדוֹלָֽה:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כט, י">י</span>
<TF>וַיְבָ֤רֶךְ דָּוִיד֙ אֶת-יְהוָ֔ה לְעֵינֵ֖י כָּל-הַקָּהָ֑ל וַיֹּ֣אמֶר דָּוִ֗יד בָּר֙וּךְ אַתָּ֤ה יְהוָה֙ אֱלֹהֵי֙ יִשְׂרָאֵ֣ל אָבִ֔ינוּ מֵעוֹלָ֖ם וְעַד-עוֹלָֽם:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יא">יא</span>
<TF>לְךָ֣ יְ֠הוָה הַגְּדֻלָּ֙ה וְהַגְּבוּרָ֤ה וְהַתִּפְאֶ֙רֶת֙ וְהַנֵּ֣צַח וְהַה֔וֹד כִּי-כֹ֖ל בַּשָּׁמַ֣יִם וּבָאָ֑רֶץ לְךָ֤ יְהוָה֙ הַמַּמְלָכָ֔ה וְהַמִּתְנַשֵּׂ֖א לְכֹ֥ל | לְרֹֽאשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יב">יב</span>
<TF>וְהָעֹ֤שֶׁר וְהַכָּבוֹד֙ מִלְּפָנֶ֔יךָ וְאַתָּה֙ מוֹשֵׁ֣ל בַּכֹּ֔ל וּבְיָדְךָ֖ כֹּ֣חַ וּגְבוּרָ֑ה וּבְיָ֣דְךָ֔ לְגַדֵּ֥ל וּלְחַזֵּ֖ק לַכֹּֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יג">יג</span>
<TF>וְעַתָּ֣ה אֱלֹהֵ֔ינוּ מוֹדִ֥ים אֲנַ֖חְנוּ לָ֑ךְ וּֽמְהַֽלְלִ֖ים לְשֵׁ֥ם תִּפְאַרְתֶּֽךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יד">יד</span>
<TF>וְכִ֙י מִ֤י אֲנִי֙ וּמִ֣י עַמִּ֔י כִּֽי-נַעְצֹ֣ר כֹּ֔חַ לְהִתְנַדֵּ֖ב כָּזֹ֑את כִּֽי-מִמְּךָ֣ הַכֹּ֔ל וּמִיָּדְךָ֖ נָתַ֥נּוּ לָֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, טו">טו</span>
<TF>כִּֽי-גֵרִ֙ים אֲנַ֧חְנוּ לְפָנֶ֛יךָ וְתוֹשָׁבִ֖ים כְּכָל-אֲבֹתֵ֑ינוּ כַּצֵּ֧ל | יָמֵ֛ינוּ עַל-הָאָ֖רֶץ וְאֵ֥ין מִקְוֶֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, טז">טז</span>
<TF>יְהוָ֣ה אֱלֹהֵ֔ינוּ כֹ֣ל הֶהָמ֤וֹן הַזֶּה֙ אֲשֶׁ֣ר הֲכִינֹ֔נוּ לִבְנֽוֹת-לְךָ֥ בַ֖יִת לְשֵׁ֣ם קָדְשֶׁ֑ךָ מִיָּדְךָ֥ (היא) ה֖וּא וּלְךָ֥ הַכֹּֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יז">יז</span>
<TF>וְיָדַ֣עְתִּי אֱלֹהַ֔י כִּ֤י אַתָּה֙ בֹּחֵ֣ן לֵבָ֔ב וּמֵישָׁרִ֖ים תִּרְצֶ֑ה אֲנִ֗י בְּיֹ֤שֶׁר לְבָבִי֙ הִתְנַדַּ֣בְתִּי כָל-אֵ֔לֶּה וְעַתָּ֗ה עַמְּךָ֙ הַנִּמְצְאוּ-פֹ֔ה רָאִ֥יתִי בְשִׂמְחָ֖ה לְהִֽתְנַדֶּב-לָֽךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יח">יח</span>
<TF>יְהוָ֗ה אֱ֠לֹהֵי אַבְרָהָ֞ם יִצְחָ֤ק וְיִשְׂרָאֵל֙ אֲבֹתֵ֔ינוּ שֳׁמְרָה-זֹּ֣את לְעוֹלָ֔ם לְיֵ֥צֶר מַחְשְׁב֖וֹת לְבַ֣ב עַמֶּ֑ךָ וְהָכֵ֥ן לְבָבָ֖ם אֵלֶֽיךָ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, יט">יט</span>
<TF>וְלִשְׁלֹמֹ֣ה בְנִ֗י תֵּ֚ן לֵבָ֣ב שָׁלֵ֔ם לִשְׁמוֹר֙ מִצְוֹתֶ֔יךָ עֵדְוֹתֶ֖יךָ וְחֻקֶּ֑יךָ וְלַעֲשׂ֣וֹת הַכֹּ֔ל וְלִבְנ֖וֹת הַבִּירָ֥ה אֲשֶׁר-הֲכִינֽוֹתִי:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כט, כ">כ</span>
<TF>וַיֹּ֤אמֶר דָּוִיד֙ לְכָל-הַקָּהָ֔ל בָּֽרְכוּ-נָ֖א אֶת-יְהוָ֣ה אֱלֹהֵיכֶ֑ם וַיְבָרֲכ֣וּ כָֽל-הַקָּהָ֗ל לַיהוָה֙ אֱלֹהֵ֣י אֲבֹֽתֵיהֶ֔ם וַיִּקְּד֧וּ וַיִּֽשְׁתַּחֲו֛וּ לַיהוָ֖ה וְלַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כא">כא</span>
<TF>וַיִּזְבְּח֣וּ לַיהוָ֣ה | זְ֠בָחִים וַיַּעֲל֙וּ עֹל֜וֹת לַיהוָ֗ה לְֽמָחֳרַת֮ הַיּ֣וֹם הַהוּא֒ פָּרִ֙ים אֶ֜לֶף אֵילִ֥ים אֶ֛לֶף כְּבָשִׂ֥ים אֶ֖לֶף וְנִסְכֵּיהֶ֑ם וּזְבָחִ֥ים לָרֹ֖ב לְכָל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כב">כב</span>
<TF>וַיֹּאכְל֙וּ וַיִּשְׁתּ֜וּ לִפְנֵ֧י יְהוָ֛ה בַּיּ֥וֹם הַה֖וּא בְּשִׂמְחָ֣ה גְדוֹלָ֑ה וַיַּמְלִ֤יכוּ שֵׁנִית֙ לִשְׁלֹמֹ֣ה בֶן-דָּוִ֔יד וַיִּמְשְׁח֧וּ לַיהוָ֛ה לְנָגִ֥יד וּלְצָד֖וֹק לְכֹהֵֽן:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כג">כג</span>
<TF>וַיֵּ֣שֶׁב שְׁ֠לֹמֹה עַל-כִּסֵּ֙א יְהוָ֧ה | לְמֶ֛לֶךְ תַּֽחַת-דָּוִ֥יד אָבִ֖יו וַיַּצְלַ֑ח וַיִּשְׁמְע֥וּ אֵלָ֖יו כָּל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כד">כד</span>
<TF>וְכָל-הַשָּׂרִים֙ וְהַגִּבֹּרִ֔ים וְגַ֕ם כָּל-בְּנֵ֖י הַמֶּ֣לֶךְ דָּוִ֑יד נָ֣תְנוּ יָ֔ד תַּ֖חַת שְׁלֹמֹ֥ה הַמֶּֽלֶךְ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כה">כה</span>
<TF>וַיְגַדֵּ֙ל יְהוָ֤ה אֶת-שְׁלֹמֹה֙ לְמַ֔עְלָה לְעֵינֵ֖י כָּל-יִשְׂרָאֵ֑ל וַיִּתֵּ֤ן עָלָיו֙ ה֣וֹד מַלְכ֔וּת אֲ֠שֶׁר לֹֽא-הָיָ֧ה עַל-כָּל-מֶ֛לֶךְ לְפָנָ֖יו עַל-יִשְׂרָאֵֽל:</TF> <B>(פ)</B><p dir="rtl">
<span dir="rtl" class="inlineHeader" id="a38_Chronicles__1, פרק כט, כו">כו</span>
<TF>וְדָוִיד֙ בֶּן-יִשָׁ֔י מָלַ֖ךְ עַל-כָּל-יִשְׂרָאֵֽל:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כז">כז</span>
<TF>וְהַיָּמִ֗ים אֲשֶׁ֤ר מָלַךְ֙ עַל-יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע שָׁנִ֔ים וּבִירוּשָׁלִַ֥ם מָלַ֖ךְ שְׁלֹשִׁ֥ים וְשָׁלֽוֹשׁ:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כח">כח</span>
<TF>וַיָּ֙מָת֙ בְּשֵׂיבָ֣ה טוֹבָ֔ה שְׂבַ֥ע יָמִ֖ים עֹ֣שֶׁר וְכָב֑וֹד וַיִּמְלֹ֛ךְ שְׁלֹמֹ֥ה בְנ֖וֹ תַּחְתָּֽיו:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, כט">כט</span>
<TF>וְדִבְרֵי֙ דָּוִ֣יד הַמֶּ֔לֶךְ הָרִאשֹׁנִ֖ים וְהָאֲחרֹנִ֑ים הִנָּ֣ם כְּתוּבִ֗ים עַל-דִּבְרֵי֙ שְׁמוּאֵ֣ל הָרֹאֶ֔ה וְעַל-דִּבְרֵי֙ נָתָ֣ן הַנָּבִ֔יא וְעַל-דִּבְרֵ֖י גָּ֥ד הַחֹזֶֽה:</TF><p dir="rtl">
<span dir="rtl" class="inlineHeader" id="a38_Chronicles__1, פרק כט, ל">ל</span>
<TF>עִ֥ם כָּל-מַלְכוּת֖וֹ וּגְבוּרָת֑וֹ וְהָעִתִּ֗ים אֲשֶׁ֙ר עָבְר֤וּ עָלָיו֙ וְעַל-יִשְׂרָאֵ֔ל וְעַ֖ל כָּל-מַמְלְכ֥וֹת הָאֲרָצֽוֹת:</TF> <B>(פפפ)</B><p dir="rtl">
