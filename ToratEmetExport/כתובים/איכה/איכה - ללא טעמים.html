
<h3 dir="rtl" id="a32_Lamentations, פרק א">פרק-א</h3><p dir="rtl">
<span dir="rtl" class="inlineHeader" id="a32_Lamentations, פרק א, א">א</span>
אֵיכָה יָשְׁבָה בָדָד הָעִיר רַבָּתִי עָם הָיְתָה כְּאַלְמָנָה רַבָּתִי בַגּוֹיִם שָׂרָתִי בַּמְּדִינוֹת הָיְתָה לָמַס: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ב">ב</span>
בָּכוֹ תִבְכֶּה בַּלַּיְלָה וְדִמְעָתָהּ עַל לֶחֱיָהּ אֵין לָהּ מְנַחֵם מִכָּל אֹהֲבֶיהָ כָּל רֵעֶיהָ בָּגְדוּ בָהּ הָיוּ לָהּ לְאֹיְבִים: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ג">ג</span>
גָּלְתָה יְהוּדָה מֵעֹנִי וּמֵרֹב עֲבֹדָה הִיא יָשְׁבָה בַגּוֹיִם לֹא מָצְאָה מָנוֹחַ כָּל רֹדְפֶיהָ הִשִּׂיגוּהָ בֵּין הַמְּצָרִים: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ד">ד</span>
דַּרְכֵי צִיּוֹן אֲבֵלוֹת מִבְּלִי בָּאֵי מוֹעֵד כָּל שְׁעָרֶיהָ שׁוֹמֵמִין כֹּהֲנֶיהָ נֶאֱנָחִים בְּתוּלֹתֶיהָ נּוּגוֹת וְהִיא מַר לָהּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ה">ה</span>
הָיוּ צָרֶיהָ לְרֹאשׁ אֹיְבֶיהָ שָׁלוּ כִּי יְהוָה הוֹגָהּ עַל רֹב פְּשָׁעֶיהָ עוֹלָלֶיהָ הָלְכוּ שְׁבִי לִפְנֵי צָר: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ו">ו</span>
וַיֵּצֵא (מן) (בת) מִבַּת צִיּוֹן כָּל הֲדָרָהּ הָיוּ שָׂרֶיהָ כְּאַיָּלִים לֹא מָצְאוּ מִרְעֶה וַיֵּלְכוּ בְלֹא כֹחַ לִפְנֵי רוֹדֵף: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ז">ז</span>
זָכְרָה יְרוּשָׁלִַם יְמֵי עָנְיָהּ וּמְרוּדֶיהָ כֹּל מַחֲמֻדֶיהָ אֲשֶׁר הָיוּ מִימֵי קֶדֶם בִּנְפֹל עַמָּהּ בְּיַד צָר וְאֵין עוֹזֵר לָהּ רָאוּהָ צָרִים שָׂחֲקוּ עַל מִשְׁבַּתֶּהָ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ח">ח</span>
חֵטְא חָטְאָה יְרוּשָׁלִַם עַל כֵּן לְנִידָה הָיָתָה כָּל מְכַבְּדֶיהָ הִזִּילוּהָ כִּי רָאוּ עֶרְוָתָהּ גַּם הִיא נֶאֶנְחָה וַתָּשָׁב אָחוֹר: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, ט">ט</span>
טֻמְאָתָהּ בְּשׁוּלֶיהָ לֹא זָכְרָה אַחֲרִיתָהּ וַתֵּרֶד פְּלָאִים אֵין מְנַחֵם לָהּ רְאֵה יְהוָה אֶת עָנְיִי כִּי הִגְדִּיל אוֹיֵב: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, י">י</span>
יָדוֹ פָּרַשׂ צָר עַל כָּל מַחֲמַדֶּיהָ כִּי רָאֲתָה גוֹיִם בָּאוּ מִקְדָּשָׁהּ אֲשֶׁר צִוִּיתָה לֹא יָבֹאוּ בַקָּהָל לָךְ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יא">יא</span>
כָּל עַמָּהּ נֶאֱנָחִים מְבַקְשִׁים לֶחֶם נָתְנוּ (מחמודיהם) מַחֲמַדֵּיהֶם בְּאֹכֶל לְהָשִׁיב נָפֶשׁ רְאֵה יְהוָה וְהַבִּיטָה כִּי הָיִיתִי זוֹלֵלָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יב">יב</span>
לוֹא אֲלֵיכֶם כָּל עֹבְרֵי דֶרֶךְ הַבִּיטוּ וּרְאוּ אִם יֵשׁ מַכְאוֹב כְּמַכְאֹבִי אֲשֶׁר עוֹלַל לִי אֲשֶׁר הוֹגָה יְהוָה בְּיוֹם חֲרוֹן אַפּוֹ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יג">יג</span>
מִמָּרוֹם שָׁלַח אֵשׁ בְּעַצְמֹתַי וַיִּרְדֶּנָּה פָּרַשׂ רֶשֶׁת לְרַגְלַי הֱשִׁיבַנִי אָחוֹר נְתָנַנִי שֹׁמֵמָה כָּל הַיּוֹם דָּוָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יד">יד</span>
נִשְׂקַד עֹל פְּשָׁעַי בְּיָדוֹ יִשְׂתָּרְגוּ עָלוּ עַל צַוָּארִי הִכְשִׁיל כֹּחִי נְתָנַנִי אֲדֹנָי בִּידֵי לֹא אוּכַל קוּם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, טו">טו</span>
סִלָּה כָל אַבִּירַי אֲדֹנָי בְּקִרְבִּי קָרָא עָלַי מוֹעֵד לִשְׁבֹּר בַּחוּרָי גַּת דָּרַךְ אֲדֹנָי לִבְתוּלַת בַּת יְהוּדָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, טז">טז</span>
עַל אֵלֶּה אֲנִי בוֹכִיָּה עֵינִי עֵינִי יֹרְדָה מַּיִם כִּי רָחַק מִמֶּנִּי מְנַחֵם מֵשִׁיב נַפְשִׁי הָיוּ בָנַי שׁוֹמֵמִים כִּי גָבַר אוֹיֵב: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יז">יז</span>
פֵּרְשָׂה צִיּוֹן בְּיָדֶיהָ אֵין מְנַחֵם לָהּ צִוָּה יְהוָה לְיַעֲקֹב סְבִיבָיו צָרָיו הָיְתָה יְרוּשָׁלִַם לְנִדָּה בֵּינֵיהֶם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יח">יח</span>
צַדִּיק הוּא יְהוָה כִּי פִיהוּ מָרִיתִי שִׁמְעוּ נָא כָל (עמים) הָעַמִּים וּרְאוּ מַכְאֹבִי בְּתוּלֹתַי וּבַחוּרַי הָלְכוּ בַשֶּׁבִי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, יט">יט</span>
קָרָאתִי לַמְאַהֲבַי הֵמָּה רִמּוּנִי כֹּהֲנַי וּזְקֵנַי בָּעִיר גָּוָעוּ כִּי בִקְשׁוּ אֹכֶל לָמוֹ וְיָשִׁיבוּ אֶת נַפְשָׁם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, כ">כ</span>
רְאֵה יְהוָה כִּי צַר לִי מֵעַי חֳמַרְמָרוּ נֶהְפַּךְ לִבִּי בְּקִרְבִּי כִּי מָרוֹ מָרִיתִי מִחוּץ שִׁכְּלָה חֶרֶב בַּבַּיִת כַּמָּוֶת: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, כא">כא</span>
שָׁמְעוּ כִּי נֶאֱנָחָה אָנִי אֵין מְנַחֵם לִי כָּל אֹיְבַי שָׁמְעוּ רָעָתִי שָׂשׂוּ כִּי אַתָּה עָשִׂיתָ הֵבֵאתָ יוֹם קָרָאתָ וְיִהְיוּ כָמוֹנִי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק א, כב">כב</span>
תָּבֹא כָל רָעָתָם לְפָנֶיךָ וְעוֹלֵל לָמוֹ כַּאֲשֶׁר עוֹלַלְתָּ לִי עַל כָּל פְּשָׁעָי כִּי רַבּוֹת אַנְחֹתַי וְלִבִּי דַוָּי: <B>(פ)</B><p dir="rtl">
<h3 dir="rtl" id="a32_Lamentations, פרק ב">פרק-ב</h3><p dir="rtl">
<span dir="rtl" class="inlineHeader" id="a32_Lamentations, פרק ב, א">א</span>
אֵיכָה יָעִיב בְּאַפּוֹ אֲדֹנָי אֶת בַּת צִיּוֹן הִשְׁלִיךְ מִשָּׁמַיִם אֶרֶץ תִּפְאֶרֶת יִשְׂרָאֵל וְלֹא זָכַר הֲדֹם רַגְלָיו בְּיוֹם אַפּוֹ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ב">ב</span>
בִּלַּע אֲדֹנָי (לא) וְלֹא חָמַל אֵת כָּל נְאוֹת יַעֲקֹב הָרַס בְּעֶבְרָתוֹ מִבְצְרֵי בַת יְהוּדָה הִגִּיעַ לָאָרֶץ חִלֵּל מַמְלָכָה וְשָׂרֶיהָ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ג">ג</span>
גָּדַע בָּחֳרִי אַף כֹּל קֶרֶן יִשְׂרָאֵל הֵשִׁיב אָחוֹר יְמִינוֹ מִפְּנֵי אוֹיֵב וַיִּבְעַר בְּיַעֲקֹב כְּאֵשׁ לֶהָבָה אָכְלָה סָבִיב: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ד">ד</span>
דָּרַךְ קַשְׁתּוֹ כְּאוֹיֵב נִצָּב יְמִינוֹ כְּצָר וַיַּהֲרֹג כֹּל מַחֲמַדֵּי עָיִן בְּאֹהֶל בַּת צִיּוֹן שָׁפַךְ כָּאֵשׁ חֲמָתוֹ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ה">ה</span>
הָיָה אֲדֹנָי כְּאוֹיֵב בִּלַּע יִשְׂרָאֵל בִּלַּע כָּל אַרְמְנוֹתֶיהָ שִׁחֵת מִבְצָרָיו וַיֶּרֶב בְּבַת יְהוּדָה תַּאֲנִיָּה וַאֲנִיָּה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ו">ו</span>
וַיַּחְמֹס כַּגַּן שֻׂכּוֹ שִׁחֵת מוֹעֲדוֹ שִׁכַּח יְהוָה בְּצִיּוֹן מוֹעֵד וְשַׁבָּת וַיִּנְאַץ בְּזַעַם אַפּוֹ מֶלֶךְ וְכֹהֵן: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ז">ז</span>
זָנַח אֲדֹנָי מִזְבְּחוֹ נִאֵר מִקְדָּשׁוֹ הִסְגִּיר בְּיַד אוֹיֵב חוֹמֹת אַרְמְנוֹתֶיהָ קוֹל נָתְנוּ בְּבֵית יְהוָה כְּיוֹם מוֹעֵד: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ח">ח</span>
חָשַׁב יְהוָה לְהַשְׁחִית חוֹמַת בַּת צִיּוֹן נָטָה קָו לֹא הֵשִׁיב יָדוֹ מִבַּלֵּעַ וַיַּאֲבֶל חֵל וְחוֹמָה יַחְדָּו אֻמְלָלוּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, ט">ט</span>
טָבְעוּ בָאָרֶץ שְׁעָרֶיהָ אִבַּד וְשִׁבַּר בְּרִיחֶיהָ מַלְכָּהּ וְשָׂרֶיהָ בַגּוֹיִם אֵין תּוֹרָה גַּם נְבִיאֶיהָ לֹא מָצְאוּ חָזוֹן מֵיְהוָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, י">י</span>
יֵשְׁבוּ לָאָרֶץ יִדְּמוּ זִקְנֵי בַת צִיּוֹן הֶעֱלוּ עָפָר עַל רֹאשָׁם חָגְרוּ שַׂקִּים הוֹרִידוּ לָאָרֶץ רֹאשָׁן בְּתוּלֹת יְרוּשָׁלִָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יא">יא</span>
כָּלוּ בַדְּמָעוֹת עֵינַי חֳמַרְמְרוּ מֵעַי נִשְׁפַּךְ לָאָרֶץ כְּבֵדִי עַל שֶׁבֶר בַּת עַמִּי בֵּעָטֵף עוֹלֵל וְיוֹנֵק בִּרְחֹבוֹת קִרְיָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יב">יב</span>
לְאִמֹּתָם יֹאמְרוּ אַיֵּה דָּגָן וָיָיִן בְּהִתְעַטְּפָם כֶּחָלָל בִּרְחֹבוֹת עִיר בְּהִשְׁתַּפֵּךְ נַפְשָׁם אֶל חֵיק אִמֹּתָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יג">יג</span>
מָה אֲעִידֵךְ מָה אֲדַמֶּה לָּךְ הַבַּת יְרוּשָׁלִַם מָה אַשְׁוֶה לָּךְ וַאֲנַחֲמֵךְ בְּתוּלַת בַּת צִיּוֹן כִּי גָדוֹל כַּיָּם שִׁבְרֵךְ מִי יִרְפָּא לָךְ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יד">יד</span>
נְבִיאַיִךְ חָזוּ לָךְ שָׁוְא וְתָפֵל וְלֹא גִלּוּ עַל עֲוֹנֵךְ לְהָשִׁיב (שביתך) שְׁבוּתֵךְ וַיֶּחֱזוּ לָךְ מַשְׂאוֹת שָׁוְא וּמַדּוּחִים: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, טו">טו</span>
סָפְקוּ עָלַיִךְ כַּפַּיִם כָּל עֹבְרֵי דֶרֶךְ שָׁרְקוּ וַיָּנִעוּ רֹאשָׁם עַל בַּת יְרוּשָׁלִָם הֲזֹאת הָעִיר שֶׁיֹּאמְרוּ כְּלִילַת יֹפִי מָשׂוֹשׂ לְכָל הָאָרֶץ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, טז">טז</span>
פָּצוּ עָלַיִךְ פִּיהֶם כָּל אוֹיְבַיִךְ שָׁרְקוּ וַיַּחַרְקוּ שֵׁן אָמְרוּ בִּלָּעְנוּ אַךְ זֶה הַיּוֹם שֶׁקִּוִּינֻהוּ מָצָאנוּ רָאִינוּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יז">יז</span>
עָשָׂה יְהוָה אֲשֶׁר זָמָם בִּצַּע אֶמְרָתוֹ אֲשֶׁר צִוָּה מִימֵי קֶדֶם הָרַס וְלֹא חָמָל וַיְשַׂמַּח עָלַיִךְ אוֹיֵב הֵרִים קֶרֶן צָרָיִךְ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יח">יח</span>
צָעַק לִבָּם אֶל אֲדֹנָי חוֹמַת בַּת צִיּוֹן הוֹרִידִי כַנַּחַל דִּמְעָה יוֹמָם וָלַיְלָה אַל תִּתְּנִי פוּגַת לָךְ אַל תִּדֹּם בַּת עֵינֵךְ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, יט">יט</span>
קוּמִי רֹנִּי (בליל) בַלַּיְלָה לְרֹאשׁ אַשְׁמֻרוֹת שִׁפְכִי כַמַּיִם לִבֵּךְ נֹכַח פְּנֵי אֲדֹנָי שְׂאִי אֵלָיו כַּפַּיִךְ עַל נֶפֶשׁ עוֹלָלַיִךְ הָעֲטוּפִים בְּרָעָב בְּרֹאשׁ כָּל חוּצוֹת: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, כ">כ</span>
רְאֵה יְהוָה וְהַבִּיטָה לְמִי עוֹלַלְתָּ כֹּה אִם תֹּאכַלְנָה נָשִׁים פִּרְיָם עֹלֲלֵי טִפֻּחִים אִם יֵהָרֵג בְּמִקְדַּשׁ אֲדֹנָי כֹּהֵן וְנָבִיא: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, כא">כא</span>
שָׁכְבוּ לָאָרֶץ חוּצוֹת נַעַר וְזָקֵן בְּתוּלֹתַי וּבַחוּרַי נָפְלוּ בֶחָרֶב הָרַגְתָּ בְּיוֹם אַפֶּךָ טָבַחְתָּ לֹא חָמָלְתָּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ב, כב">כב</span>
תִּקְרָא כְיוֹם מוֹעֵד מְגוּרַי מִסָּבִיב וְלֹא הָיָה בְּיוֹם אַף יְהוָה פָּלִיט וְשָׂרִיד אֲשֶׁר טִפַּחְתִּי וְרִבִּיתִי אֹיְבִי כִלָּם: <B>(פ)</B><p dir="rtl">
<h3 dir="rtl" id="a32_Lamentations, פרק ג">פרק-ג</h3><p dir="rtl">
<span dir="rtl" class="inlineHeader" id="a32_Lamentations, פרק ג, א">א</span>
אֲנִי הַגֶּבֶר רָאָה עֳנִי בְּשֵׁבֶט עֶבְרָתוֹ:<p dir="rtl">
<span dir="rtl" class="inlineHeader" id="a32_Lamentations, פרק ג, ב">ב</span>
אוֹתִי נָהַג וַיֹּלַךְ חֹשֶׁךְ וְלֹא אוֹר:<p dir="rtl">
<span dir="rtl" class="inlineHeader" id="a32_Lamentations, פרק ג, ג">ג</span>
אַךְ בִּי יָשֻׁב יַהֲפֹךְ יָדוֹ כָּל הַיּוֹם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, ד">ד</span>
בִּלָּה בְשָׂרִי וְעוֹרִי שִׁבַּר עַצְמוֹתָי:<p dir="rtl">
<span dir="rtl" class="inlineHeader" id="a32_Lamentations, פרק ג, ה">ה</span>
בָּנָה עָלַי וַיַּקַּף רֹאשׁ וּתְלָאָה:<p dir="rtl">
<span dir="rtl" class="inlineHeader" id="a32_Lamentations, פרק ג, ו">ו</span>
בְּמַחֲשַׁכִּים הוֹשִׁיבַנִי כְּמֵתֵי עוֹלָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, ז">ז</span>
גָּדַר בַּעֲדִי וְלֹא אֵצֵא הִכְבִּיד נְחָשְׁתִּי:<p dir="rtl">
<span dir="rtl" class="inlineHeader" id="a32_Lamentations, פרק ג, ח">ח</span>
גַּם כִּי אֶזְעַק וַאֲשַׁוֵּעַ שָׂתַם תְּפִלָּתִי:<p dir="rtl">
<span dir="rtl" class="inlineHeader" id="a32_Lamentations, פרק ג, ט">ט</span>
גָּדַר דְּרָכַי בְּגָזִית נְתִיבֹתַי עִוָּה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, י">י</span>
דֹּב אֹרֵב הוּא לִי (אריה) אֲרִי בְּמִסְתָּרִים:<p dir="rtl">
<span dir="rtl" class="inlineHeader" id="a32_Lamentations, פרק ג, יא">יא</span>
דְּרָכַי סוֹרֵר וַיְפַשְּׁחֵנִי שָׂמַנִי שֹׁמֵם:<p dir="rtl">
<span dir="rtl" class="inlineHeader" id="a32_Lamentations, פרק ג, יב">יב</span>
דָּרַךְ קַשְׁתּוֹ וַיַּצִּיבֵנִי כַּמַּטָּרָא לַחֵץ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, יג">יג</span>
הֵבִיא בְּכִלְיוֹתָי בְּנֵי אַשְׁפָּתוֹ:<p dir="rtl">
<span dir="rtl" class="inlineHeader" id="a32_Lamentations, פרק ג, יד">יד</span>
הָיִיתִי שְּׂחֹק לְכָל עַמִּי נְגִינָתָם כָּל הַיּוֹם:<p dir="rtl">
<span dir="rtl" class="inlineHeader" id="a32_Lamentations, פרק ג, טו">טו</span>
הִשְׂבִּיעַנִי בַמְּרוֹרִים הִרְוַנִי לַעֲנָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, טז">טז</span>
וַיַּגְרֵס בֶּחָצָץ שִׁנָּי הִכְפִּישַׁנִי בָּאֵפֶר:<p dir="rtl">
<span dir="rtl" class="inlineHeader" id="a32_Lamentations, פרק ג, יז">יז</span>
וַתִּזְנַח מִשָּׁלוֹם נַפְשִׁי נָשִׁיתִי טוֹבָה:<p dir="rtl">
<span dir="rtl" class="inlineHeader" id="a32_Lamentations, פרק ג, יח">יח</span>
וָאֹמַר אָבַד נִצְחִי וְתוֹחַלְתִּי מֵיְהוָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, יט">יט</span>
זְכָר עָנְיִי וּמְרוּדִי לַעֲנָה וָרֹאשׁ:<p dir="rtl">
<span dir="rtl" class="inlineHeader" id="a32_Lamentations, פרק ג, כ">כ</span>
זָכוֹר תִּזְכּוֹר (ותשיח) וְתָשׁוֹחַ עָלַי נַפְשִׁי:<p dir="rtl">
<span dir="rtl" class="inlineHeader" id="a32_Lamentations, פרק ג, כא">כא</span>
זֹאת אָשִׁיב אֶל לִבִּי עַל כֵּן אוֹחִיל: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, כב">כב</span>
חַסְדֵי יְהוָה כִּי לֹא תָמְנוּ כִּי לֹא כָלוּ רַחֲמָיו:<p dir="rtl">
<span dir="rtl" class="inlineHeader" id="a32_Lamentations, פרק ג, כג">כג</span>
חֲדָשִׁים לַבְּקָרִים רַבָּה אֱמוּנָתֶךָ:<p dir="rtl">
<span dir="rtl" class="inlineHeader" id="a32_Lamentations, פרק ג, כד">כד</span>
חֶלְקִי יְהוָה אָמְרָה נַפְשִׁי עַל כֵּן אוֹחִיל לוֹ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, כה">כה</span>
טוֹב יְהוָה לְקוָוֹ לְנֶפֶשׁ תִּדְרְשֶׁנּוּ:<p dir="rtl">
<span dir="rtl" class="inlineHeader" id="a32_Lamentations, פרק ג, כו">כו</span>
טוֹב וְיָחִיל וְדוּמָם לִתְשׁוּעַת יְהוָה:<p dir="rtl">
<span dir="rtl" class="inlineHeader" id="a32_Lamentations, פרק ג, כז">כז</span>
טוֹב לַגֶּבֶר כִּי יִשָּׂא עֹל בִּנְעוּרָיו: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, כח">כח</span>
יֵשֵׁב בָּדָד וְיִדֹּם כִּי נָטַל עָלָיו:<p dir="rtl">
<span dir="rtl" class="inlineHeader" id="a32_Lamentations, פרק ג, כט">כט</span>
יִתֵּן בֶּעָפָר פִּיהוּ אוּלַי יֵשׁ תִּקְוָה:<p dir="rtl">
<span dir="rtl" class="inlineHeader" id="a32_Lamentations, פרק ג, ל">ל</span>
יִתֵּן לְמַכֵּהוּ לֶחִי יִשְׂבַּע בְּחֶרְפָּה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, לא">לא</span>
כִּי לֹא יִזְנַח לְעוֹלָם אֲדֹנָי:<p dir="rtl">
<span dir="rtl" class="inlineHeader" id="a32_Lamentations, פרק ג, לב">לב</span>
כִּי אִם הוֹגָה וְרִחַם כְּרֹב (חסדו) חֲסָדָיו:<p dir="rtl">
<span dir="rtl" class="inlineHeader" id="a32_Lamentations, פרק ג, לג">לג</span>
כִּי לֹא עִנָּה מִלִּבּוֹ וַיַּגֶּה בְּנֵי אִישׁ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, לד">לד</span>
לְדַכֵּא תַּחַת רַגְלָיו כֹּל אֲסִירֵי אָרֶץ:<p dir="rtl">
<span dir="rtl" class="inlineHeader" id="a32_Lamentations, פרק ג, לה">לה</span>
לְהַטּוֹת מִשְׁפַּט גָּבֶר נֶגֶד פְּנֵי עֶלְיוֹן:<p dir="rtl">
<span dir="rtl" class="inlineHeader" id="a32_Lamentations, פרק ג, לו">לו</span>
לְעַוֵּת אָדָם בְּרִיבוֹ אֲדֹנָי לֹא רָאָה: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, לז">לז</span>
מִי זֶה אָמַר וַתֶּהִי אֲדֹנָי לֹא צִוָּה:<p dir="rtl">
<span dir="rtl" class="inlineHeader" id="a32_Lamentations, פרק ג, לח">לח</span>
מִפִּי עֶלְיוֹן לֹא תֵצֵא הָרָעוֹת וְהַטּוֹב:<p dir="rtl">
<span dir="rtl" class="inlineHeader" id="a32_Lamentations, פרק ג, לט">לט</span>
מַה יִּתְאוֹנֵן אָדָם חָי גֶּבֶר עַל (חטאו) חֲטָאָיו: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, מ">מ</span>
נַחְפְּשָׂה דְרָכֵינוּ וְנַחְקֹרָה וְנָשׁוּבָה עַד יְהוָה:<p dir="rtl">
<span dir="rtl" class="inlineHeader" id="a32_Lamentations, פרק ג, מא">מא</span>
נִשָּׂא לְבָבֵנוּ אֶל כַּפָּיִם אֶל אֵל בַּשָּׁמָיִם:<p dir="rtl">
<span dir="rtl" class="inlineHeader" id="a32_Lamentations, פרק ג, מב">מב</span>
נַחְנוּ פָשַׁעְנוּ וּמָרִינוּ אַתָּה לֹא סָלָחְתָּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, מג">מג</span>
סַכֹּתָה בָאַף וַתִּרְדְּפֵנוּ הָרַגְתָּ לֹא חָמָלְתָּ:<p dir="rtl">
<span dir="rtl" class="inlineHeader" id="a32_Lamentations, פרק ג, מד">מד</span>
סַכּוֹתָה בֶעָנָן לָךְ מֵעֲבוֹר תְּפִלָּה:<p dir="rtl">
<span dir="rtl" class="inlineHeader" id="a32_Lamentations, פרק ג, מה">מה</span>
סְחִי וּמָאוֹס תְּשִׂימֵנוּ בְּקֶרֶב הָעַמִּים: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, מו">מו</span>
פָּצוּ עָלֵינוּ פִּיהֶם כָּל אֹיְבֵינוּ:<p dir="rtl">
<span dir="rtl" class="inlineHeader" id="a32_Lamentations, פרק ג, מז">מז</span>
פַּחַד וָפַחַת הָיָה לָנוּ הַשֵּׁאת וְהַשָּׁבֶר:<p dir="rtl">
<span dir="rtl" class="inlineHeader" id="a32_Lamentations, פרק ג, מח">מח</span>
פַּלְגֵי מַיִם תֵּרַד עֵינִי עַל שֶׁבֶר בַּת עַמִּי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, מט">מט</span>
עֵינִי נִגְּרָה וְלֹא תִדְמֶה מֵאֵין הֲפֻגוֹת:<p dir="rtl">
<span dir="rtl" class="inlineHeader" id="a32_Lamentations, פרק ג, נ">נ</span>
עַד יַשְׁקִיף וְיֵרֶא יְהוָה מִשָּׁמָיִם:<p dir="rtl">
<span dir="rtl" class="inlineHeader" id="a32_Lamentations, פרק ג, נא">נא</span>
עֵינִי עוֹלְלָה לְנַפְשִׁי מִכֹּל בְּנוֹת עִירִי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, נב">נב</span>
צוֹד צָדוּנִי כַּצִּפּוֹר אֹיְבַי חִנָּם:<p dir="rtl">
<span dir="rtl" class="inlineHeader" id="a32_Lamentations, פרק ג, נג">נג</span>
צָמְתוּ בַבּוֹר חַיָּי וַיַּדּוּ אֶבֶן בִּי:<p dir="rtl">
<span dir="rtl" class="inlineHeader" id="a32_Lamentations, פרק ג, נד">נד</span>
צָפוּ מַיִם עַל רֹאשִׁי אָמַרְתִּי נִגְזָרְתִּי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, נה">נה</span>
קָרָאתִי שִׁמְךָ יְהוָה מִבּוֹר תַּחְתִּיּוֹת:<p dir="rtl">
<span dir="rtl" class="inlineHeader" id="a32_Lamentations, פרק ג, נו">נו</span>
קוֹלִי שָׁמָעְתָּ אַל תַּעְלֵם אָזְנְךָ לְרַוְחָתִי לְשַׁוְעָתִי:<p dir="rtl">
<span dir="rtl" class="inlineHeader" id="a32_Lamentations, פרק ג, נז">נז</span>
קָרַבְתָּ בְּיוֹם אֶקְרָאֶךָּ אָמַרְתָּ אַל תִּירָא: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, נח">נח</span>
רַבְתָּ אֲדֹנָי רִיבֵי נַפְשִׁי גָּאַלְתָּ חַיָּי:<p dir="rtl">
<span dir="rtl" class="inlineHeader" id="a32_Lamentations, פרק ג, נט">נט</span>
רָאִיתָה יְהוָה עַוָּתָתִי שָׁפְטָה מִשְׁפָּטִי:<p dir="rtl">
<span dir="rtl" class="inlineHeader" id="a32_Lamentations, פרק ג, ס">ס</span>
רָאִיתָה כָּל נִקְמָתָם כָּל מַחְשְׁבֹתָם לִי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, סא">סא</span>
שָׁמַעְתָּ חֶרְפָּתָם יְהוָה כָּל מַחְשְׁבֹתָם עָלָי:<p dir="rtl">
<span dir="rtl" class="inlineHeader" id="a32_Lamentations, פרק ג, סב">סב</span>
שִׂפְתֵי קָמַי וְהֶגְיוֹנָם עָלַי כָּל הַיּוֹם:<p dir="rtl">
<span dir="rtl" class="inlineHeader" id="a32_Lamentations, פרק ג, סג">סג</span>
שִׁבְתָּם וְקִימָתָם הַבִּיטָה אֲנִי מַנְגִּינָתָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ג, סד">סד</span>
תָּשִׁיב לָהֶם גְּמוּל יְהוָה כְּמַעֲשֵׂה יְדֵיהֶם:<p dir="rtl">
<span dir="rtl" class="inlineHeader" id="a32_Lamentations, פרק ג, סה">סה</span>
תִּתֵּן לָהֶם מְגִנַּת לֵב תַּאֲלָתְךָ לָהֶם:<p dir="rtl">
<span dir="rtl" class="inlineHeader" id="a32_Lamentations, פרק ג, סו">סו</span>
תִּרְדֹּף בְּאַף וְתַשְׁמִידֵם מִתַּחַת שְׁמֵי יְהוָה: <B>(פ)</B><p dir="rtl">
<h3 dir="rtl" id="a32_Lamentations, פרק ד">פרק-ד</h3><p dir="rtl">
<span dir="rtl" class="inlineHeader" id="a32_Lamentations, פרק ד, א">א</span>
אֵיכָה יוּעַם זָהָב יִשְׁנֶא הַכֶּתֶם הַטּוֹב תִּשְׁתַּפֵּכְנָה אַבְנֵי קֹדֶשׁ בְּרֹאשׁ כָּל חוּצוֹת: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ב">ב</span>
בְּנֵי צִיּוֹן הַיְקָרִים הַמְסֻלָּאִים בַּפָּז אֵיכָה נֶחְשְׁבוּ לְנִבְלֵי חֶרֶשׂ מַעֲשֵׂה יְדֵי יוֹצֵר: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ג">ג</span>
גַּם (תנין) תַּנִּים חָלְצוּ שַׁד הֵינִיקוּ גּוּרֵיהֶן בַּת עַמִּי לְאַכְזָר (כי) (ענים) כַּיְעֵנִים בַּמִּדְבָּר: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ד">ד</span>
דָּבַק לְשׁוֹן יוֹנֵק אֶל חִכּוֹ בַּצָּמָא עוֹלָלִים שָׁאֲלוּ לֶחֶם פֹּרֵשׂ אֵין לָהֶם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ה">ה</span>
הָאֹכְלִים לְמַעֲדַנִּים נָשַׁמּוּ בַּחוּצוֹת הָאֱמֻנִים עֲלֵי תוֹלָע חִבְּקוּ אַשְׁפַּתּוֹת: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ו">ו</span>
וַיִּגְדַּל עֲוֹן בַּת עַמִּי מֵחַטַּאת סְדֹם הַהֲפוּכָה כְמוֹ רָגַע וְלֹא חָלוּ בָהּ יָדָיִם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ז">ז</span>
זַכּוּ נְזִירֶיהָ מִשֶּׁלֶג צַחוּ מֵחָלָב אָדְמוּ עֶצֶם מִפְּנִינִים סַפִּיר גִּזְרָתָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ח">ח</span>
חָשַׁךְ מִשְּׁחוֹר תָּאֳרָם לֹא נִכְּרוּ בַּחוּצוֹת צָפַד עוֹרָם עַל עַצְמָם יָבֵשׁ הָיָה כָעֵץ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, ט">ט</span>
טוֹבִים הָיוּ חַלְלֵי חֶרֶב מֵחַלְלֵי רָעָב שֶׁהֵם יָזוּבוּ מְדֻקָּרִים מִתְּנוּבֹת שָׂדָי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, י">י</span>
יְדֵי נָשִׁים רַחֲמָנִיּוֹת בִּשְּׁלוּ יַלְדֵיהֶן הָיוּ לְבָרוֹת לָמוֹ בְּשֶׁבֶר בַּת עַמִּי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יא">יא</span>
כִּלָּה יְהוָה אֶת חֲמָתוֹ שָׁפַךְ חֲרוֹן אַפּוֹ וַיַּצֶּת אֵשׁ בְּצִיּוֹן וַתֹּאכַל יְסוֹדֹתֶיהָ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יב">יב</span>
לֹא הֶאֱמִינוּ מַלְכֵי אֶרֶץ (וכל) כֹּל יֹשְׁבֵי תֵבֵל כִּי יָבֹא צַר וְאוֹיֵב בְּשַׁעֲרֵי יְרוּשָׁלִָם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יג">יג</span>
מֵחַטֹּאת נְבִיאֶיהָ עֲוֹנוֹת כֹּהֲנֶיהָ הַשֹּׁפְכִים בְּקִרְבָּהּ דַּם צַדִּיקִים: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יד">יד</span>
נָעוּ עִוְרִים בַּחוּצוֹת נְגֹאֲלוּ בַּדָּם בְּלֹא יוּכְלוּ יִגְּעוּ בִּלְבֻשֵׁיהֶם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, טו">טו</span>
סוּרוּ טָמֵא קָרְאוּ לָמוֹ סוּרוּ סוּרוּ אַל תִּגָּעוּ כִּי נָצוּ גַּם נָעוּ אָמְרוּ בַּגּוֹיִם לֹא יוֹסִיפוּ לָגוּר: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, טז">טז</span>
פְּנֵי יְהוָה חִלְּקָם לֹא יוֹסִיף לְהַבִּיטָם פְּנֵי כֹהֲנִים לֹא נָשָׂאוּ (זקנים) וּזְקֵנִים לֹא חָנָנוּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יז">יז</span>
(עודינה) עוֹדֵינוּ תִּכְלֶינָה עֵינֵינוּ אֶל עֶזְרָתֵנוּ הָבֶל בְּצִפִּיָּתֵנוּ צִפִּינוּ אֶל גּוֹי לֹא יוֹשִׁעַ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יח">יח</span>
צָדוּ צְעָדֵינוּ מִלֶּכֶת בִּרְחֹבֹתֵינוּ קָרַב קִצֵּינוּ מָלְאוּ יָמֵינוּ כִּי בָא קִצֵּינוּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, יט">יט</span>
קַלִּים הָיוּ רֹדְפֵינוּ מִנִּשְׁרֵי שָׁמָיִם עַל הֶהָרִים דְּלָקֻנוּ בַּמִּדְבָּר אָרְבוּ לָנוּ: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, כ">כ</span>
רוּחַ אַפֵּינוּ מְשִׁיחַ יְהוָה נִלְכַּד בִּשְׁחִיתוֹתָם אֲשֶׁר אָמַרְנוּ בְּצִלּוֹ נִחְיֶה בַגּוֹיִם: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, כא">כא</span>
שִׂישִׂי וְשִׂמְחִי בַּת אֱדוֹם (יושבתי) יוֹשֶׁבֶת בְּאֶרֶץ עוּץ גַּם עָלַיִךְ תַּעֲבָר כּוֹס תִּשְׁכְּרִי וְתִתְעָרִי: <B>(ס)</B><p dir="rtl">
<span dir="rtl" class="inlineHeader" id="a32_Lamentations, פרק ד, כב">כב</span>
תַּם עֲוֹנֵךְ בַּת צִיּוֹן לֹא יוֹסִיף לְהַגְלוֹתֵךְ פָּקַד עֲוֹנֵךְ בַּת אֱדוֹם גִּלָּה עַל חַטֹּאתָיִךְ: <B>(פ)</B><p dir="rtl">
<h3 dir="rtl" id="a32_Lamentations, פרק ה">פרק-ה</h3><p dir="rtl">
<span dir="rtl" class="inlineHeader" id="a32_Lamentations, פרק ה, א">א</span>
זְכֹר יְהוָה מֶה הָיָה לָנוּ (הביט) הַבִּיטָה וּרְאֵה אֶת חֶרְפָּתֵנוּ:<p dir="rtl">
<span dir="rtl" class="inlineHeader" id="a32_Lamentations, פרק ה, ב">ב</span>
נַחֲלָתֵנוּ נֶהֶפְכָה לְזָרִים בָּתֵּינוּ לְנָכְרִים:<p dir="rtl">
<span dir="rtl" class="inlineHeader" id="a32_Lamentations, פרק ה, ג">ג</span>
יְתוֹמִים הָיִינוּ (אין) וְאֵין אָב אִמֹּתֵינוּ כְּאַלְמָנוֹת:<p dir="rtl">
<span dir="rtl" class="inlineHeader" id="a32_Lamentations, פרק ה, ד">ד</span>
מֵימֵינוּ בְּכֶסֶף שָׁתִינוּ עֵצֵינוּ בִּמְחִיר יָבֹאוּ:<p dir="rtl">
<span dir="rtl" class="inlineHeader" id="a32_Lamentations, פרק ה, ה">ה</span>
עַל צַוָּארֵנוּ נִרְדָּפְנוּ יָגַעְנוּ (לא) וְלֹא הוּנַח לָנוּ:<p dir="rtl">
<span dir="rtl" class="inlineHeader" id="a32_Lamentations, פרק ה, ו">ו</span>
מִצְרַיִם נָתַנּוּ יָד אַשּׁוּר לִשְׂבֹּעַ לָחֶם:<p dir="rtl">
<span dir="rtl" class="inlineHeader" id="a32_Lamentations, פרק ה, ז">ז</span>
אֲבֹתֵינוּ חָטְאוּ (אינם) וְאֵינָם (אנחנו) וַאֲנַחְנוּ עֲוֹנֹתֵיהֶם סָבָלְנוּ:<p dir="rtl">
<span dir="rtl" class="inlineHeader" id="a32_Lamentations, פרק ה, ח">ח</span>
עֲבָדִים מָשְׁלוּ בָנוּ פֹּרֵק אֵין מִיָּדָם:<p dir="rtl">
<span dir="rtl" class="inlineHeader" id="a32_Lamentations, פרק ה, ט">ט</span>
בְּנַפְשֵׁנוּ נָבִיא לַחְמֵנוּ מִפְּנֵי חֶרֶב הַמִּדְבָּר:<p dir="rtl">
<span dir="rtl" class="inlineHeader" id="a32_Lamentations, פרק ה, י">י</span>
עוֹרֵנוּ כְּתַנּוּר נִכְמָרוּ מִפְּנֵי זַלְעֲפוֹת רָעָב:<p dir="rtl">
<span dir="rtl" class="inlineHeader" id="a32_Lamentations, פרק ה, יא">יא</span>
נָשִׁים בְּצִיּוֹן עִנּוּ בְּתֻלֹת בְּעָרֵי יְהוּדָה:<p dir="rtl">
<span dir="rtl" class="inlineHeader" id="a32_Lamentations, פרק ה, יב">יב</span>
שָׂרִים בְּיָדָם נִתְלוּ פְּנֵי זְקֵנִים לֹא נֶהְדָּרוּ:<p dir="rtl">
<span dir="rtl" class="inlineHeader" id="a32_Lamentations, פרק ה, יג">יג</span>
בַּחוּרִים טְחוֹן נָשָׂאוּ וּנְעָרִים בָּעֵץ כָּשָׁלוּ:<p dir="rtl">
<span dir="rtl" class="inlineHeader" id="a32_Lamentations, פרק ה, יד">יד</span>
זְקֵנִים מִשַּׁעַר שָׁבָתוּ בַּחוּרִים מִנְּגִינָתָם:<p dir="rtl">
<span dir="rtl" class="inlineHeader" id="a32_Lamentations, פרק ה, טו">טו</span>
שָׁבַת מְשׂוֹשׂ לִבֵּנוּ נֶהְפַּךְ לְאֵבֶל מְחֹלֵנוּ:<p dir="rtl">
<span dir="rtl" class="inlineHeader" id="a32_Lamentations, פרק ה, טז">טז</span>
נָפְלָה עֲטֶרֶת רֹאשֵׁנוּ אוֹי נָא לָנוּ כִּי חָטָאנוּ:<p dir="rtl">
<span dir="rtl" class="inlineHeader" id="a32_Lamentations, פרק ה, יז">יז</span>
עַל זֶה הָיָה דָוֶה לִבֵּנוּ עַל אֵלֶּה חָשְׁכוּ עֵינֵינוּ:<p dir="rtl">
<span dir="rtl" class="inlineHeader" id="a32_Lamentations, פרק ה, יח">יח</span>
עַל הַר צִיּוֹן שֶׁשָּׁמֵם שׁוּעָלִים הִלְּכוּ בוֹ: <B>(פ)</B><p dir="rtl">
<span dir="rtl" class="inlineHeader" id="a32_Lamentations, פרק ה, יט">יט</span>
אַתָּה יְהוָה לְעוֹלָם תֵּשֵׁב כִּסְאֲךָ לְדֹר וָדוֹר:<p dir="rtl">
<span dir="rtl" class="inlineHeader" id="a32_Lamentations, פרק ה, כ">כ</span>
לָמָּה לָנֶצַח תִּשְׁכָּחֵנוּ תַּעַזְבֵנוּ לְאֹרֶךְ יָמִים:<p dir="rtl">
<span dir="rtl" class="inlineHeader" id="a32_Lamentations, פרק ה, כא">כא</span>
הֲשִׁיבֵנוּ יְהוָה אֵלֶיךָ (ונשוב) וְנָשׁוּבָה חַדֵּשׁ יָמֵינוּ כְּקֶדֶם:<p dir="rtl">
<span dir="rtl" class="inlineHeader" id="a32_Lamentations, פרק ה, כב">כב</span>
כִּי אִם מָאֹס מְאַסְתָּנוּ קָצַפְתָּ עָלֵינוּ עַד מְאֹד: <B>(פפפ)</B><p dir="rtl">
