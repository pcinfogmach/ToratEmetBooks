
<h3 dir="rtl" id="eNA_ESTER_L1, פרק א">פרק-א</h3><p dir="rtl">
<span dir="rtl" class="inlineHeader" id="eNA_ESTER_L1, פרק א, א">א</span>
<b>ויהי בימי אחשורוש. </b> מלך פרס היה שמלך תחת כורש לסוף שבעים שנה של גלות בבל:  <b>הוא אחשורוש. </b> הוא ברשעו מתחלתו ועד סופו:  <b>המלך. </b> שמלך מעצמו ולא היה מזרע המלוכה:  <b>מהדו ועד כוש וגו'. </b> המולך על מאה ועשרים ושבע מדינות כמו שמולך מהדו ועד כוש שעומדים זה אצל זה וכן <span class="booklinks" onclick="sendBookLink(this)" onmouseover="setBookLinkTitle(this)">( מלכים א ד )</span> כי הוא רודה בכל עבר הנהר מתפסח ועד עזה שהיה רודה בכל עבר הנהר כמו שהוא רודה מתפסח עד עזה:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ב">ב</span>
<b>כשבת המלך אחשורוש וגו'. </b> כשנתקיים המלכות בידו ורבותינו פירשוהו בעניין אחר במסכת מגילה:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ג">ג</span>
<b>הפרתמים. </b> שלטונים בלשון פרס:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ד">ד</span>
<b>ימים רבים. </b> עשה להם משתה:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ה">ה</span>
<b>גנת. </b> מקום זרעוני ירקות:  <b>ביתן. </b> נטוע באילנות:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ו">ו</span>
<b>חור כרפס ותכלת. </b> מיני בגדים צבעונים פירס להם למצעות:  <b>אחוז בחבלי בוץ וארגמן. </b> מרוקמים בפתילי בוץ וארגמן אותן פרס להם על גלילי כסף ועל עמודי שש:  <b>מטות זהב וכסף. </b> ערך לישב עליהם לסעודה:  <b>על רצפת. </b> קרקעות של בהט ושש וגו' מיני אבנים טובות פירשו רבותינו,  ולפי משמעות המקרא כך שמם:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ז">ז</span>
<b>והשקות בכלי זהב. </b> כמו ולהשקות:  <b>שונים. </b> משונים זה מזה וכן ודתיהם שונות,  ורבותינו דרשו מה שדרשו:  <b>ויין מלכות רב. </b> הרבה,  ורבותינו אמרו שהשקה אותם כל אחד ואחד יין שהוא זקן ממנו:  <p dir="rtl">
<span dir="rtl" class="inlineHeader" id="eNA_ESTER_L1, פרק א, ח">ח</span>
<b>כדת. </b> לפי שיש סעודות שכופין את המסובין לשתות כלי גדול ויש שאינו יכול לשתותו כי אם בקושי אבל כאן אין אונס:  <b>יסד. </b> לשון יסוד כלומר כן תקן וצוה:  <b>על כל רב ביתו. </b> על כל שרי הסעודה שר האופים ושר הטבחים ושר המשקים:  <b>לעשות כרצון איש ואיש. </b> לכל אחד רצונו:  <p dir="rtl">
<span dir="rtl" class="inlineHeader" id="eNA_ESTER_L1, פרק א, י">י</span>
<b>ביום השביעי. </b> רבותינו אמרו שבת היה:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יב">יב</span>
<b>ותמאן המלכה ושתי. </b> רבותינו אמרו לפי שפרחה בה צרעת כדי שתמאן ותהרג לפי שהיתה מפשטת בנות ישראל ערומות ועושה בהן מלאכה בשבת נגזר עליה שתפשט ערומה בשבת:  <b>ויקצף. </b> ששלחה לו דברי גנאי:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יג">יג</span>
<b>כי כן דבר המלך. </b> כי כן מנהג המלך בכל משפט לשום את הדבר לפני כל יודעי דת ודין:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יד">יד</span>
<b>והקרב אליו. </b> לערוך דבריו לפניהם [ אלו הם כרשנא שתר וגו':  <p dir="rtl">
<span dir="rtl" class="inlineHeader" id="eNA_ESTER_L1, פרק א, טו">טו</span>
<b>כדת מה לעשות. </b> מוסב על ויאמר המלך לחכמים:  <p dir="rtl">
<span dir="rtl" class="inlineHeader" id="eNA_ESTER_L1, פרק א, טז">טז</span>
<b>עותה. </b> לשון עון:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יז">יז</span>
<b>כי יצא דבר המלכה על כל הנשים. </b> זה שביזתה את המלך על כל הנשים להבזות אף הן את בעליהם:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יח">יח</span>
<b>תאמרנה שרות פרס ומדי. </b> לכל שרי המלך את הדבר הזה והרי זה מקרא קצר:  <b>וכדי בזיון. </b> ויש בדבר הזה הרבה בזיון וקצף:  <p dir="rtl">
<span dir="rtl" class="inlineHeader" id="eNA_ESTER_L1, פרק א, יט">יט</span>
<b>דבר מלכות. </b> גזרת מלכות של נקמה שצוה להורגה:  <b>ויכתב בדתי פרס ומדי. </b> בספרי חוק ומנהג המלכות:  <b>ולא יעבור. </b> חוק זה מביניהם שיהא זה חוק ודת לכל הבוזה את בעלה:  <b>אשר לא תבוא ושתי. </b> ולכך נהרגה:  <p dir="rtl">
<span dir="rtl" class="inlineHeader" id="eNA_ESTER_L1, פרק א, כב">כב</span>
<b>ומדבר כלשון עמו. </b> כופה את אשתו ללמד את לשונו אם היא בת לשון אחר:  <p dir="rtl">
<h3 dir="rtl" id="eNA_ESTER_L1, פרק ב">פרק-ב</h3><p dir="rtl">
<span dir="rtl" class="inlineHeader" id="eNA_ESTER_L1, פרק ב, א">א</span>
<b>זכר את ושתי. </b> את יפיה ונעצב:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, ג">ג</span>
<b>ויפקד המלך פקידים. </b> לפי שכל פקיד ופקיד ידועות לו נשים היפות שבמדינתו:  <b>תמרוקיהן. </b> הן דברים המצחצחין כמו ומורק ושוטף,  שמן ערב ומיני סמנים ובשמים המטהרין ומעדנין את הבשר:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, ה">ה</span>
<b>איש יהודי. </b> על שגלה עם גלות יהודה כל אותן שגלו עם מלכי יהודה היו קרויים יהודים בין הגוים ואפילו משבט אחר הם:  <b>איש ימיני. </b> מבנימין היה כך פשוטו,  ורבותינו דרשו מה שדרשו:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, ז">ז</span>
<b>לו לבת. </b> רבותינו פירשו לבית לאשה [:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, ט">ט</span>
<b>ויבהל את תמרוקיה. </b> זריז וממהר בשלה משל כולן:  <b>הראיות לתת לה. </b> לשרתה וכן עושין לכולן ורבותינו דרשו מה שדרשו:  <b>וישנה. </b> שינה אותה:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, י">י</span>
<b>אשר לא תגיד. </b> כדי שיאמרו שהיא ממשפחה בזויה וישלחוה שאם ידעו שהיא ממשפחת שאול המלך היו מחזיקים בה:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יא">יא</span>
<b>ומה יעשה בה. </b> זה אחד משני צדיקים שניתן להם רמז ישועה דוד ומרדכי דוד שנאמר <span class="booklinks" onclick="sendBookLink(this)" onmouseover="setBookLinkTitle(this)">( שמואל א יז )</span> גם את הארי גם הדוב הכה עבדך אמר לא בא לידי דבר זה אלא לסמוך עליו להלחם עם זה וכן מרדכי אמר לא אירע לצדקת זו שתלקח למשכב ערל אלא שעתידה לקום להושיע לישראל לפיכך היה מחזר לדעת מה יהא בסופה:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יב">יב</span>
<b>תר. </b> זמן:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יג">יג</span>
<b>כל אשר תאמר. </b> כל שחוק ומיני זמר:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יד">יד</span>
<b>אל בית הנשים שני. </b> השני:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, טז">טז</span>
<b>בחדש העשירי. </b> עת צנה שהגוף נהנה מן הגוף זימן הק''בה אותו עת צינה כדי לחבבה עליו:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יז">יז</span>
<b>מכל הנשים. </b> הבעולות שאף נשים הבעולות קבץ:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, יח">יח</span>
<b>והנחה למדינות עשה. </b> לכבודה הניח להם מן המס שעליהם:  <b>ויתן משאת. </b> שלח דורנות להם והכל כדי לפתותה אולי תגיד מולדתה,  ואף על פי כן:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, כ">כ</span>
<b>אין אסתר מגדת מולדתה. </b> לפי שמרדכי יושב בשער המלך המזרזה והמרמזה על כך:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, כא">כא</span>
<b>לשלח יד. </b> להשקותו סם המות:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, כב">כב</span>
<b>ויודע הדבר למרדכי. </b> שהיו מספרים דבריהם לפניו בלשון טרסי ואין יודעים שהיה מרדכי מכיר בשבעים לשונות שהיה מיושבי לשכת הגזית:  <p dir="rtl">
<span dir="rtl" class="inlineHeader" id="eNA_ESTER_L1, פרק ב, כג">כג</span>
<b>ויכתב בספר דברי הימים. </b> הטובה שעשה מרדכי למלך:  <p dir="rtl">
<h3 dir="rtl" id="eNA_ESTER_L1, פרק ג">פרק-ג</h3><p dir="rtl">
<span dir="rtl" class="inlineHeader" id="eNA_ESTER_L1, פרק ג, א">א</span>
<b>אחר הדברים האלה. </b> שנבראת רפואה זו להיות לתשועה לישראל:  <b>גדל המלך וגו'. </b> את המן.  שהקב''ה בורא רפואה למכתן של ישראל קודם שיביא המכה עליהם:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, ב">ב</span>
<b>כרעים ומשתחוים. </b> שעשה עצמו אלוה לפיכך ומרדכי לא יכרע ולא ישתחוה:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, ד">ד</span>
<b>היעמדו דברי מרדכי. </b> האומר שלא ישתחוה עולמית כי הוא יהודי והוזהר על ע''א:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, ז">ז</span>
<b>הפיל פור. </b> הפיל מי שהפיל ולא פירש מי ומקרא קצר הוא:  <b>הוא הגורל. </b> הכתוב מפרש ומהו הפור הוא גורל הפיל הגורל באיזה חדש יצליח:  <b>מיום ליום. </b> באיזה יום בחדש שיצליח:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, ח">ח</span>
<b>ואת דתי המלך. </b> לתת מס לעבודת המלך:  <b>אין שוה. </b> אין חשש כלומר אין בצע:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, ט">ט</span>
<b>יכתב לאבדם. </b> יכתב ספרים לשלוח לשרי המדינות לאבדם:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, י">י</span>
<b>ויסר המלך את טבעתו. </b> הוא מתן כל דבר גדול שישאלו מאת המלך להיות מי שהטבעת בידו שליט בכל דבר המלך:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, יג">יג</span>
<b>ונשלוח ספרים. </b> ויהיו נשלחים ספרים איש''טרא טרמי''ש בלע''ז והוא מגזרת <span class="booklinks" onclick="sendBookLink(this)" onmouseover="setBookLinkTitle(this)">( שופטי' יא )</span> אם נלחום נלחם <span class="booklinks" onclick="sendBookLink(this)" onmouseover="setBookLinkTitle(this)">( ש''א א ב )</span> הנגלה נגליתי <span class="booklinks" onclick="sendBookLink(this)" onmouseover="setBookLinkTitle(this)">( הושע י' )</span> נדמה נדמה:  <b>בשלושה עשר לחדש שנים עשר. </b> ביום י''ג לאותו חדש שהוא י''ב לחדשי השנה:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, יד">יד</span>
<b>פתשגן. </b> לשון ארמי ספור הכתב דרישממ''נט בלעז:  <b>להנתן דת. </b> ציווי הכתב שהיה אומר להנתן חוק גזירת המלך:  <b>גלוי לכל העמים. </b> דבר זה:  <p dir="rtl">
<span dir="rtl" class="inlineHeader" id="eNA_ESTER_L1, פרק ג, טו">טו</span>
<b>והדת נתנה בשושן. </b> מקום שהיה המלך שם ניתן החוק בו ביום להיות עתידים ליום י''ג לחדש אדר לכך:  <b>והעיר שושן נבוכה. </b> היהודים שבה:  <p dir="rtl">
<h3 dir="rtl" id="eNA_ESTER_L1, פרק ד">פרק-ד</h3><p dir="rtl">
<span dir="rtl" class="inlineHeader" id="eNA_ESTER_L1, פרק ד, א">א</span>
<b>ומרדכי ידע. </b> בעל החלום אמר לו שהסכימו העליונים לכך לפי שהשתחוו לצלם בימי נבוכדנצר ושנהנו מסעודת אחשורוש:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, ב">ב</span>
<b>כי אין לבוא. </b> אין דרך ארץ לבוא אל שער המלך בלבוש שק:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, ג">ג</span>
<b>דבר המלך ודתו. </b> כשהשלוחים נושאי הספרים עוברים שם נתנה הדת בעיר:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, ז">ז</span>
<b>פרשת הכסף. </b> פירוש הכסף:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, יג">יג</span>
<b>אל תדמי בנפשך. </b> אל תחשבי כמו <span class="booklinks" onclick="sendBookLink(this)" onmouseover="setBookLinkTitle(this)">( במדבר לג )</span> והיה כאשר דמיתי,  אל תדמי בנפשך אל תהי סבורה להמלט ביום ההריגה בבית המלך שאין את רוצה לסכן עצמך עכשיו על הספק לבא אל המלך שלא ברשות:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, יד">יד</span>
<b>ומי יודע אם לעת כזאת הגעת. </b> ומי יודע אם יחפוץ ביך המלך לשנה הבאה שהוא זמן ההריגה:  <b>לעת כזאת. </b> שהוא היה עומד בניסן וזמן ההריגה באדר לשנה הבאה:  <b>הגעת למלכות. </b> אם תגיעי לגדולה שאת בה עכשיו:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, טז">טז</span>
<b>אשר לא כדת. </b> שאין דת ליכנס אשר לא יקרא,  ומ''א אשר לא כדת שעד עתה באונס ועכשיו ברצון:  <b>וכאשר אבדתי אבדתי. </b> וכאשר התחלתי לילך לאבוד אלך ואמות,  ומ''א כאשר אבדתי מבית אבא אובד ממך שמעכשיו שאני ברצון נבעלת לגוי אני אסורה לך:  <p dir="rtl">
<span dir="rtl" class="inlineHeader" id="eNA_ESTER_L1, פרק ד, יז">יז</span>
<b>ויעבר מרדכי. </b> על דת להתענות בי''ט ראשון של פסח ששהתענה י''ד בניסן וט''ו וט''ז שהרי ביום י''ג נכתבו הספרים:  <p dir="rtl">
<h3 dir="rtl" id="eNA_ESTER_L1, פרק ה">פרק-ה</h3><p dir="rtl">
<span dir="rtl" class="inlineHeader" id="eNA_ESTER_L1, פרק ה, א">א</span>
<b>מלכות. </b> בגדי מלכות ורבותינו אמרו שלבשתה רוח הקדש כמו דאת אמר <span class="booklinks" onclick="sendBookLink(this)" onmouseover="setBookLinkTitle(this)">( ד''ה א י''ב )</span> ורוח לבשה את עמשי:  <p dir="rtl">
<span dir="rtl" class="inlineHeader" id="eNA_ESTER_L1, פרק ה, ג">ג</span>
<b>עד חצי המלכות. </b> דבר שהוא באמצע ובחצי המלכות הוא בית המקדש שהתחילו לבנותו בימי כורש וחזר בו וצוה לבטל המלאכה ואחשורוש שעמד אחריו גם הוא ביטל המלאכה ופשוטו של מקרא אף אם תשאלי ממני חצי המלכות אתן לך:  <p dir="rtl">
<span dir="rtl" class="inlineHeader" id="eNA_ESTER_L1, פרק ה, ד">ד</span>
<b>יבוא המלך והמן. </b> רבותינו אמרו טעמים הרבה בדבר מה ראתה אסתר שזימנה את המן כדי לקנאו במלך ובשרים שהמלך יחשוב שהוא חשוק אליה ויהרגנו ועוד טעמים רבים:  <b>אל המשתה. </b> כל סעודה נקראת על שם היין שהוא עיקר:  <p dir="rtl">
<span dir="rtl" class="inlineHeader" id="eNA_ESTER_L1, פרק ה, ח">ח</span>
<b>ומחר אעשה כדבר המלך. </b> מה שבקשת ממני כל הימים לגלות לך את עמי ואת מולדתי:  <p dir="rtl">
<span dir="rtl" class="inlineHeader" id="eNA_ESTER_L1, פרק ה, י">י</span>
<b>ויתאפק. </b> נתחזק לעמוד על כעסו כי היה ירא להנקם בלא רשות,  ויתאפק,  אישט''ניר בלע''ז:  <p dir="rtl">
<span dir="rtl" class="inlineHeader" id="eNA_ESTER_L1, פרק ה, יג">יג</span>
<b>איננו שוה לי. </b> איני חש לכל הכבוד אשר לי:  <b>בכל עת וגו'. </b> אמרו רבותינו שהיה מראה לו שטר שמכר עצמו לעבד על חוסר מזונות כשנתמנו ראשי גייסות מרדכי והמן במלחמה אחת:  <p dir="rtl">
<h3 dir="rtl" id="eNA_ESTER_L1, פרק ו">פרק-ו</h3><p dir="rtl">
<span dir="rtl" class="inlineHeader" id="eNA_ESTER_L1, פרק ו, א">א</span>
<b>נדדה שנת המלך. </b> נס היה,  ויש אומרים שם את לבו על שזמנה אסתר את המן שמא נתנה עיניה בו ויהרגהו:  <b>להביא את ספר הזכרנות. </b> דרך המלכים כששנתן נודדת אומרים לפניהם משלים ושיחות עד ששנתם חוזרת עליהם,  ורבותינו אמרו מתוך שנתן לבו על המן ואסתר אמר אי אפשר שלא ידע אדם עצתם שהוא אוהבי ויגלה לי וחזר ואמר שמא עשה לי אדם טובה ולא גמלתיו ואין חוששין עוד לי,  לפיכך ויאמר להביא את ספר הזכרונות:  <p dir="rtl">
<span dir="rtl" class="inlineHeader" id="eNA_ESTER_L1, פרק ו, ט">ט</span>
<b>ונתן הלבוש והסוס על יד איש. </b> ואת הכתר לא הזכיר שראה עינו של מלך רעה על שאמר שיתנו הכתר בראש אדם:  <p dir="rtl">
<span dir="rtl" class="inlineHeader" id="eNA_ESTER_L1, פרק ו, יב">יב</span>
<b>וישב מרדכי. </b> לשקו ולתעניתו [:  <b>אבל וחפוי ראש. </b> רבותינו פירשו הדבר במסכת מגילה:  <p dir="rtl">
<span dir="rtl" class="inlineHeader" id="eNA_ESTER_L1, פרק ו, יג">יג</span>
<b>אשר החלות לנפל וגו'. </b> אמרה אומה זו נמשלו לכוכבים ולעפר כשהם יורדים יורדים עד לעפר ושהם עולים עולים עד לרקיע ועד הכוכבים:  <p dir="rtl">
<h3 dir="rtl" id="eNA_ESTER_L1, פרק ז">פרק-ז</h3><p dir="rtl">
<span dir="rtl" class="inlineHeader" id="eNA_ESTER_L1, פרק ז, ג">ג</span>
<b>תנתן לי נפשי. </b> שלא אהרג בשלשה עשר באדר שגזרת גזירת הריגה על עמי ומולדתי:  ועמי אינתן לי בבקשתי שלא יהרגו ואם תאמר מה איכפת לך כי איככה אוכל וראיתי וגו':  <p dir="rtl">
<span dir="rtl" class="inlineHeader" id="eNA_ESTER_L1, פרק ז, ד">ד</span>
<b>כי אין הצר שוה בנזק המלך. </b> איננו חושש בנזק המלך שאילו רדף אחר הנאתך היה לו לומר מכור אותם לעבדים ולשפחות וקבל הממון או החי' אותם להיות לך לעבדים הם וזרעם:  <p dir="rtl">
<span dir="rtl" class="inlineHeader" id="eNA_ESTER_L1, פרק ז, ה">ה</span>
<b>ויאמר המלך אחשורוש ויאמר לאסתר המלכה. </b> כל מקום שנאמר ויאמר ויאמר ב' פעמים אינו אלא למדרש ומדרשו של זה בתחלה היה מדבר עמה על ידי שליח עכשיו שידע שממשפחת מלכים היא דבר עמה הוא בעצמו:  <p dir="rtl">
<span dir="rtl" class="inlineHeader" id="eNA_ESTER_L1, פרק ז, ז">ז</span>
<b>כי כלתה. </b> נגמרה הרעה והשנאה והנקמה:  <p dir="rtl">
<span dir="rtl" class="inlineHeader" id="eNA_ESTER_L1, פרק ז, ח">ח</span>
<b>והמן נפל. </b> המלאך דחפו:  <b>על המטה אשר אסתר עליה. </b> דרכן היה לישב בסעודה על צדן על גבי המטות כמו שאמר בראש הספר מטות זהב וכסף לבני המשתה:  <b>הגם לכבוש. </b> לשון תימה הוא לכבוש לאנוס בחזקה כמו <span class="booklinks" onclick="sendBookLink(this)" onmouseover="setBookLinkTitle(this)">( במדבר לב )</span> ונכבשה הארץ:  <p dir="rtl">
<span dir="rtl" class="inlineHeader" id="eNA_ESTER_L1, פרק ז, ט">ט</span>
<b>גם הנה העץ. </b> גם רעה אחרת עשה שהכין העץ לתלות אוהבו של מלך שהציל המלך מסם המות:  <p dir="rtl">
<h3 dir="rtl" id="eNA_ESTER_L1, פרק ח">פרק-ח</h3><p dir="rtl">
<span dir="rtl" class="inlineHeader" id="eNA_ESTER_L1, פרק ח, א">א</span>
<b>מה הוא לה. </b> איך הוא קרוב לה:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, ג">ג</span>
<b>להעביר את רעת המן. </b> שלא תתקיים עצתו הרעה:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, ז">ז</span>
<b>הנה בית המן וגו'. </b> ומעתה הכל רואים שאני חפץ בכם וכל מה שתאמרו יאמינו הכל שמאתי הוא לפיכך אין צריכין אתם להשיבם אלא כתבו ספרים אחרים כטוב בעיניכם:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, ח">ח</span>
<b>אין להשיב. </b> אין נאה להשיבו ולעשות כתב המלך בזיוף:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, ט">ט</span>
<b>ככתבה. </b> באותיות שלה:  <b>כלשנו. </b> הוא הדיבור:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, י">י</span>
<b>ביד הרצים. </b> רוכבי סוסים שצוה להם לרוץ:  <b>האחשתרנים. </b> מין גמלים הממהרים לרוץ:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, יא">יא</span>
<b>ושללם לבוז. </b> כאשר נכתב בראשונות והם בבזה לא שלחו את ידם שהראו לכל שלא נעשה לשם ממון:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, יג">יג</span>
<b>פתשגן. </b> אגרת מפורש:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, יד">יד</span>
<b>מבהלים. </b> ממהרים אותם לעשות מהרה לפי שלא היה להם פנאי שהיה להם להקדים רצים הראשונים להעבירם:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, טו">טו</span>
<b>ותכריך בוץ. </b> מעטה בוץ טלית העשוי להתעטף:  <p dir="rtl">
<span dir="rtl" class="inlineHeader" id="eNA_ESTER_L1, פרק ח, יז">יז</span>
<b>מתיהדים. </b> מתגיירים:  <p dir="rtl">
<h3 dir="rtl" id="eNA_ESTER_L1, פרק ט">פרק-ט</h3><p dir="rtl">
<span dir="rtl" class="inlineHeader" id="eNA_ESTER_L1, פרק ט, ג">ג</span>
<b>ועשי המלאכה. </b> אותם שהיו ממונים לעשות צרכי המלך:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, י">י</span>
<b>עשרת בני המן. </b> ראיתי בסדר עולם אלו עשרה שכתבו שטנה על יהודה וירושלים כמו שכתוב בספר עזרא <span class="booklinks" onclick="sendBookLink(this)" onmouseover="setBookLinkTitle(this)">( עזרא ד )</span> ובמלכות אחשורוש בתחלת מלכותו כתבו שטנה על ישבי יהודה וירושלם,  ומה היא השטנה לבטל העולים מן הגולה בימי כורש שהתחילו לבנות את הבית והלשינו עליהם הכותים והחדילום וכשמת כורש ומלך אחשורוש והתנשא המן דאג שלא יעסקו אותן שבירושלים בבנין ושלחו בשם אחשורוש לשרי עבר הנהר לבטלן:  <b>ובבזה לא שלחו את ידם. </b> שלא יתן המלך עין צרה בממון:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, יג">יג</span>
<b>ואת עשרת בני המן יתלו על העץ. </b> אותן שנהרגו:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, יד">יד</span>
<b>ותנתן דת. </b> נגזר חוק מאת המלך:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, יט">יט</span>
<b>הפרוזים. </b> שאינם יושבים בערי חומה בארבעה עשר ומוקפין חומה בט''ו כשושן והיקף זה צריך שיהיה מימות יהושע בן נון.  כך דרשו ולמדו רבותינו:  <b>ומשלח. </b> שם דבר כמו משמר משמע לפיכך השי''ן נקודה רפי:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כ">כ</span>
<b>ויכתב מרדכי. </b> היא המגלה הזאת כמות שהיא:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כד">כד</span>
<b>כי המן בן המדתא. </b> חשב להומם ולאבדם:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כה">כה</span>
<b>ובבאה. </b> אסתר אל המלך להתחנן לו:  <b>אמר עם הספר. </b> אמר המלך בפיו וצוה לכתוב ספרים שתשוב מחשבתו הרעה בראשו:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כו">כו</span>
<b>על כן על כל דברי האגרת הזאת. </b> נקבעו הימים האלה ולכך נכתבה לדעת דורות הבאים:  <b>ומה ראו. </b> עושי המעשים האלו שעשאום:  <b>ומה הגיע אליהם. </b> מה ראה אחשורוש שנשתמש בכלי הקודש ומה הגיע עליהם שבא שטן ורקד ביניהם והרג את ושתי,  מה ראה המן שנתקנא במרדכי ומה הגיע אליו שתלו אותו ואת בניו,  מה ראה מרדכי שלא יכרע ולא ישתחוה ומה ראתה אסתר שזימנה להמן:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כז">כז</span>
<b>הנלוים עליהם. </b> גרים העתידים להתגייר:  <b>ככתבם. </b> שתהא המגילה כתובה כתב אשורית.  <span class="booklinks" onclick="sendBookLink(this)" onmouseover="setBookLinkTitle(this)">( כח )</span> נזכרים.  בקריאת מגילה:  <b>ונעשים. </b> משתה ושמחה ויום טוב לתת מנות ומתנות:  <b>משפחה ומשפחה. </b> מתאספין יחד ואוכלים ושותין יחד וכך קבלו עליהם שימי הפורים לא יעברו:  <b>וזכרם. </b> קריאת מגילה:  <b>לא יסוף. </b> תרגום שלא יתום דמתרגם עד תום עד דסף וא''א לומר להיות מגזרת <span class="booklinks" onclick="sendBookLink(this)" onmouseover="setBookLinkTitle(this)">( בראשית יט )</span> פן תספה ומגזרת <span class="booklinks" onclick="sendBookLink(this)" onmouseover="setBookLinkTitle(this)">( שמואל א כז )</span> עתה אספה יום אחד שאם כן היה לו לכתוב לא יספה מזרעם:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, כט">כט</span>
<b>את כל תקף. </b> תוקפו של נס של אחשורוש ושל המן ושל מרדכי ושל אסתר [:  <b>השנית. </b> לשנה השנייה חזרו ושלחו ספרים שיעשו פורים:  <p dir="rtl">
<span dir="rtl" class="inlineHeader" id="eNA_ESTER_L1, פרק ט, לב">לב</span>
<b>ומאמר אסתר קים וגו'. </b> אסתר בקשה מאת חכמי הדור לקבעה ולכתוב ספר זה עם שאר הכתובים וזהו ונכתב בספר:  <p dir="rtl">
<h3 dir="rtl" id="eNA_ESTER_L1, פרק י">פרק-י</h3><p dir="rtl">
<span dir="rtl" class="inlineHeader" id="eNA_ESTER_L1, פרק י, ג">ג</span>
<b>לרוב אחיו. </b> ולא לכל אחיו מלמד שפירשו ממנו מקצת סנהדרין לפי שנעשה קרוב למלכות והיה בטל מתלמודו:  לכל זרעו מוסב על עמו לכל זרע עמו:  חסלת מגילת אסתר:  <p dir="rtl">
