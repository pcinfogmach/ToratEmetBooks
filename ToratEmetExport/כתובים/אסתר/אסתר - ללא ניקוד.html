
<h3 dir="rtl" id="b34_Esther, פרק א">פרק-א</h3><p dir="rtl">
<span dir="rtl" class="inlineHeader" id="b34_Esther, פרק א, א">א</span>
ויהי בימי אחשורוש הוא אחשורוש המלך מהדו ועד כוש שבע ועשרים ומאה מדינה:<p dir="rtl">
<span dir="rtl" class="inlineHeader" id="b34_Esther, פרק א, ב">ב</span>
בימים ההם כשבת המלך אחשורוש על כסא מלכותו אשר בשושן הבירה:<p dir="rtl">
<span dir="rtl" class="inlineHeader" id="b34_Esther, פרק א, ג">ג</span>
בשנת שלוש למלכו עשה משתה לכל שריו ועבדיו חיל פרס ומדי הפרתמים ושרי המדינות לפניו:<p dir="rtl">
<span dir="rtl" class="inlineHeader" id="b34_Esther, פרק א, ד">ד</span>
בהראתו את עשר כבוד מלכותו ואת יקר תפארת גדולתו ימים רבים שמונים ומאת יום:<p dir="rtl">
<span dir="rtl" class="inlineHeader" id="b34_Esther, פרק א, ה">ה</span>
ובמלואת הימים האלה עשה המלך לכל העם הנמצאים בשושן הבירה למגדול ועד קטן משתה שבעת ימים בחצר גנת ביתן המלך:<p dir="rtl">
<span dir="rtl" class="inlineHeader" id="b34_Esther, פרק א, ו">ו</span>
חור כרפס ותכלת אחוז בחבלי בוץ וארגמן על גלילי כסף ועמודי שש מטות זהב וכסף על רצפת בהט ושש ודר וסחרת:<p dir="rtl">
<span dir="rtl" class="inlineHeader" id="b34_Esther, פרק א, ז">ז</span>
והשקות בכלי זהב וכלים מכלים שונים ויין מלכות רב כיד המלך:<p dir="rtl">
<span dir="rtl" class="inlineHeader" id="b34_Esther, פרק א, ח">ח</span>
והשתיה כדת אין אנס כי כן יסד המלך על כל רב ביתו לעשות כרצון איש ואיש: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק א, ט">ט</span>
גם ושתי המלכה עשתה משתה נשים בית המלכות אשר למלך אחשורוש:<p dir="rtl">
<span dir="rtl" class="inlineHeader" id="b34_Esther, פרק א, י">י</span>
ביום השביעי כטוב לב המלך ביין אמר למהומן בזתא חרבונא בגתא ואבגתא זתר וכרכס שבעת הסריסים המשרתים את פני המלך אחשורוש:<p dir="rtl">
<span dir="rtl" class="inlineHeader" id="b34_Esther, פרק א, יא">יא</span>
להביא את ושתי המלכה לפני המלך בכתר מלכות להראות העמים והשרים את יפיה כי טובת מראה היא:<p dir="rtl">
<span dir="rtl" class="inlineHeader" id="b34_Esther, פרק א, יב">יב</span>
ותמאן המלכה ושתי לבוא בדבר המלך אשר ביד הסריסים ויקצף המלך מאד וחמתו בערה בו: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק א, יג">יג</span>
ויאמר המלך לחכמים ידעי העתים כי כן דבר המלך לפני כל ידעי דת ודין:<p dir="rtl">
<span dir="rtl" class="inlineHeader" id="b34_Esther, פרק א, יד">יד</span>
והקרב אליו כרשנא שתר אדמתא תרשיש מרס מרסנא ממוכן שבעת שרי פרס ומדי ראי פני המלך הישבים ראשנה במלכות:<p dir="rtl">
<span dir="rtl" class="inlineHeader" id="b34_Esther, פרק א, טו">טו</span>
כדת מה לעשות במלכה ושתי על אשר לא עשתה את מאמר המלך אחשורוש ביד הסריסים: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק א, טז">טז</span>
ויאמר מומכן לפני המלך והשרים לא על המלך לבדו עותה ושתי המלכה כי על כל השרים ועל כל העמים אשר בכל מדינות המלך אחשורוש:<p dir="rtl">
<span dir="rtl" class="inlineHeader" id="b34_Esther, פרק א, יז">יז</span>
כי יצא דבר המלכה על כל הנשים להבזות בעליהן בעיניהן באמרם המלך אחשורוש אמר להביא את ושתי המלכה לפניו ולא באה:<p dir="rtl">
<span dir="rtl" class="inlineHeader" id="b34_Esther, פרק א, יח">יח</span>
והיום הזה תאמרנה שרות פרס ומדי אשר שמעו את דבר המלכה לכל שרי המלך וכדי בזיון וקצף:<p dir="rtl">
<span dir="rtl" class="inlineHeader" id="b34_Esther, פרק א, יט">יט</span>
אם על המלך טוב יצא דבר מלכות מלפניו ויכתב בדתי פרס ומדי ולא יעבור אשר לא תבוא ושתי לפני המלך אחשורוש ומלכותה יתן המלך לרעותה הטובה ממנה:<p dir="rtl">
<span dir="rtl" class="inlineHeader" id="b34_Esther, פרק א, כ">כ</span>
ונשמע פתגם המלך אשר יעשה בכל מלכותו כי רבה היא וכל הנשים יתנו יקר לבעליהן למגדול ועד קטן:<p dir="rtl">
<span dir="rtl" class="inlineHeader" id="b34_Esther, פרק א, כא">כא</span>
וייטב הדבר בעיני המלך והשרים ויעש המלך כדבר ממוכן:<p dir="rtl">
<span dir="rtl" class="inlineHeader" id="b34_Esther, פרק א, כב">כב</span>
וישלח ספרים אל כל מדינות המלך אל מדינה ומדינה ככתבה ואל עם ועם כלשונו להיות כל איש שרר בביתו ומדבר כלשון עמו: <B>(ס)</B><p dir="rtl">
<h3 dir="rtl" id="b34_Esther, פרק ב">פרק-ב</h3><p dir="rtl">
<span dir="rtl" class="inlineHeader" id="b34_Esther, פרק ב, א">א</span>
אחר הדברים האלה כשך חמת המלך אחשורוש זכר את ושתי ואת אשר עשתה ואת אשר נגזר עליה:<p dir="rtl">
<span dir="rtl" class="inlineHeader" id="b34_Esther, פרק ב, ב">ב</span>
ויאמרו נערי המלך משרתיו יבקשו למלך נערות בתולות טובות מראה:<p dir="rtl">
<span dir="rtl" class="inlineHeader" id="b34_Esther, פרק ב, ג">ג</span>
ויפקד המלך פקידים בכל מדינות מלכותו ויקבצו את כל נערה בתולה טובת מראה אל שושן הבירה אל בית הנשים אל יד הגא סריס המלך שמר הנשים ונתון תמרוקיהן:<p dir="rtl">
<span dir="rtl" class="inlineHeader" id="b34_Esther, פרק ב, ד">ד</span>
והנערה אשר תיטב בעיני המלך תמלך תחת ושתי וייטב הדבר בעיני המלך ויעש כן: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ב, ה">ה</span>
איש יהודי היה בשושן הבירה ושמו מרדכי בן יאיר בן שמעי בן קיש איש ימיני:<p dir="rtl">
<span dir="rtl" class="inlineHeader" id="b34_Esther, פרק ב, ו">ו</span>
אשר הגלה מירושלים עם הגלה אשר הגלתה עם יכניה מלך יהודה אשר הגלה נבוכדנצר מלך בבל:<p dir="rtl">
<span dir="rtl" class="inlineHeader" id="b34_Esther, פרק ב, ז">ז</span>
ויהי אמן את הדסה היא אסתר בת דדו כי אין לה אב ואם והנערה יפת תאר וטובת מראה ובמות אביה ואמה לקחה מרדכי לו לבת:<p dir="rtl">
<span dir="rtl" class="inlineHeader" id="b34_Esther, פרק ב, ח">ח</span>
ויהי בהשמע דבר המלך ודתו ובהקבץ נערות רבות אל שושן הבירה אל יד הגי ותלקח אסתר אל בית המלך אל יד הגי שמר הנשים:<p dir="rtl">
<span dir="rtl" class="inlineHeader" id="b34_Esther, פרק ב, ט">ט</span>
ותיטב הנערה בעיניו ותשא חסד לפניו ויבהל את תמרוקיה ואת מנותה לתת לה ואת שבע הנערות הראיות לתת לה מבית המלך וישנה ואת נערותיה לטוב בית הנשים:<p dir="rtl">
<span dir="rtl" class="inlineHeader" id="b34_Esther, פרק ב, י">י</span>
לא הגידה אסתר את עמה ואת מולדתה כי מרדכי צוה עליה אשר לא תגיד:<p dir="rtl">
<span dir="rtl" class="inlineHeader" id="b34_Esther, פרק ב, יא">יא</span>
ובכל יום ויום מרדכי מתהלך לפני חצר בית הנשים לדעת את שלום אסתר ומה יעשה בה:<p dir="rtl">
<span dir="rtl" class="inlineHeader" id="b34_Esther, פרק ב, יב">יב</span>
ובהגיע תר נערה ונערה לבוא אל המלך אחשורוש מקץ היות לה כדת הנשים שנים עשר חדש כי כן ימלאו ימי מרוקיהן ששה חדשים בשמן המר וששה חדשים בבשמים ובתמרוקי הנשים:<p dir="rtl">
<span dir="rtl" class="inlineHeader" id="b34_Esther, פרק ב, יג">יג</span>
ובזה הנערה באה אל המלך את כל אשר תאמר ינתן לה לבוא עמה מבית הנשים עד בית המלך:<p dir="rtl">
<span dir="rtl" class="inlineHeader" id="b34_Esther, פרק ב, יד">יד</span>
בערב היא באה ובבקר היא שבה אל בית הנשים שני אל יד שעשגז סריס המלך שמר הפילגשים לא תבוא עוד אל המלך כי אם חפץ בה המלך ונקראה בשם:<p dir="rtl">
<span dir="rtl" class="inlineHeader" id="b34_Esther, פרק ב, טו">טו</span>
ובהגיע תר אסתר בת אביחיל דד מרדכי אשר לקח לו לבת לבוא אל המלך לא בקשה דבר כי אם את אשר יאמר הגי סריס המלך שמר הנשים ותהי אסתר נשאת חן בעיני כל ראיה:<p dir="rtl">
<span dir="rtl" class="inlineHeader" id="b34_Esther, פרק ב, טז">טז</span>
ותלקח אסתר אל המלך אחשורוש אל בית מלכותו בחדש העשירי הוא חדש טבת בשנת שבע למלכותו:<p dir="rtl">
<span dir="rtl" class="inlineHeader" id="b34_Esther, פרק ב, יז">יז</span>
ויאהב המלך את אסתר מכל הנשים ותשא חן וחסד לפניו מכל הבתולת וישם כתר מלכות בראשה וימליכה תחת ושתי:<p dir="rtl">
<span dir="rtl" class="inlineHeader" id="b34_Esther, פרק ב, יח">יח</span>
ויעש המלך משתה גדול לכל שריו ועבדיו את משתה אסתר והנחה למדינות עשה ויתן משאת כיד המלך:<p dir="rtl">
<span dir="rtl" class="inlineHeader" id="b34_Esther, פרק ב, יט">יט</span>
ובהקבץ בתולות שנית ומרדכי ישב בשער המלך:<p dir="rtl">
<span dir="rtl" class="inlineHeader" id="b34_Esther, פרק ב, כ">כ</span>
אין אסתר מגדת מולדתה ואת עמה כאשר צוה עליה מרדכי ואת מאמר מרדכי אסתר עשה כאשר היתה באמנה אתו: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ב, כא">כא</span>
בימים ההם ומרדכי ישב בשער המלך קצף בגתן ותרש שני סריסי המלך משמרי הסף ויבקשו לשלח יד במלך אחשורש:<p dir="rtl">
<span dir="rtl" class="inlineHeader" id="b34_Esther, פרק ב, כב">כב</span>
ויודע הדבר למרדכי ויגד לאסתר המלכה ותאמר אסתר למלך בשם מרדכי:<p dir="rtl">
<span dir="rtl" class="inlineHeader" id="b34_Esther, פרק ב, כג">כג</span>
ויבקש הדבר וימצא ויתלו שניהם על עץ ויכתב בספר דברי הימים לפני המלך: <B>(ס)</B><p dir="rtl">
<h3 dir="rtl" id="b34_Esther, פרק ג">פרק-ג</h3><p dir="rtl">
<span dir="rtl" class="inlineHeader" id="b34_Esther, פרק ג, א">א</span>
אחר הדברים האלה גדל המלך אחשורוש את המן בן המדתא האגגי וינשאהו וישם את כסאו מעל כל השרים אשר אתו:<p dir="rtl">
<span dir="rtl" class="inlineHeader" id="b34_Esther, פרק ג, ב">ב</span>
וכל עבדי המלך אשר בשער המלך כרעים ומשתחוים להמן כי כן צוה לו המלך ומרדכי לא יכרע ולא ישתחוה:<p dir="rtl">
<span dir="rtl" class="inlineHeader" id="b34_Esther, פרק ג, ג">ג</span>
ויאמרו עבדי המלך אשר בשער המלך למרדכי מדוע אתה עובר את מצות המלך:<p dir="rtl">
<span dir="rtl" class="inlineHeader" id="b34_Esther, פרק ג, ד">ד</span>
ויהי באמרם אליו יום ויום ולא שמע אליהם ויגידו להמן לראות היעמדו דברי מרדכי כי הגיד להם אשר הוא יהודי:<p dir="rtl">
<span dir="rtl" class="inlineHeader" id="b34_Esther, פרק ג, ה">ה</span>
וירא המן כי אין מרדכי כרע ומשתחוה לו וימלא המן חמה:<p dir="rtl">
<span dir="rtl" class="inlineHeader" id="b34_Esther, פרק ג, ו">ו</span>
ויבז בעיניו לשלח יד במרדכי לבדו כי הגידו לו את עם מרדכי ויבקש המן להשמיד את כל היהודים אשר בכל מלכות אחשורוש עם מרדכי:<p dir="rtl">
<span dir="rtl" class="inlineHeader" id="b34_Esther, פרק ג, ז">ז</span>
בחדש הראשון הוא חדש ניסן בשנת שתים עשרה למלך אחשורוש הפיל פור הוא הגורל לפני המן מיום ליום ומחדש לחדש שנים עשר הוא חדש אדר: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ג, ח">ח</span>
ויאמר המן למלך אחשורוש ישנו עם אחד מפזר ומפרד בין העמים בכל מדינות מלכותך ודתיהם שנות מכל עם ואת דתי המלך אינם עשים ולמלך אין שוה להניחם:<p dir="rtl">
<span dir="rtl" class="inlineHeader" id="b34_Esther, פרק ג, ט">ט</span>
אם על המלך טוב יכתב לאבדם ועשרת אלפים ככר כסף אשקול על ידי עשי המלאכה להביא אל גנזי המלך:<p dir="rtl">
<span dir="rtl" class="inlineHeader" id="b34_Esther, פרק ג, י">י</span>
ויסר המלך את טבעתו מעל ידו ויתנה להמן בן המדתא האגגי צרר היהודים:<p dir="rtl">
<span dir="rtl" class="inlineHeader" id="b34_Esther, פרק ג, יא">יא</span>
ויאמר המלך להמן הכסף נתון לך והעם לעשות בו כטוב בעיניך:<p dir="rtl">
<span dir="rtl" class="inlineHeader" id="b34_Esther, פרק ג, יב">יב</span>
ויקראו ספרי המלך בחדש הראשון בשלושה עשר יום בו ויכתב ככל אשר צוה המן אל אחשדרפני המלך ואל הפחות אשר על מדינה ומדינה ואל שרי עם ועם מדינה ומדינה ככתבה ועם ועם כלשונו בשם המלך אחשורש נכתב ונחתם בטבעת המלך:<p dir="rtl">
<span dir="rtl" class="inlineHeader" id="b34_Esther, פרק ג, יג">יג</span>
ונשלוח ספרים ביד הרצים אל כל מדינות המלך להשמיד להרג ולאבד את כל היהודים מנער ועד זקן טף ונשים ביום אחד בשלושה עשר לחדש שנים עשר הוא חדש אדר ושללם לבוז:<p dir="rtl">
<span dir="rtl" class="inlineHeader" id="b34_Esther, פרק ג, יד">יד</span>
פתשגן הכתב להנתן דת בכל מדינה ומדינה גלוי לכל העמים להיות עתדים ליום הזה:<p dir="rtl">
<span dir="rtl" class="inlineHeader" id="b34_Esther, פרק ג, טו">טו</span>
הרצים יצאו דחופים בדבר המלך והדת נתנה בשושן הבירה והמלך והמן ישבו לשתות והעיר שושן נבוכה: <B>(ס)</B><p dir="rtl">
<h3 dir="rtl" id="b34_Esther, פרק ד">פרק-ד</h3><p dir="rtl">
<span dir="rtl" class="inlineHeader" id="b34_Esther, פרק ד, א">א</span>
ומרדכי ידע את כל אשר נעשה ויקרע מרדכי את בגדיו וילבש שק ואפר ויצא בתוך העיר ויזעק זעקה גדולה ומרה:<p dir="rtl">
<span dir="rtl" class="inlineHeader" id="b34_Esther, פרק ד, ב">ב</span>
ויבוא עד לפני שער המלך כי אין לבוא אל שער המלך בלבוש שק:<p dir="rtl">
<span dir="rtl" class="inlineHeader" id="b34_Esther, פרק ד, ג">ג</span>
ובכל מדינה ומדינה מקום אשר דבר המלך ודתו מגיע אבל גדול ליהודים וצום ובכי ומספד שק ואפר יצע לרבים:<p dir="rtl">
<span dir="rtl" class="inlineHeader" id="b34_Esther, פרק ד, ד">ד</span>
ותבואינה נערות אסתר וסריסיה ויגידו לה ותתחלחל המלכה מאד ותשלח בגדים להלביש את מרדכי ולהסיר שקו מעליו ולא קבל:<p dir="rtl">
<span dir="rtl" class="inlineHeader" id="b34_Esther, פרק ד, ה">ה</span>
ותקרא אסתר להתך מסריסי המלך אשר העמיד לפניה ותצוהו על מרדכי לדעת מה זה ועל מה זה:<p dir="rtl">
<span dir="rtl" class="inlineHeader" id="b34_Esther, פרק ד, ו">ו</span>
ויצא התך אל מרדכי אל רחוב העיר אשר לפני שער המלך:<p dir="rtl">
<span dir="rtl" class="inlineHeader" id="b34_Esther, פרק ד, ז">ז</span>
ויגד לו מרדכי את כל אשר קרהו ואת פרשת הכסף אשר אמר המן לשקול על גנזי המלך ביהודיים לאבדם:<p dir="rtl">
<span dir="rtl" class="inlineHeader" id="b34_Esther, פרק ד, ח">ח</span>
ואת פתשגן כתב הדת אשר נתן בשושן להשמידם נתן לו להראות את אסתר ולהגיד לה ולצוות עליה לבוא אל המלך להתחנן לו ולבקש מלפניו על עמה:<p dir="rtl">
<span dir="rtl" class="inlineHeader" id="b34_Esther, פרק ד, ט">ט</span>
ויבוא התך ויגד לאסתר את דברי מרדכי:<p dir="rtl">
<span dir="rtl" class="inlineHeader" id="b34_Esther, פרק ד, י">י</span>
ותאמר אסתר להתך ותצוהו אל מרדכי:<p dir="rtl">
<span dir="rtl" class="inlineHeader" id="b34_Esther, פרק ד, יא">יא</span>
כל עבדי המלך ועם מדינות המלך ידעים אשר כל איש ואשה אשר יבוא אל המלך אל החצר הפנימית אשר לא יקרא אחת דתו להמית לבד מאשר יושיט לו המלך את שרביט הזהב וחיה ואני לא נקראתי לבוא אל המלך זה שלושים יום:<p dir="rtl">
<span dir="rtl" class="inlineHeader" id="b34_Esther, פרק ד, יב">יב</span>
ויגידו למרדכי את דברי אסתר:<p dir="rtl">
<span dir="rtl" class="inlineHeader" id="b34_Esther, פרק ד, יג">יג</span>
ויאמר מרדכי להשיב אל אסתר אל תדמי בנפשך להמלט בית המלך מכל היהודים:<p dir="rtl">
<span dir="rtl" class="inlineHeader" id="b34_Esther, פרק ד, יד">יד</span>
כי אם החרש תחרישי בעת הזאת רוח והצלה יעמוד ליהודים ממקום אחר ואת ובית אביך תאבדו ומי יודע אם לעת כזאת הגעת למלכות:<p dir="rtl">
<span dir="rtl" class="inlineHeader" id="b34_Esther, פרק ד, טו">טו</span>
ותאמר אסתר להשיב אל מרדכי:<p dir="rtl">
<span dir="rtl" class="inlineHeader" id="b34_Esther, פרק ד, טז">טז</span>
לך כנוס את כל היהודים הנמצאים בשושן וצומו עלי ואל תאכלו ואל תשתו שלשת ימים לילה ויום גם אני ונערתי אצום כן ובכן אבוא אל המלך אשר לא כדת וכאשר אבדתי אבדתי:<p dir="rtl">
<span dir="rtl" class="inlineHeader" id="b34_Esther, פרק ד, יז">יז</span>
ויעבר מרדכי ויעש ככל אשר צותה עליו אסתר:<p dir="rtl">
<h3 dir="rtl" id="b34_Esther, פרק ה">פרק-ה</h3><p dir="rtl">
<span dir="rtl" class="inlineHeader" id="b34_Esther, פרק ה, א">א</span>
ויהי ביום השלישי ותלבש אסתר מלכות ותעמד בחצר בית המלך הפנימית נכח בית המלך והמלך יושב על כסא מלכותו בבית המלכות נכח פתח הבית:<p dir="rtl">
<span dir="rtl" class="inlineHeader" id="b34_Esther, פרק ה, ב">ב</span>
ויהי כראות המלך את אסתר המלכה עמדת בחצר נשאה חן בעיניו ויושט המלך לאסתר את שרביט הזהב אשר בידו ותקרב אסתר ותגע בראש השרביט:<p dir="rtl">
<span dir="rtl" class="inlineHeader" id="b34_Esther, פרק ה, ג">ג</span>
ויאמר לה המלך מה לך אסתר המלכה ומה בקשתך עד חצי המלכות וינתן לך:<p dir="rtl">
<span dir="rtl" class="inlineHeader" id="b34_Esther, פרק ה, ד">ד</span>
ותאמר אסתר אם על המלך טוב יבוא המלך והמן היום אל המשתה אשר עשיתי לו:<p dir="rtl">
<span dir="rtl" class="inlineHeader" id="b34_Esther, פרק ה, ה">ה</span>
ויאמר המלך מהרו את המן לעשות את דבר אסתר ויבא המלך והמן אל המשתה אשר עשתה אסתר:<p dir="rtl">
<span dir="rtl" class="inlineHeader" id="b34_Esther, פרק ה, ו">ו</span>
ויאמר המלך לאסתר במשתה היין מה שאלתך וינתן לך ומה בקשתך עד חצי המלכות ותעש:<p dir="rtl">
<span dir="rtl" class="inlineHeader" id="b34_Esther, פרק ה, ז">ז</span>
ותען אסתר ותאמר שאלתי ובקשתי:<p dir="rtl">
<span dir="rtl" class="inlineHeader" id="b34_Esther, פרק ה, ח">ח</span>
אם מצאתי חן בעיני המלך ואם על המלך טוב לתת את שאלתי ולעשות את בקשתי יבוא המלך והמן אל המשתה אשר אעשה להם ומחר אעשה כדבר המלך:<p dir="rtl">
<span dir="rtl" class="inlineHeader" id="b34_Esther, פרק ה, ט">ט</span>
ויצא המן ביום ההוא שמח וטוב לב וכראות המן את מרדכי בשער המלך ולא קם ולא זע ממנו וימלא המן על מרדכי חמה:<p dir="rtl">
<span dir="rtl" class="inlineHeader" id="b34_Esther, פרק ה, י">י</span>
ויתאפק המן ויבוא אל ביתו וישלח ויבא את אהביו ואת זרש אשתו:<p dir="rtl">
<span dir="rtl" class="inlineHeader" id="b34_Esther, פרק ה, יא">יא</span>
ויספר להם המן את כבוד עשרו ורב בניו ואת כל אשר גדלו המלך ואת אשר נשאו על השרים ועבדי המלך:<p dir="rtl">
<span dir="rtl" class="inlineHeader" id="b34_Esther, פרק ה, יב">יב</span>
ויאמר המן אף לא הביאה אסתר המלכה עם המלך אל המשתה אשר עשתה כי אם אותי וגם למחר אני קרוא לה עם המלך:<p dir="rtl">
<span dir="rtl" class="inlineHeader" id="b34_Esther, פרק ה, יג">יג</span>
וכל זה איננו שוה לי בכל עת אשר אני ראה את מרדכי היהודי יושב בשער המלך:<p dir="rtl">
<span dir="rtl" class="inlineHeader" id="b34_Esther, פרק ה, יד">יד</span>
ותאמר לו זרש אשתו וכל אהביו יעשו עץ גבה חמשים אמה ובבקר אמר למלך ויתלו את מרדכי עליו ובא עם המלך אל המשתה שמח וייטב הדבר לפני המן ויעש העץ: <B>(ס)</B><p dir="rtl">
<h3 dir="rtl" id="b34_Esther, פרק ו">פרק-ו</h3><p dir="rtl">
<span dir="rtl" class="inlineHeader" id="b34_Esther, פרק ו, א">א</span>
בלילה ההוא נדדה שנת המלך ויאמר להביא את ספר הזכרנות דברי הימים ויהיו נקראים לפני המלך:<p dir="rtl">
<span dir="rtl" class="inlineHeader" id="b34_Esther, פרק ו, ב">ב</span>
וימצא כתוב אשר הגיד מרדכי על בגתנא ותרש שני סריסי המלך משמרי הסף אשר בקשו לשלח יד במלך אחשורוש:<p dir="rtl">
<span dir="rtl" class="inlineHeader" id="b34_Esther, פרק ו, ג">ג</span>
ויאמר המלך מה נעשה יקר וגדולה למרדכי על זה ויאמרו נערי המלך משרתיו לא נעשה עמו דבר:<p dir="rtl">
<span dir="rtl" class="inlineHeader" id="b34_Esther, פרק ו, ד">ד</span>
ויאמר המלך מי בחצר והמן בא לחצר בית המלך החיצונה לאמר למלך לתלות את מרדכי על העץ אשר הכין לו:<p dir="rtl">
<span dir="rtl" class="inlineHeader" id="b34_Esther, פרק ו, ה">ה</span>
ויאמרו נערי המלך אליו הנה המן עמד בחצר ויאמר המלך יבוא:<p dir="rtl">
<span dir="rtl" class="inlineHeader" id="b34_Esther, פרק ו, ו">ו</span>
ויבוא המן ויאמר לו המלך מה לעשות באיש אשר המלך חפץ ביקרו ויאמר המן בלבו למי יחפץ המלך לעשות יקר יותר ממני:<p dir="rtl">
<span dir="rtl" class="inlineHeader" id="b34_Esther, פרק ו, ז">ז</span>
ויאמר המן אל המלך איש אשר המלך חפץ ביקרו:<p dir="rtl">
<span dir="rtl" class="inlineHeader" id="b34_Esther, פרק ו, ח">ח</span>
יביאו לבוש מלכות אשר לבש בו המלך וסוס אשר רכב עליו המלך ואשר נתן כתר מלכות בראשו:<p dir="rtl">
<span dir="rtl" class="inlineHeader" id="b34_Esther, פרק ו, ט">ט</span>
ונתון הלבוש והסוס על יד איש משרי המלך הפרתמים והלבישו את האיש אשר המלך חפץ ביקרו והרכיבהו על הסוס ברחוב העיר וקראו לפניו ככה יעשה לאיש אשר המלך חפץ ביקרו:<p dir="rtl">
<span dir="rtl" class="inlineHeader" id="b34_Esther, פרק ו, י">י</span>
ויאמר המלך להמן מהר קח את הלבוש ואת הסוס כאשר דברת ועשה כן למרדכי היהודי היושב בשער המלך אל תפל דבר מכל אשר דברת:<p dir="rtl">
<span dir="rtl" class="inlineHeader" id="b34_Esther, פרק ו, יא">יא</span>
ויקח המן את הלבוש ואת הסוס וילבש את מרדכי וירכיבהו ברחוב העיר ויקרא לפניו ככה יעשה לאיש אשר המלך חפץ ביקרו:<p dir="rtl">
<span dir="rtl" class="inlineHeader" id="b34_Esther, פרק ו, יב">יב</span>
וישב מרדכי אל שער המלך והמן נדחף אל ביתו אבל וחפוי ראש:<p dir="rtl">
<span dir="rtl" class="inlineHeader" id="b34_Esther, פרק ו, יג">יג</span>
ויספר המן לזרש אשתו ולכל אהביו את כל אשר קרהו ויאמרו לו חכמיו וזרש אשתו אם מזרע היהודים מרדכי אשר החלות לנפל לפניו לא תוכל לו כי נפול תפול לפניו:<p dir="rtl">
<span dir="rtl" class="inlineHeader" id="b34_Esther, פרק ו, יד">יד</span>
עודם מדברים עמו וסריסי המלך הגיעו ויבהלו להביא את המן אל המשתה אשר עשתה אסתר:<p dir="rtl">
<h3 dir="rtl" id="b34_Esther, פרק ז">פרק-ז</h3><p dir="rtl">
<span dir="rtl" class="inlineHeader" id="b34_Esther, פרק ז, א">א</span>
ויבא המלך והמן לשתות עם אסתר המלכה:<p dir="rtl">
<span dir="rtl" class="inlineHeader" id="b34_Esther, פרק ז, ב">ב</span>
ויאמר המלך לאסתר גם ביום השני במשתה היין מה שאלתך אסתר המלכה ותנתן לך ומה בקשתך עד חצי המלכות ותעש:<p dir="rtl">
<span dir="rtl" class="inlineHeader" id="b34_Esther, פרק ז, ג">ג</span>
ותען אסתר המלכה ותאמר אם מצאתי חן בעיניך המלך ואם על המלך טוב תנתן לי נפשי בשאלתי ועמי בבקשתי:<p dir="rtl">
<span dir="rtl" class="inlineHeader" id="b34_Esther, פרק ז, ד">ד</span>
כי נמכרנו אני ועמי להשמיד להרוג ולאבד ואלו לעבדים ולשפחות נמכרנו החרשתי כי אין הצר שוה בנזק המלך: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ז, ה">ה</span>
ויאמר המלך אחשורוש ויאמר לאסתר המלכה מי הוא זה ואי זה הוא אשר מלאו לבו לעשות כן:<p dir="rtl">
<span dir="rtl" class="inlineHeader" id="b34_Esther, פרק ז, ו">ו</span>
ותאמר אסתר איש צר ואויב המן הרע הזה והמן נבעת מלפני המלך והמלכה:<p dir="rtl">
<span dir="rtl" class="inlineHeader" id="b34_Esther, פרק ז, ז">ז</span>
והמלך קם בחמתו ממשתה היין אל גנת הביתן והמן עמד לבקש על נפשו מאסתר המלכה כי ראה כי כלתה אליו הרעה מאת המלך:<p dir="rtl">
<span dir="rtl" class="inlineHeader" id="b34_Esther, פרק ז, ח">ח</span>
והמלך שב מגנת הביתן אל בית משתה היין והמן נפל על המטה אשר אסתר עליה ויאמר המלך הגם לכבוש את המלכה עמי בבית הדבר יצא מפי המלך ופני המן חפו:<p dir="rtl">
<span dir="rtl" class="inlineHeader" id="b34_Esther, פרק ז, ט">ט</span>
ויאמר חרבונה אחד מן הסריסים לפני המלך גם הנה העץ אשר עשה המן למרדכי אשר דבר טוב על המלך עמד בבית המן גבה חמשים אמה ויאמר המלך תלהו עליו:<p dir="rtl">
<span dir="rtl" class="inlineHeader" id="b34_Esther, פרק ז, י">י</span>
ויתלו את המן על העץ אשר הכין למרדכי וחמת המלך שככה: <B>(ס)</B><p dir="rtl">
<h3 dir="rtl" id="b34_Esther, פרק ח">פרק-ח</h3><p dir="rtl">
<span dir="rtl" class="inlineHeader" id="b34_Esther, פרק ח, א">א</span>
ביום ההוא נתן המלך אחשורוש לאסתר המלכה את בית המן צרר היהודיים ומרדכי בא לפני המלך כי הגידה אסתר מה הוא לה:<p dir="rtl">
<span dir="rtl" class="inlineHeader" id="b34_Esther, פרק ח, ב">ב</span>
ויסר המלך את טבעתו אשר העביר מהמן ויתנה למרדכי ותשם אסתר את מרדכי על בית המן: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ח, ג">ג</span>
ותוסף אסתר ותדבר לפני המלך ותפל לפני רגליו ותבך ותתחנן לו להעביר את רעת המן האגגי ואת מחשבתו אשר חשב על היהודים:<p dir="rtl">
<span dir="rtl" class="inlineHeader" id="b34_Esther, פרק ח, ד">ד</span>
ויושט המלך לאסתר את שרבט הזהב ותקם אסתר ותעמד לפני המלך:<p dir="rtl">
<span dir="rtl" class="inlineHeader" id="b34_Esther, פרק ח, ה">ה</span>
ותאמר אם על המלך טוב ואם מצאתי חן לפניו וכשר הדבר לפני המלך וטובה אני בעיניו יכתב להשיב את הספרים מחשבת המן בן המדתא האגגי אשר כתב לאבד את היהודים אשר בכל מדינות המלך:<p dir="rtl">
<span dir="rtl" class="inlineHeader" id="b34_Esther, פרק ח, ו">ו</span>
כי איככה אוכל וראיתי ברעה אשר ימצא את עמי ואיככה אוכל וראיתי באבדן מולדתי: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ח, ז">ז</span>
ויאמר המלך אחשורש לאסתר המלכה ולמרדכי היהודי הנה בית המן נתתי לאסתר ואתו תלו על העץ על אשר שלח ידו ביהודיים<p dir="rtl">
<span dir="rtl" class="inlineHeader" id="b34_Esther, פרק ח, ח">ח</span>
ואתם כתבו על היהודים כטוב בעיניכם בשם המלך וחתמו בטבעת המלך כי כתב אשר נכתב בשם המלך ונחתום בטבעת המלך אין להשיב:<p dir="rtl">
<span dir="rtl" class="inlineHeader" id="b34_Esther, פרק ח, ט">ט</span>
ויקראו ספרי המלך בעת ההיא בחדש השלישי הוא חדש סיון בשלושה ועשרים בו ויכתב ככל אשר צוה מרדכי אל היהודים ואל האחשדרפנים והפחות ושרי המדינות אשר מהדו ועד כוש שבע ועשרים ומאה מדינה מדינה ומדינה ככתבה ועם ועם כלשנו ואל היהודים ככתבם וכלשונם:<p dir="rtl">
<span dir="rtl" class="inlineHeader" id="b34_Esther, פרק ח, י">י</span>
ויכתב בשם המלך אחשורש ויחתם בטבעת המלך וישלח ספרים ביד הרצים בסוסים רכבי הרכש האחשתרנים בני הרמכים:<p dir="rtl">
<span dir="rtl" class="inlineHeader" id="b34_Esther, פרק ח, יא">יא</span>
אשר נתן המלך ליהודים אשר בכל עיר ועיר להקהל ולעמד על נפשם להשמיד ולהרג ולאבד את כל חיל עם ומדינה הצרים אתם טף ונשים ושללם לבוז:<p dir="rtl">
<span dir="rtl" class="inlineHeader" id="b34_Esther, פרק ח, יב">יב</span>
ביום אחד בכל מדינות המלך אחשורוש בשלושה עשר לחדש שנים עשר הוא חדש אדר:<p dir="rtl">
<span dir="rtl" class="inlineHeader" id="b34_Esther, פרק ח, יג">יג</span>
פתשגן הכתב להנתן דת בכל מדינה ומדינה גלוי לכל העמים ולהיות היהודיים עתודים ליום הזה להנקם מאיביהם:<p dir="rtl">
<span dir="rtl" class="inlineHeader" id="b34_Esther, פרק ח, יד">יד</span>
הרצים רכבי הרכש האחשתרנים יצאו מבהלים ודחופים בדבר המלך והדת נתנה בשושן הבירה: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ח, טו">טו</span>
ומרדכי יצא מלפני המלך בלבוש מלכות תכלת וחור ועטרת זהב גדולה ותכריך בוץ וארגמן והעיר שושן צהלה ושמחה:<p dir="rtl">
<span dir="rtl" class="inlineHeader" id="b34_Esther, פרק ח, טז">טז</span>
ליהודים היתה אורה ושמחה וששן ויקר:<p dir="rtl">
<span dir="rtl" class="inlineHeader" id="b34_Esther, פרק ח, יז">יז</span>
ובכל מדינה ומדינה ובכל עיר ועיר מקום אשר דבר המלך ודתו מגיע שמחה וששון ליהודים משתה ויום טוב ורבים מעמי הארץ מתיהדים כי נפל פחד היהודים עליהם:<p dir="rtl">
<h3 dir="rtl" id="b34_Esther, פרק ט">פרק-ט</h3><p dir="rtl">
<span dir="rtl" class="inlineHeader" id="b34_Esther, פרק ט, א">א</span>
ובשנים עשר חדש הוא חדש אדר בשלושה עשר יום בו אשר הגיע דבר המלך ודתו להעשות ביום אשר שברו איבי היהודים לשלוט בהם ונהפוך הוא אשר ישלטו היהודים המה בשנאיהם:<p dir="rtl">
<span dir="rtl" class="inlineHeader" id="b34_Esther, פרק ט, ב">ב</span>
נקהלו היהודים בעריהם בכל מדינות המלך אחשורוש לשלח יד במבקשי רעתם ואיש לא עמד לפניהם כי נפל פחדם על כל העמים:<p dir="rtl">
<span dir="rtl" class="inlineHeader" id="b34_Esther, פרק ט, ג">ג</span>
וכל שרי המדינות והאחשדרפנים והפחות ועשי המלאכה אשר למלך מנשאים את היהודים כי נפל פחד מרדכי עליהם:<p dir="rtl">
<span dir="rtl" class="inlineHeader" id="b34_Esther, פרק ט, ד">ד</span>
כי גדול מרדכי בבית המלך ושמעו הולך בכל המדינות כי האיש מרדכי הולך וגדול:<p dir="rtl">
<span dir="rtl" class="inlineHeader" id="b34_Esther, פרק ט, ה">ה</span>
ויכו היהודים בכל איביהם מכת חרב והרג ואבדן ויעשו בשנאיהם כרצונם:<p dir="rtl">
<span dir="rtl" class="inlineHeader" id="b34_Esther, פרק ט, ו">ו</span>
ובשושן הבירה הרגו היהודים ואבד חמש מאות איש: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ט, ז">ז</span>
 ואת פרשנדתא <B>(ס)</B> ואת דלפון <B>(ס)</B> ואת אספתא: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ט, ח">ח</span>
 ואת פורתא <B>(ס)</B> ואת אדליא <B>(ס)</B> ואת ארידתא: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ט, ט">ט</span>
 ואת פרמשתא <B>(ס)</B> ואת אריסי <B>(ס)</B> ואת ארדי <B>(ס)</B> ואת ויזתא: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ט, י">י</span>
עשרת בני המן בן המדתא צרר היהודים הרגו ובבזה לא שלחו את ידם:<p dir="rtl">
<span dir="rtl" class="inlineHeader" id="b34_Esther, פרק ט, יא">יא</span>
ביום ההוא בא מספר ההרוגים בשושן הבירה לפני המלך:<p dir="rtl">
<span dir="rtl" class="inlineHeader" id="b34_Esther, פרק ט, יב">יב</span>
ויאמר המלך לאסתר המלכה בשושן הבירה הרגו היהודים ואבד חמש מאות איש ואת עשרת בני המן בשאר מדינות המלך מה עשו ומה שאלתך וינתן לך ומה בקשתך עוד ותעש:<p dir="rtl">
<span dir="rtl" class="inlineHeader" id="b34_Esther, פרק ט, יג">יג</span>
ותאמר אסתר אם על המלך טוב ינתן גם מחר ליהודים אשר בשושן לעשות כדת היום ואת עשרת בני המן יתלו על העץ:<p dir="rtl">
<span dir="rtl" class="inlineHeader" id="b34_Esther, פרק ט, יד">יד</span>
ויאמר המלך להעשות כן ותנתן דת בשושן ואת עשרת בני המן תלו:<p dir="rtl">
<span dir="rtl" class="inlineHeader" id="b34_Esther, פרק ט, טו">טו</span>
ויקהלו היהודיים אשר בשושן גם ביום ארבעה עשר לחדש אדר ויהרגו בשושן שלש מאות איש ובבזה לא שלחו את ידם:<p dir="rtl">
<span dir="rtl" class="inlineHeader" id="b34_Esther, פרק ט, טז">טז</span>
ושאר היהודים אשר במדינות המלך נקהלו ועמד על נפשם ונוח מאיביהם והרג בשנאיהם חמשה ושבעים אלף ובבזה לא שלחו את ידם:<p dir="rtl">
<span dir="rtl" class="inlineHeader" id="b34_Esther, פרק ט, יז">יז</span>
ביום שלשה עשר לחדש אדר ונוח בארבעה עשר בו ועשה אתו יום משתה ושמחה:<p dir="rtl">
<span dir="rtl" class="inlineHeader" id="b34_Esther, פרק ט, יח">יח</span>
והיהודיים אשר בשושן נקהלו בשלשה עשר בו ובארבעה עשר בו ונוח בחמשה עשר בו ועשה אתו יום משתה ושמחה:<p dir="rtl">
<span dir="rtl" class="inlineHeader" id="b34_Esther, פרק ט, יט">יט</span>
על כן היהודים הפרוזים הישבים בערי הפרזות עשים את יום ארבעה עשר לחדש אדר שמחה ומשתה ויום טוב ומשלוח מנות איש לרעהו:<p dir="rtl">
<span dir="rtl" class="inlineHeader" id="b34_Esther, פרק ט, כ">כ</span>
ויכתב מרדכי את הדברים האלה וישלח ספרים אל כל היהודים אשר בכל מדינות המלך אחשורוש הקרובים והרחוקים:<p dir="rtl">
<span dir="rtl" class="inlineHeader" id="b34_Esther, פרק ט, כא">כא</span>
לקים עליהם להיות עשים את יום ארבעה עשר לחדש אדר ואת יום חמשה עשר בו בכל שנה ושנה:<p dir="rtl">
<span dir="rtl" class="inlineHeader" id="b34_Esther, פרק ט, כב">כב</span>
כימים אשר נחו בהם היהודים מאויביהם והחדש אשר נהפך להם מיגון לשמחה ומאבל ליום טוב לעשות אותם ימי משתה ושמחה ומשלוח מנות איש לרעהו ומתנות לאביונים:<p dir="rtl">
<span dir="rtl" class="inlineHeader" id="b34_Esther, פרק ט, כג">כג</span>
וקבל היהודים את אשר החלו לעשות ואת אשר כתב מרדכי אליהם:<p dir="rtl">
<span dir="rtl" class="inlineHeader" id="b34_Esther, פרק ט, כד">כד</span>
כי המן בן המדתא האגגי צרר כל היהודים חשב על היהודים לאבדם והפל פור הוא הגורל להמם ולאבדם:<p dir="rtl">
<span dir="rtl" class="inlineHeader" id="b34_Esther, פרק ט, כה">כה</span>
ובבאה לפני המלך אמר עם הספר ישוב מחשבתו הרעה אשר חשב על היהודים על ראשו ותלו אתו ואת בניו על העץ:<p dir="rtl">
<span dir="rtl" class="inlineHeader" id="b34_Esther, פרק ט, כו">כו</span>
על כן קראו לימים האלה פורים על שם הפור על כן על כל דברי האגרת הזאת ומה ראו על ככה ומה הגיע אליהם:<p dir="rtl">
<span dir="rtl" class="inlineHeader" id="b34_Esther, פרק ט, כז">כז</span>
קימו וקבל היהודים עליהם ועל זרעם ועל כל הנלוים עליהם ולא יעבור להיות עשים את שני הימים האלה ככתבם וכזמנם בכל שנה ושנה:<p dir="rtl">
<span dir="rtl" class="inlineHeader" id="b34_Esther, פרק ט, כח">כח</span>
והימים האלה נזכרים ונעשים בכל דור ודור משפחה ומשפחה מדינה ומדינה ועיר ועיר וימי הפורים האלה לא יעברו מתוך היהודים וזכרם לא יסוף מזרעם: <B>(ס)</B><p dir="rtl">
<span dir="rtl" class="inlineHeader" id="b34_Esther, פרק ט, כט">כט</span>
ותכתב אסתר המלכה בת אביחיל ומרדכי היהודי את כל תקף לקים את אגרת הפורים הזאת השנית:<p dir="rtl">
<span dir="rtl" class="inlineHeader" id="b34_Esther, פרק ט, ל">ל</span>
וישלח ספרים אל כל היהודים אל שבע ועשרים ומאה מדינה מלכות אחשורוש דברי שלום ואמת:<p dir="rtl">
<span dir="rtl" class="inlineHeader" id="b34_Esther, פרק ט, לא">לא</span>
לקים את ימי הפרים האלה בזמניהם כאשר קים עליהם מרדכי היהודי ואסתר המלכה וכאשר קימו על נפשם ועל זרעם דברי הצמות וזעקתם:<p dir="rtl">
<span dir="rtl" class="inlineHeader" id="b34_Esther, פרק ט, לב">לב</span>
ומאמר אסתר קים דברי הפרים האלה ונכתב בספר: <B>(ס)</B><p dir="rtl">
<h3 dir="rtl" id="b34_Esther, פרק י">פרק-י</h3><p dir="rtl">
<span dir="rtl" class="inlineHeader" id="b34_Esther, פרק י, א">א</span>
וישם המלך אחשרש מס על הארץ ואיי הים:<p dir="rtl">
<span dir="rtl" class="inlineHeader" id="b34_Esther, פרק י, ב">ב</span>
וכל מעשה תקפו וגבורתו ופרשת גדלת מרדכי אשר גדלו המלך הלוא הם כתובים על ספר דברי הימים למלכי מדי ופרס:<p dir="rtl">
<span dir="rtl" class="inlineHeader" id="b34_Esther, פרק י, ג">ג</span>
כי מרדכי היהודי משנה למלך אחשורוש וגדול ליהודים ורצוי לרב אחיו דרש טוב לעמו ודבר שלום לכל זרעו: <B>(פפפ)</B><p dir="rtl">
