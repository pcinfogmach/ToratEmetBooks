
<h3 dir="rtl" id="b29_Job, פרק א">פרק-א</h3><p dir="rtl">
<span dir="rtl" class="inlineHeader" id="b29_Job, פרק א, א">א</span>
איש היה בארץ עוץ איוב שמו והיה האיש ההוא תם וישר וירא אלהים וסר מרע:<p dir="rtl">
<span dir="rtl" class="inlineHeader" id="b29_Job, פרק א, ב">ב</span>
ויולדו לו שבעה בנים ושלוש בנות:<p dir="rtl">
<span dir="rtl" class="inlineHeader" id="b29_Job, פרק א, ג">ג</span>
ויהי מקנהו שבעת אלפי צאן ושלשת אלפי גמלים וחמש מאות צמד בקר וחמש מאות אתונות ועבדה רבה מאד ויהי האיש ההוא גדול מכל בני קדם:<p dir="rtl">
<span dir="rtl" class="inlineHeader" id="b29_Job, פרק א, ד">ד</span>
והלכו בניו ועשו משתה בית איש יומו ושלחו וקראו לשלשת אחיתיהם לאכל ולשתות עמהם:<p dir="rtl">
<span dir="rtl" class="inlineHeader" id="b29_Job, פרק א, ה">ה</span>
ויהי כי הקיפו ימי המשתה וישלח איוב ויקדשם והשכים בבקר והעלה עלות מספר כלם כי אמר איוב אולי חטאו בני וברכו אלהים בלבבם ככה יעשה איוב כל הימים: <B>(פ)</B><p dir="rtl">
<span dir="rtl" class="inlineHeader" id="b29_Job, פרק א, ו">ו</span>
ויהי היום ויבאו בני האלהים להתיצב על יהוה ויבוא גם השטן בתוכם:<p dir="rtl">
<span dir="rtl" class="inlineHeader" id="b29_Job, פרק א, ז">ז</span>
ויאמר יהוה אל השטן מאין תבא ויען השטן את יהוה ויאמר משוט בארץ ומהתהלך בה:<p dir="rtl">
<span dir="rtl" class="inlineHeader" id="b29_Job, פרק א, ח">ח</span>
ויאמר יהוה אל השטן השמת לבך על עבדי איוב כי אין כמהו בארץ איש תם וישר ירא אלהים וסר מרע:<p dir="rtl">
<span dir="rtl" class="inlineHeader" id="b29_Job, פרק א, ט">ט</span>
ויען השטן את יהוה ויאמר החנם ירא איוב אלהים:<p dir="rtl">
<span dir="rtl" class="inlineHeader" id="b29_Job, פרק א, י">י</span>
הלא את שכת בעדו ובעד ביתו ובעד כל אשר לו מסביב מעשה ידיו ברכת ומקנהו פרץ בארץ:<p dir="rtl">
<span dir="rtl" class="inlineHeader" id="b29_Job, פרק א, יא">יא</span>
ואולם שלח נא ידך וגע בכל אשר לו אם לא על פניך יברכך:<p dir="rtl">
<span dir="rtl" class="inlineHeader" id="b29_Job, פרק א, יב">יב</span>
ויאמר יהוה אל השטן הנה כל אשר לו בידך רק אליו אל תשלח ידך ויצא השטן מעם פני יהוה:<p dir="rtl">
<span dir="rtl" class="inlineHeader" id="b29_Job, פרק א, יג">יג</span>
ויהי היום ובניו ובנתיו אכלים ושתים יין בבית אחיהם הבכור:<p dir="rtl">
<span dir="rtl" class="inlineHeader" id="b29_Job, פרק א, יד">יד</span>
ומלאך בא אל איוב ויאמר הבקר היו חרשות והאתנות רעות על ידיהם:<p dir="rtl">
<span dir="rtl" class="inlineHeader" id="b29_Job, פרק א, טו">טו</span>
ותפל שבא ותקחם ואת הנערים הכו לפי חרב ואמלטה רק אני לבדי להגיד לך:<p dir="rtl">
<span dir="rtl" class="inlineHeader" id="b29_Job, פרק א, טז">טז</span>
עוד זה מדבר וזה בא ויאמר אש אלהים נפלה מן השמים ותבער בצאן ובנערים ותאכלם ואמלטה רק אני לבדי להגיד לך:<p dir="rtl">
<span dir="rtl" class="inlineHeader" id="b29_Job, פרק א, יז">יז</span>
עוד זה מדבר וזה בא ויאמר כשדים שמו שלשה ראשים ויפשטו על הגמלים ויקחום ואת הנערים הכו לפי חרב ואמלטה רק אני לבדי להגיד לך:<p dir="rtl">
<span dir="rtl" class="inlineHeader" id="b29_Job, פרק א, יח">יח</span>
עד זה מדבר וזה בא ויאמר בניך ובנותיך אכלים ושתים יין בבית אחיהם הבכור:<p dir="rtl">
<span dir="rtl" class="inlineHeader" id="b29_Job, פרק א, יט">יט</span>
והנה רוח גדולה באה מעבר המדבר ויגע בארבע פנות הבית ויפל על הנערים וימותו ואמלטה רק אני לבדי להגיד לך:<p dir="rtl">
<span dir="rtl" class="inlineHeader" id="b29_Job, פרק א, כ">כ</span>
ויקם איוב ויקרע את מעלו ויגז את ראשו ויפל ארצה וישתחו:<p dir="rtl">
<span dir="rtl" class="inlineHeader" id="b29_Job, פרק א, כא">כא</span>
ויאמר ערם יצתי מבטן אמי וערם אשוב שמה יהוה נתן ויהוה לקח יהי שם יהוה מברך:<p dir="rtl">
<span dir="rtl" class="inlineHeader" id="b29_Job, פרק א, כב">כב</span>
בכל זאת לא חטא איוב ולא נתן תפלה לאלהים: <B>(פ)</B><p dir="rtl">
<h3 dir="rtl" id="b29_Job, פרק ב">פרק-ב</h3><p dir="rtl">
<span dir="rtl" class="inlineHeader" id="b29_Job, פרק ב, א">א</span>
ויהי היום ויבאו בני האלהים להתיצב על יהוה ויבוא גם השטן בתכם להתיצב על יהוה:<p dir="rtl">
<span dir="rtl" class="inlineHeader" id="b29_Job, פרק ב, ב">ב</span>
ויאמר יהוה אל השטן אי מזה תבא ויען השטן את יהוה ויאמר משט בארץ ומהתהלך בה:<p dir="rtl">
<span dir="rtl" class="inlineHeader" id="b29_Job, פרק ב, ג">ג</span>
ויאמר יהוה אל השטן השמת לבך אל עבדי איוב כי אין כמהו בארץ איש תם וישר ירא אלהים וסר מרע ועדנו מחזיק בתמתו ותסיתני בו לבלעו חנם:<p dir="rtl">
<span dir="rtl" class="inlineHeader" id="b29_Job, פרק ב, ד">ד</span>
ויען השטן את יהוה ויאמר עור בעד עור וכל אשר לאיש יתן בעד נפשו:<p dir="rtl">
<span dir="rtl" class="inlineHeader" id="b29_Job, פרק ב, ה">ה</span>
אולם שלח נא ידך וגע אל עצמו ואל בשרו אם לא אל פניך יברכך:<p dir="rtl">
<span dir="rtl" class="inlineHeader" id="b29_Job, פרק ב, ו">ו</span>
ויאמר יהוה אל השטן הנו בידך אך את נפשו שמר:<p dir="rtl">
<span dir="rtl" class="inlineHeader" id="b29_Job, פרק ב, ז">ז</span>
ויצא השטן מאת פני יהוה ויך את איוב בשחין רע מכף רגלו עד קדקדו:<p dir="rtl">
<span dir="rtl" class="inlineHeader" id="b29_Job, פרק ב, ח">ח</span>
ויקח לו חרש להתגרד בו והוא ישב בתוך האפר:<p dir="rtl">
<span dir="rtl" class="inlineHeader" id="b29_Job, פרק ב, ט">ט</span>
ותאמר לו אשתו עדך מחזיק בתמתך ברך אלהים ומת:<p dir="rtl">
<span dir="rtl" class="inlineHeader" id="b29_Job, פרק ב, י">י</span>
ויאמר אליה כדבר אחת הנבלות תדברי גם את הטוב נקבל מאת האלהים ואת הרע לא נקבל בכל זאת לא חטא איוב בשפתיו: <B>(פ)</B><p dir="rtl">
<span dir="rtl" class="inlineHeader" id="b29_Job, פרק ב, יא">יא</span>
וישמעו שלשת רעי איוב את כל הרעה הזאת הבאה עליו ויבאו איש ממקמו אליפז התימני ובלדד השוחי וצופר הנעמתי ויועדו יחדו לבוא לנוד לו ולנחמו:<p dir="rtl">
<span dir="rtl" class="inlineHeader" id="b29_Job, פרק ב, יב">יב</span>
וישאו את עיניהם מרחוק ולא הכירהו וישאו קולם ויבכו ויקרעו איש מעלו ויזרקו עפר על ראשיהם השמימה:<p dir="rtl">
<span dir="rtl" class="inlineHeader" id="b29_Job, פרק ב, יג">יג</span>
וישבו אתו לארץ שבעת ימים ושבעת לילות ואין דבר אליו דבר כי ראו כי גדל הכאב מאד:<p dir="rtl">
<h3 dir="rtl" id="b29_Job, פרק ג">פרק-ג</h3><p dir="rtl">
<span dir="rtl" class="inlineHeader" id="b29_Job, פרק ג, א">א</span>
אחרי כן פתח איוב את פיהו ויקלל את יומו: <B>(פ)</B><p dir="rtl">
<span dir="rtl" class="inlineHeader" id="b29_Job, פרק ג, ב">ב</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק ג, ג">ג</span>
יאבד יום אולד בו והלילה אמר הרה גבר:<p dir="rtl">
<span dir="rtl" class="inlineHeader" id="b29_Job, פרק ג, ד">ד</span>
היום ההוא יהי חשך אל ידרשהו אלוה ממעל ואל תופע עליו נהרה:<p dir="rtl">
<span dir="rtl" class="inlineHeader" id="b29_Job, פרק ג, ה">ה</span>
יגאלהו חשך וצלמות תשכן עליו עננה יבעתהו כמרירי יום:<p dir="rtl">
<span dir="rtl" class="inlineHeader" id="b29_Job, פרק ג, ו">ו</span>
הלילה ההוא יקחהו אפל אל יחד בימי שנה במספר ירחים אל יבא:<p dir="rtl">
<span dir="rtl" class="inlineHeader" id="b29_Job, פרק ג, ז">ז</span>
הנה הלילה ההוא יהי גלמוד אל תבא רננה בו:<p dir="rtl">
<span dir="rtl" class="inlineHeader" id="b29_Job, פרק ג, ח">ח</span>
יקבהו אררי יום העתידים ערר לויתן:<p dir="rtl">
<span dir="rtl" class="inlineHeader" id="b29_Job, פרק ג, ט">ט</span>
יחשכו כוכבי נשפו יקו לאור ואין ואל יראה בעפעפי שחר:<p dir="rtl">
<span dir="rtl" class="inlineHeader" id="b29_Job, פרק ג, י">י</span>
כי לא סגר דלתי בטני ויסתר עמל מעיני:<p dir="rtl">
<span dir="rtl" class="inlineHeader" id="b29_Job, פרק ג, יא">יא</span>
למה לא מרחם אמות מבטן יצאתי ואגוע:<p dir="rtl">
<span dir="rtl" class="inlineHeader" id="b29_Job, פרק ג, יב">יב</span>
מדוע קדמוני ברכים ומה שדים כי אינק:<p dir="rtl">
<span dir="rtl" class="inlineHeader" id="b29_Job, פרק ג, יג">יג</span>
כי עתה שכבתי ואשקוט ישנתי אז ינוח לי:<p dir="rtl">
<span dir="rtl" class="inlineHeader" id="b29_Job, פרק ג, יד">יד</span>
עם מלכים ויעצי ארץ הבנים חרבות למו:<p dir="rtl">
<span dir="rtl" class="inlineHeader" id="b29_Job, פרק ג, טו">טו</span>
או עם שרים זהב להם הממלאים בתיהם כסף:<p dir="rtl">
<span dir="rtl" class="inlineHeader" id="b29_Job, פרק ג, טז">טז</span>
או כנפל טמון לא אהיה כעללים לא ראו אור:<p dir="rtl">
<span dir="rtl" class="inlineHeader" id="b29_Job, פרק ג, יז">יז</span>
שם רשעים חדלו רגז ושם ינוחו יגיעי כח:<p dir="rtl">
<span dir="rtl" class="inlineHeader" id="b29_Job, פרק ג, יח">יח</span>
יחד אסירים שאננו לא שמעו קול נגש:<p dir="rtl">
<span dir="rtl" class="inlineHeader" id="b29_Job, פרק ג, יט">יט</span>
קטן וגדול שם הוא ועבד חפשי מאדניו:<p dir="rtl">
<span dir="rtl" class="inlineHeader" id="b29_Job, פרק ג, כ">כ</span>
למה יתן לעמל אור וחיים למרי נפש:<p dir="rtl">
<span dir="rtl" class="inlineHeader" id="b29_Job, פרק ג, כא">כא</span>
המחכים למות ואיננו ויחפרהו ממטמונים:<p dir="rtl">
<span dir="rtl" class="inlineHeader" id="b29_Job, פרק ג, כב">כב</span>
השמחים אלי גיל ישישו כי ימצאו קבר:<p dir="rtl">
<span dir="rtl" class="inlineHeader" id="b29_Job, פרק ג, כג">כג</span>
לגבר אשר דרכו נסתרה ויסך אלוה בעדו:<p dir="rtl">
<span dir="rtl" class="inlineHeader" id="b29_Job, פרק ג, כד">כד</span>
כי לפני לחמי אנחתי תבא ויתכו כמים שאגתי:<p dir="rtl">
<span dir="rtl" class="inlineHeader" id="b29_Job, פרק ג, כה">כה</span>
כי פחד פחדתי ויאתיני ואשר יגרתי יבא לי:<p dir="rtl">
<span dir="rtl" class="inlineHeader" id="b29_Job, פרק ג, כו">כו</span>
לא שלותי ולא שקטתי ולא נחתי ויבא רגז:<p dir="rtl">
<h3 dir="rtl" id="b29_Job, פרק ד">פרק-ד</h3><p dir="rtl">
<span dir="rtl" class="inlineHeader" id="b29_Job, פרק ד, א">א</span>
ויען אליפז התימני ויאמר:<p dir="rtl">
<span dir="rtl" class="inlineHeader" id="b29_Job, פרק ד, ב">ב</span>
הנסה דבר אליך תלאה ועצר במלין מי יוכל:<p dir="rtl">
<span dir="rtl" class="inlineHeader" id="b29_Job, פרק ד, ג">ג</span>
הנה יסרת רבים וידים רפות תחזק:<p dir="rtl">
<span dir="rtl" class="inlineHeader" id="b29_Job, פרק ד, ד">ד</span>
כושל יקימון מליך וברכים כרעות תאמץ:<p dir="rtl">
<span dir="rtl" class="inlineHeader" id="b29_Job, פרק ד, ה">ה</span>
כי עתה תבוא אליך ותלא תגע עדיך ותבהל:<p dir="rtl">
<span dir="rtl" class="inlineHeader" id="b29_Job, פרק ד, ו">ו</span>
הלא יראתך כסלתך תקותך ותם דרכיך:<p dir="rtl">
<span dir="rtl" class="inlineHeader" id="b29_Job, פרק ד, ז">ז</span>
זכר נא מי הוא נקי אבד ואיפה ישרים נכחדו:<p dir="rtl">
<span dir="rtl" class="inlineHeader" id="b29_Job, פרק ד, ח">ח</span>
כאשר ראיתי חרשי און וזרעי עמל יקצרהו:<p dir="rtl">
<span dir="rtl" class="inlineHeader" id="b29_Job, פרק ד, ט">ט</span>
מנשמת אלוה יאבדו ומרוח אפו יכלו:<p dir="rtl">
<span dir="rtl" class="inlineHeader" id="b29_Job, פרק ד, י">י</span>
שאגת אריה וקול שחל ושני כפירים נתעו:<p dir="rtl">
<span dir="rtl" class="inlineHeader" id="b29_Job, פרק ד, יא">יא</span>
ליש אבד מבלי טרף ובני לביא יתפרדו:<p dir="rtl">
<span dir="rtl" class="inlineHeader" id="b29_Job, פרק ד, יב">יב</span>
ואלי דבר יגנב ותקח אזני שמץ מנהו:<p dir="rtl">
<span dir="rtl" class="inlineHeader" id="b29_Job, פרק ד, יג">יג</span>
בשעפים מחזינות לילה בנפל תרדמה על אנשים:<p dir="rtl">
<span dir="rtl" class="inlineHeader" id="b29_Job, פרק ד, יד">יד</span>
פחד קראני ורעדה ורב עצמותי הפחיד:<p dir="rtl">
<span dir="rtl" class="inlineHeader" id="b29_Job, פרק ד, טו">טו</span>
ורוח על פני יחלף תסמר שערת בשרי:<p dir="rtl">
<span dir="rtl" class="inlineHeader" id="b29_Job, פרק ד, טז">טז</span>
יעמד ולא אכיר מראהו תמונה לנגד עיני דממה וקול אשמע:<p dir="rtl">
<span dir="rtl" class="inlineHeader" id="b29_Job, פרק ד, יז">יז</span>
האנוש מאלוה יצדק אם מעשהו יטהר גבר:<p dir="rtl">
<span dir="rtl" class="inlineHeader" id="b29_Job, פרק ד, יח">יח</span>
הן בעבדיו לא יאמין ובמלאכיו ישים תהלה:<p dir="rtl">
<span dir="rtl" class="inlineHeader" id="b29_Job, פרק ד, יט">יט</span>
אף שכני בתי חמר אשר בעפר יסודם ידכאום לפני עש:<p dir="rtl">
<span dir="rtl" class="inlineHeader" id="b29_Job, פרק ד, כ">כ</span>
מבקר לערב יכתו מבלי משים לנצח יאבדו:<p dir="rtl">
<span dir="rtl" class="inlineHeader" id="b29_Job, פרק ד, כא">כא</span>
הלא נסע יתרם בם ימותו ולא בחכמה:<p dir="rtl">
<h3 dir="rtl" id="b29_Job, פרק ה">פרק-ה</h3><p dir="rtl">
<span dir="rtl" class="inlineHeader" id="b29_Job, פרק ה, א">א</span>
קרא נא היש עונך ואל מי מקדשים תפנה:<p dir="rtl">
<span dir="rtl" class="inlineHeader" id="b29_Job, פרק ה, ב">ב</span>
כי לאויל יהרג כעש ופתה תמית קנאה:<p dir="rtl">
<span dir="rtl" class="inlineHeader" id="b29_Job, פרק ה, ג">ג</span>
אני ראיתי אויל משריש ואקוב נוהו פתאם:<p dir="rtl">
<span dir="rtl" class="inlineHeader" id="b29_Job, פרק ה, ד">ד</span>
ירחקו בניו מישע וידכאו בשער ואין מציל:<p dir="rtl">
<span dir="rtl" class="inlineHeader" id="b29_Job, פרק ה, ה">ה</span>
אשר קצירו רעב יאכל ואל מצנים יקחהו ושאף צמים חילם:<p dir="rtl">
<span dir="rtl" class="inlineHeader" id="b29_Job, פרק ה, ו">ו</span>
כי לא יצא מעפר און ומאדמה לא יצמח עמל:<p dir="rtl">
<span dir="rtl" class="inlineHeader" id="b29_Job, פרק ה, ז">ז</span>
כי אדם לעמל יולד ובני רשף יגביהו עוף:<p dir="rtl">
<span dir="rtl" class="inlineHeader" id="b29_Job, פרק ה, ח">ח</span>
אולם אני אדרש אל אל ואל אלהים אשים דברתי:<p dir="rtl">
<span dir="rtl" class="inlineHeader" id="b29_Job, פרק ה, ט">ט</span>
עשה גדלות ואין חקר נפלאות עד אין מספר:<p dir="rtl">
<span dir="rtl" class="inlineHeader" id="b29_Job, פרק ה, י">י</span>
הנתן מטר על פני ארץ ושלח מים על פני חוצות:<p dir="rtl">
<span dir="rtl" class="inlineHeader" id="b29_Job, פרק ה, יא">יא</span>
לשום שפלים למרום וקדרים שגבו ישע:<p dir="rtl">
<span dir="rtl" class="inlineHeader" id="b29_Job, פרק ה, יב">יב</span>
מפר מחשבות ערומים ולא תעשינה ידיהם תושיה:<p dir="rtl">
<span dir="rtl" class="inlineHeader" id="b29_Job, פרק ה, יג">יג</span>
לכד חכמים בערמם ועצת נפתלים נמהרה:<p dir="rtl">
<span dir="rtl" class="inlineHeader" id="b29_Job, פרק ה, יד">יד</span>
יומם יפגשו חשך וכלילה ימששו בצהרים:<p dir="rtl">
<span dir="rtl" class="inlineHeader" id="b29_Job, פרק ה, טו">טו</span>
וישע מחרב מפיהם ומיד חזק אביון:<p dir="rtl">
<span dir="rtl" class="inlineHeader" id="b29_Job, פרק ה, טז">טז</span>
ותהי לדל תקוה ועלתה קפצה פיה:<p dir="rtl">
<span dir="rtl" class="inlineHeader" id="b29_Job, פרק ה, יז">יז</span>
הנה אשרי אנוש יוכחנו אלוה ומוסר שדי אל תמאס:<p dir="rtl">
<span dir="rtl" class="inlineHeader" id="b29_Job, פרק ה, יח">יח</span>
כי הוא יכאיב ויחבש ימחץ וידו תרפינה:<p dir="rtl">
<span dir="rtl" class="inlineHeader" id="b29_Job, פרק ה, יט">יט</span>
בשש צרות יצילך ובשבע לא יגע בך רע:<p dir="rtl">
<span dir="rtl" class="inlineHeader" id="b29_Job, פרק ה, כ">כ</span>
ברעב פדך ממות ובמלחמה מידי חרב:<p dir="rtl">
<span dir="rtl" class="inlineHeader" id="b29_Job, פרק ה, כא">כא</span>
בשוט לשון תחבא ולא תירא משד כי יבוא:<p dir="rtl">
<span dir="rtl" class="inlineHeader" id="b29_Job, פרק ה, כב">כב</span>
לשד ולכפן תשחק ומחית הארץ אל תירא:<p dir="rtl">
<span dir="rtl" class="inlineHeader" id="b29_Job, פרק ה, כג">כג</span>
כי עם אבני השדה בריתך וחית השדה השלמה לך:<p dir="rtl">
<span dir="rtl" class="inlineHeader" id="b29_Job, פרק ה, כד">כד</span>
וידעת כי שלום אהלך ופקדת נוך ולא תחטא:<p dir="rtl">
<span dir="rtl" class="inlineHeader" id="b29_Job, פרק ה, כה">כה</span>
וידעת כי רב זרעך וצאצאיך כעשב הארץ:<p dir="rtl">
<span dir="rtl" class="inlineHeader" id="b29_Job, פרק ה, כו">כו</span>
תבוא בכלח אלי קבר כעלות גדיש בעתו:<p dir="rtl">
<span dir="rtl" class="inlineHeader" id="b29_Job, פרק ה, כז">כז</span>
הנה זאת חקרנוה כן היא שמענה ואתה דע לך:<p dir="rtl">
<h3 dir="rtl" id="b29_Job, פרק ו">פרק-ו</h3><p dir="rtl">
<span dir="rtl" class="inlineHeader" id="b29_Job, פרק ו, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק ו, ב">ב</span>
לו שקול ישקל כעשי והיתי במאזנים ישאו יחד:<p dir="rtl">
<span dir="rtl" class="inlineHeader" id="b29_Job, פרק ו, ג">ג</span>
כי עתה מחול ימים יכבד על כן דברי לעו:<p dir="rtl">
<span dir="rtl" class="inlineHeader" id="b29_Job, פרק ו, ד">ד</span>
כי חצי שדי עמדי אשר חמתם שתה רוחי בעותי אלוה יערכוני:<p dir="rtl">
<span dir="rtl" class="inlineHeader" id="b29_Job, פרק ו, ה">ה</span>
הינהק פרא עלי דשא אם יגעה שור על בלילו:<p dir="rtl">
<span dir="rtl" class="inlineHeader" id="b29_Job, פרק ו, ו">ו</span>
היאכל תפל מבלי מלח אם יש טעם בריר חלמות:<p dir="rtl">
<span dir="rtl" class="inlineHeader" id="b29_Job, פרק ו, ז">ז</span>
מאנה לנגוע נפשי המה כדוי לחמי:<p dir="rtl">
<span dir="rtl" class="inlineHeader" id="b29_Job, פרק ו, ח">ח</span>
מי יתן תבוא שאלתי ותקותי יתן אלוה:<p dir="rtl">
<span dir="rtl" class="inlineHeader" id="b29_Job, פרק ו, ט">ט</span>
ויאל אלוה וידכאני יתר ידו ויבצעני:<p dir="rtl">
<span dir="rtl" class="inlineHeader" id="b29_Job, פרק ו, י">י</span>
ותהי עוד נחמתי ואסלדה בחילה לא יחמול כי לא כחדתי אמרי קדוש:<p dir="rtl">
<span dir="rtl" class="inlineHeader" id="b29_Job, פרק ו, יא">יא</span>
מה כחי כי איחל ומה קצי כי אאריך נפשי:<p dir="rtl">
<span dir="rtl" class="inlineHeader" id="b29_Job, פרק ו, יב">יב</span>
אם כח אבנים כחי אם בשרי נחוש:<p dir="rtl">
<span dir="rtl" class="inlineHeader" id="b29_Job, פרק ו, יג">יג</span>
האם אין עזרתי בי ותשיה נדחה ממני:<p dir="rtl">
<span dir="rtl" class="inlineHeader" id="b29_Job, פרק ו, יד">יד</span>
למס מרעהו חסד ויראת שדי יעזוב:<p dir="rtl">
<span dir="rtl" class="inlineHeader" id="b29_Job, פרק ו, טו">טו</span>
אחי בגדו כמו נחל כאפיק נחלים יעברו:<p dir="rtl">
<span dir="rtl" class="inlineHeader" id="b29_Job, פרק ו, טז">טז</span>
הקדרים מני קרח עלימו יתעלם שלג:<p dir="rtl">
<span dir="rtl" class="inlineHeader" id="b29_Job, פרק ו, יז">יז</span>
בעת יזרבו נצמתו בחמו נדעכו ממקומם:<p dir="rtl">
<span dir="rtl" class="inlineHeader" id="b29_Job, פרק ו, יח">יח</span>
ילפתו ארחות דרכם יעלו בתהו ויאבדו:<p dir="rtl">
<span dir="rtl" class="inlineHeader" id="b29_Job, פרק ו, יט">יט</span>
הביטו ארחות תמא הליכת שבא קוו למו:<p dir="rtl">
<span dir="rtl" class="inlineHeader" id="b29_Job, פרק ו, כ">כ</span>
בשו כי בטח באו עדיה ויחפרו:<p dir="rtl">
<span dir="rtl" class="inlineHeader" id="b29_Job, פרק ו, כא">כא</span>
כי עתה הייתם לא תראו חתת ותיראו:<p dir="rtl">
<span dir="rtl" class="inlineHeader" id="b29_Job, פרק ו, כב">כב</span>
הכי אמרתי הבו לי ומכחכם שחדו בעדי:<p dir="rtl">
<span dir="rtl" class="inlineHeader" id="b29_Job, פרק ו, כג">כג</span>
ומלטוני מיד צר ומיד עריצים תפדוני:<p dir="rtl">
<span dir="rtl" class="inlineHeader" id="b29_Job, פרק ו, כד">כד</span>
הורוני ואני אחריש ומה שגיתי הבינו לי:<p dir="rtl">
<span dir="rtl" class="inlineHeader" id="b29_Job, פרק ו, כה">כה</span>
מה נמרצו אמרי ישר ומה יוכיח הוכח מכם:<p dir="rtl">
<span dir="rtl" class="inlineHeader" id="b29_Job, פרק ו, כו">כו</span>
הלהוכח מלים תחשבו ולרוח אמרי נאש:<p dir="rtl">
<span dir="rtl" class="inlineHeader" id="b29_Job, פרק ו, כז">כז</span>
אף על יתום תפילו ותכרו על ריעכם:<p dir="rtl">
<span dir="rtl" class="inlineHeader" id="b29_Job, פרק ו, כח">כח</span>
ועתה הואילו פנו בי ועל פניכם אם אכזב:<p dir="rtl">
<span dir="rtl" class="inlineHeader" id="b29_Job, פרק ו, כט">כט</span>
שבו נא אל תהי עולה ושבי עוד צדקי בה:<p dir="rtl">
<span dir="rtl" class="inlineHeader" id="b29_Job, פרק ו, ל">ל</span>
היש בלשוני עולה אם חכי לא יבין הוות:<p dir="rtl">
<h3 dir="rtl" id="b29_Job, פרק ז">פרק-ז</h3><p dir="rtl">
<span dir="rtl" class="inlineHeader" id="b29_Job, פרק ז, א">א</span>
הלא צבא לאנוש על ארץ וכימי שכיר ימיו:<p dir="rtl">
<span dir="rtl" class="inlineHeader" id="b29_Job, פרק ז, ב">ב</span>
כעבד ישאף צל וכשכיר יקוה פעלו:<p dir="rtl">
<span dir="rtl" class="inlineHeader" id="b29_Job, פרק ז, ג">ג</span>
כן הנחלתי לי ירחי שוא ולילות עמל מנו לי:<p dir="rtl">
<span dir="rtl" class="inlineHeader" id="b29_Job, פרק ז, ד">ד</span>
אם שכבתי ואמרתי מתי אקום ומדד ערב ושבעתי נדדים עדי נשף:<p dir="rtl">
<span dir="rtl" class="inlineHeader" id="b29_Job, פרק ז, ה">ה</span>
לבש בשרי רמה וגיש עפר עורי רגע וימאס:<p dir="rtl">
<span dir="rtl" class="inlineHeader" id="b29_Job, פרק ז, ו">ו</span>
ימי קלו מני ארג ויכלו באפס תקוה:<p dir="rtl">
<span dir="rtl" class="inlineHeader" id="b29_Job, פרק ז, ז">ז</span>
זכר כי רוח חיי לא תשוב עיני לראות טוב:<p dir="rtl">
<span dir="rtl" class="inlineHeader" id="b29_Job, פרק ז, ח">ח</span>
לא תשורני עין ראי עיניך בי ואינני:<p dir="rtl">
<span dir="rtl" class="inlineHeader" id="b29_Job, פרק ז, ט">ט</span>
כלה ענן וילך כן יורד שאול לא יעלה:<p dir="rtl">
<span dir="rtl" class="inlineHeader" id="b29_Job, פרק ז, י">י</span>
לא ישוב עוד לביתו ולא יכירנו עוד מקמו:<p dir="rtl">
<span dir="rtl" class="inlineHeader" id="b29_Job, פרק ז, יא">יא</span>
גם אני לא אחשך פי אדברה בצר רוחי אשיחה במר נפשי:<p dir="rtl">
<span dir="rtl" class="inlineHeader" id="b29_Job, פרק ז, יב">יב</span>
הים אני אם תנין כי תשים עלי משמר:<p dir="rtl">
<span dir="rtl" class="inlineHeader" id="b29_Job, פרק ז, יג">יג</span>
כי אמרתי תנחמני ערשי ישא בשיחי משכבי:<p dir="rtl">
<span dir="rtl" class="inlineHeader" id="b29_Job, פרק ז, יד">יד</span>
וחתתני בחלמות ומחזינות תבעתני:<p dir="rtl">
<span dir="rtl" class="inlineHeader" id="b29_Job, פרק ז, טו">טו</span>
ותבחר מחנק נפשי מות מעצמותי:<p dir="rtl">
<span dir="rtl" class="inlineHeader" id="b29_Job, פרק ז, טז">טז</span>
מאסתי לא לעלם אחיה חדל ממני כי הבל ימי:<p dir="rtl">
<span dir="rtl" class="inlineHeader" id="b29_Job, פרק ז, יז">יז</span>
מה אנוש כי תגדלנו וכי תשית אליו לבך:<p dir="rtl">
<span dir="rtl" class="inlineHeader" id="b29_Job, פרק ז, יח">יח</span>
ותפקדנו לבקרים לרגעים תבחננו:<p dir="rtl">
<span dir="rtl" class="inlineHeader" id="b29_Job, פרק ז, יט">יט</span>
כמה לא תשעה ממני לא תרפני עד בלעי רקי:<p dir="rtl">
<span dir="rtl" class="inlineHeader" id="b29_Job, פרק ז, כ">כ</span>
חטאתי מה אפעל לך נצר האדם למה שמתני למפגע לך ואהיה עלי למשא:<p dir="rtl">
<span dir="rtl" class="inlineHeader" id="b29_Job, פרק ז, כא">כא</span>
ומה לא תשא פשעי ותעביר את עוני כי עתה לעפר אשכב ושחרתני ואינני:<p dir="rtl">
<h3 dir="rtl" id="b29_Job, פרק ח">פרק-ח</h3><p dir="rtl">
<span dir="rtl" class="inlineHeader" id="b29_Job, פרק ח, א">א</span>
ויען בלדד השוחי ויאמר:<p dir="rtl">
<span dir="rtl" class="inlineHeader" id="b29_Job, פרק ח, ב">ב</span>
עד אן תמלל אלה ורוח כביר אמרי פיך:<p dir="rtl">
<span dir="rtl" class="inlineHeader" id="b29_Job, פרק ח, ג">ג</span>
האל יעות משפט ואם שדי יעות צדק:<p dir="rtl">
<span dir="rtl" class="inlineHeader" id="b29_Job, פרק ח, ד">ד</span>
אם בניך חטאו לו וישלחם ביד פשעם:<p dir="rtl">
<span dir="rtl" class="inlineHeader" id="b29_Job, פרק ח, ה">ה</span>
אם אתה תשחר אל אל ואל שדי תתחנן:<p dir="rtl">
<span dir="rtl" class="inlineHeader" id="b29_Job, פרק ח, ו">ו</span>
אם זך וישר אתה כי עתה יעיר עליך ושלם נות צדקך:<p dir="rtl">
<span dir="rtl" class="inlineHeader" id="b29_Job, פרק ח, ז">ז</span>
והיה ראשיתך מצער ואחריתך ישגה מאד:<p dir="rtl">
<span dir="rtl" class="inlineHeader" id="b29_Job, פרק ח, ח">ח</span>
כי שאל נא לדר רישון וכונן לחקר אבותם:<p dir="rtl">
<span dir="rtl" class="inlineHeader" id="b29_Job, פרק ח, ט">ט</span>
כי תמול אנחנו ולא נדע כי צל ימינו עלי ארץ:<p dir="rtl">
<span dir="rtl" class="inlineHeader" id="b29_Job, פרק ח, י">י</span>
הלא הם יורוך יאמרו לך ומלבם יוצאו מלים:<p dir="rtl">
<span dir="rtl" class="inlineHeader" id="b29_Job, פרק ח, יא">יא</span>
היגאה גמא בלא בצה ישגה אחו בלי מים:<p dir="rtl">
<span dir="rtl" class="inlineHeader" id="b29_Job, פרק ח, יב">יב</span>
עדנו באבו לא יקטף ולפני כל חציר ייבש:<p dir="rtl">
<span dir="rtl" class="inlineHeader" id="b29_Job, פרק ח, יג">יג</span>
כן ארחות כל שכחי אל ותקות חנף תאבד:<p dir="rtl">
<span dir="rtl" class="inlineHeader" id="b29_Job, פרק ח, יד">יד</span>
אשר יקוט כסלו ובית עכביש מבטחו:<p dir="rtl">
<span dir="rtl" class="inlineHeader" id="b29_Job, פרק ח, טו">טו</span>
ישען על ביתו ולא יעמד יחזיק בו ולא יקום:<p dir="rtl">
<span dir="rtl" class="inlineHeader" id="b29_Job, פרק ח, טז">טז</span>
רטב הוא לפני שמש ועל גנתו ינקתו תצא:<p dir="rtl">
<span dir="rtl" class="inlineHeader" id="b29_Job, פרק ח, יז">יז</span>
על גל שרשיו יסבכו בית אבנים יחזה:<p dir="rtl">
<span dir="rtl" class="inlineHeader" id="b29_Job, פרק ח, יח">יח</span>
אם יבלענו ממקומו וכחש בו לא ראיתיך:<p dir="rtl">
<span dir="rtl" class="inlineHeader" id="b29_Job, פרק ח, יט">יט</span>
הן הוא משוש דרכו ומעפר אחר יצמחו:<p dir="rtl">
<span dir="rtl" class="inlineHeader" id="b29_Job, פרק ח, כ">כ</span>
הן אל לא ימאס תם ולא יחזיק ביד מרעים:<p dir="rtl">
<span dir="rtl" class="inlineHeader" id="b29_Job, פרק ח, כא">כא</span>
עד ימלה שחוק פיך ושפתיך תרועה:<p dir="rtl">
<span dir="rtl" class="inlineHeader" id="b29_Job, פרק ח, כב">כב</span>
שנאיך ילבשו בשת ואהל רשעים איננו:<p dir="rtl">
<h3 dir="rtl" id="b29_Job, פרק ט">פרק-ט</h3><p dir="rtl">
<span dir="rtl" class="inlineHeader" id="b29_Job, פרק ט, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק ט, ב">ב</span>
אמנם ידעתי כי כן ומה יצדק אנוש עם אל:<p dir="rtl">
<span dir="rtl" class="inlineHeader" id="b29_Job, פרק ט, ג">ג</span>
אם יחפץ לריב עמו לא יעננו אחת מני אלף:<p dir="rtl">
<span dir="rtl" class="inlineHeader" id="b29_Job, פרק ט, ד">ד</span>
חכם לבב ואמיץ כח מי הקשה אליו וישלם:<p dir="rtl">
<span dir="rtl" class="inlineHeader" id="b29_Job, פרק ט, ה">ה</span>
המעתיק הרים ולא ידעו אשר הפכם באפו:<p dir="rtl">
<span dir="rtl" class="inlineHeader" id="b29_Job, פרק ט, ו">ו</span>
המרגיז ארץ ממקומה ועמודיה יתפלצון:<p dir="rtl">
<span dir="rtl" class="inlineHeader" id="b29_Job, פרק ט, ז">ז</span>
האמר לחרס ולא יזרח ובעד כוכבים יחתם:<p dir="rtl">
<span dir="rtl" class="inlineHeader" id="b29_Job, פרק ט, ח">ח</span>
נטה שמים לבדו ודורך על במתי ים:<p dir="rtl">
<span dir="rtl" class="inlineHeader" id="b29_Job, פרק ט, ט">ט</span>
עשה עש כסיל וכימה וחדרי תמן:<p dir="rtl">
<span dir="rtl" class="inlineHeader" id="b29_Job, פרק ט, י">י</span>
עשה גדלות עד אין חקר ונפלאות עד אין מספר:<p dir="rtl">
<span dir="rtl" class="inlineHeader" id="b29_Job, פרק ט, יא">יא</span>
הן יעבר עלי ולא אראה ויחלף ולא אבין לו:<p dir="rtl">
<span dir="rtl" class="inlineHeader" id="b29_Job, פרק ט, יב">יב</span>
הן יחתף מי ישיבנו מי יאמר אליו מה תעשה:<p dir="rtl">
<span dir="rtl" class="inlineHeader" id="b29_Job, פרק ט, יג">יג</span>
אלוה לא ישיב אפו תחתו שחחו עזרי רהב:<p dir="rtl">
<span dir="rtl" class="inlineHeader" id="b29_Job, פרק ט, יד">יד</span>
אף כי אנכי אעננו אבחרה דברי עמו:<p dir="rtl">
<span dir="rtl" class="inlineHeader" id="b29_Job, פרק ט, טו">טו</span>
אשר אם צדקתי לא אענה למשפטי אתחנן:<p dir="rtl">
<span dir="rtl" class="inlineHeader" id="b29_Job, פרק ט, טז">טז</span>
אם קראתי ויענני לא אאמין כי יאזין קולי:<p dir="rtl">
<span dir="rtl" class="inlineHeader" id="b29_Job, פרק ט, יז">יז</span>
אשר בשערה ישופני והרבה פצעי חנם:<p dir="rtl">
<span dir="rtl" class="inlineHeader" id="b29_Job, פרק ט, יח">יח</span>
לא יתנני השב רוחי כי ישבעני ממררים:<p dir="rtl">
<span dir="rtl" class="inlineHeader" id="b29_Job, פרק ט, יט">יט</span>
אם לכח אמיץ הנה ואם למשפט מי יועידני:<p dir="rtl">
<span dir="rtl" class="inlineHeader" id="b29_Job, פרק ט, כ">כ</span>
אם אצדק פי ירשיעני תם אני ויעקשני:<p dir="rtl">
<span dir="rtl" class="inlineHeader" id="b29_Job, פרק ט, כא">כא</span>
תם אני לא אדע נפשי אמאס חיי:<p dir="rtl">
<span dir="rtl" class="inlineHeader" id="b29_Job, פרק ט, כב">כב</span>
אחת היא על כן אמרתי תם ורשע הוא מכלה:<p dir="rtl">
<span dir="rtl" class="inlineHeader" id="b29_Job, פרק ט, כג">כג</span>
אם שוט ימית פתאם למסת נקים ילעג:<p dir="rtl">
<span dir="rtl" class="inlineHeader" id="b29_Job, פרק ט, כד">כד</span>
ארץ נתנה ביד רשע פני שפטיה יכסה אם לא אפוא מי הוא:<p dir="rtl">
<span dir="rtl" class="inlineHeader" id="b29_Job, פרק ט, כה">כה</span>
וימי קלו מני רץ ברחו לא ראו טובה:<p dir="rtl">
<span dir="rtl" class="inlineHeader" id="b29_Job, פרק ט, כו">כו</span>
חלפו עם אניות אבה כנשר יטוש עלי אכל:<p dir="rtl">
<span dir="rtl" class="inlineHeader" id="b29_Job, פרק ט, כז">כז</span>
אם אמרי אשכחה שיחי אעזבה פני ואבליגה:<p dir="rtl">
<span dir="rtl" class="inlineHeader" id="b29_Job, פרק ט, כח">כח</span>
יגרתי כל עצבתי ידעתי כי לא תנקני:<p dir="rtl">
<span dir="rtl" class="inlineHeader" id="b29_Job, פרק ט, כט">כט</span>
אנכי ארשע למה זה הבל איגע:<p dir="rtl">
<span dir="rtl" class="inlineHeader" id="b29_Job, פרק ט, ל">ל</span>
אם התרחצתי במו שלג והזכותי בבר כפי:<p dir="rtl">
<span dir="rtl" class="inlineHeader" id="b29_Job, פרק ט, לא">לא</span>
אז בשחת תטבלני ותעבוני שלמותי:<p dir="rtl">
<span dir="rtl" class="inlineHeader" id="b29_Job, פרק ט, לב">לב</span>
כי לא איש כמני אעננו נבוא יחדו במשפט:<p dir="rtl">
<span dir="rtl" class="inlineHeader" id="b29_Job, פרק ט, לג">לג</span>
לא יש בינינו מוכיח ישת ידו על שנינו:<p dir="rtl">
<span dir="rtl" class="inlineHeader" id="b29_Job, פרק ט, לד">לד</span>
יסר מעלי שבטו ואמתו אל תבעתני:<p dir="rtl">
<span dir="rtl" class="inlineHeader" id="b29_Job, פרק ט, לה">לה</span>
אדברה ולא איראנו כי לא כן אנכי עמדי:<p dir="rtl">
<h3 dir="rtl" id="b29_Job, פרק י">פרק-י</h3><p dir="rtl">
<span dir="rtl" class="inlineHeader" id="b29_Job, פרק י, א">א</span>
נקטה נפשי בחיי אעזבה עלי שיחי אדברה במר נפשי:<p dir="rtl">
<span dir="rtl" class="inlineHeader" id="b29_Job, פרק י, ב">ב</span>
אמר אל אלוה אל תרשיעני הודיעני על מה תריבני:<p dir="rtl">
<span dir="rtl" class="inlineHeader" id="b29_Job, פרק י, ג">ג</span>
הטוב לך כי תעשק כי תמאס יגיע כפיך ועל עצת רשעים הופעת:<p dir="rtl">
<span dir="rtl" class="inlineHeader" id="b29_Job, פרק י, ד">ד</span>
העיני בשר לך אם כראות אנוש תראה:<p dir="rtl">
<span dir="rtl" class="inlineHeader" id="b29_Job, פרק י, ה">ה</span>
הכימי אנוש ימיך אם שנותיך כימי גבר:<p dir="rtl">
<span dir="rtl" class="inlineHeader" id="b29_Job, פרק י, ו">ו</span>
כי תבקש לעוני ולחטאתי תדרוש:<p dir="rtl">
<span dir="rtl" class="inlineHeader" id="b29_Job, פרק י, ז">ז</span>
על דעתך כי לא ארשע ואין מידך מציל:<p dir="rtl">
<span dir="rtl" class="inlineHeader" id="b29_Job, פרק י, ח">ח</span>
ידיך עצבוני ויעשוני יחד סביב ותבלעני:<p dir="rtl">
<span dir="rtl" class="inlineHeader" id="b29_Job, פרק י, ט">ט</span>
זכר נא כי כחמר עשיתני ואל עפר תשיבני:<p dir="rtl">
<span dir="rtl" class="inlineHeader" id="b29_Job, פרק י, י">י</span>
הלא כחלב תתיכני וכגבנה תקפיאני:<p dir="rtl">
<span dir="rtl" class="inlineHeader" id="b29_Job, פרק י, יא">יא</span>
עור ובשר תלבישני ובעצמות וגידים תסככני:<p dir="rtl">
<span dir="rtl" class="inlineHeader" id="b29_Job, פרק י, יב">יב</span>
חיים וחסד עשית עמדי ופקדתך שמרה רוחי:<p dir="rtl">
<span dir="rtl" class="inlineHeader" id="b29_Job, פרק י, יג">יג</span>
ואלה צפנת בלבבך ידעתי כי זאת עמך:<p dir="rtl">
<span dir="rtl" class="inlineHeader" id="b29_Job, פרק י, יד">יד</span>
אם חטאתי ושמרתני ומעוני לא תנקני:<p dir="rtl">
<span dir="rtl" class="inlineHeader" id="b29_Job, פרק י, טו">טו</span>
אם רשעתי אללי לי וצדקתי לא אשא ראשי שבע קלון וראה עניי:<p dir="rtl">
<span dir="rtl" class="inlineHeader" id="b29_Job, פרק י, טז">טז</span>
ויגאה כשחל תצודני ותשב תתפלא בי:<p dir="rtl">
<span dir="rtl" class="inlineHeader" id="b29_Job, פרק י, יז">יז</span>
תחדש עדיך נגדי ותרב כעשך עמדי חליפות וצבא עמי:<p dir="rtl">
<span dir="rtl" class="inlineHeader" id="b29_Job, פרק י, יח">יח</span>
ולמה מרחם הצאתני אגוע ועין לא תראני:<p dir="rtl">
<span dir="rtl" class="inlineHeader" id="b29_Job, פרק י, יט">יט</span>
כאשר לא הייתי אהיה מבטן לקבר אובל:<p dir="rtl">
<span dir="rtl" class="inlineHeader" id="b29_Job, פרק י, כ">כ</span>
הלא מעט ימי יחדל ישית ממני ואבליגה מעט:<p dir="rtl">
<span dir="rtl" class="inlineHeader" id="b29_Job, פרק י, כא">כא</span>
בטרם אלך ולא אשוב אל ארץ חשך וצלמות:<p dir="rtl">
<span dir="rtl" class="inlineHeader" id="b29_Job, פרק י, כב">כב</span>
ארץ עיפתה כמו אפל צלמות ולא סדרים ותפע כמו אפל:<p dir="rtl">
<h3 dir="rtl" id="b29_Job, פרק יא">פרק-יא</h3><p dir="rtl">
<span dir="rtl" class="inlineHeader" id="b29_Job, פרק יא, א">א</span>
ויען צפר הנעמתי ויאמר:<p dir="rtl">
<span dir="rtl" class="inlineHeader" id="b29_Job, פרק יא, ב">ב</span>
הרב דברים לא יענה ואם איש שפתים יצדק:<p dir="rtl">
<span dir="rtl" class="inlineHeader" id="b29_Job, פרק יא, ג">ג</span>
בדיך מתים יחרישו ותלעג ואין מכלם:<p dir="rtl">
<span dir="rtl" class="inlineHeader" id="b29_Job, פרק יא, ד">ד</span>
ותאמר זך לקחי ובר הייתי בעיניך:<p dir="rtl">
<span dir="rtl" class="inlineHeader" id="b29_Job, פרק יא, ה">ה</span>
ואולם מי יתן אלוה דבר ויפתח שפתיו עמך:<p dir="rtl">
<span dir="rtl" class="inlineHeader" id="b29_Job, פרק יא, ו">ו</span>
ויגד לך תעלמות חכמה כי כפלים לתושיה ודע כי ישה לך אלוה מעונך:<p dir="rtl">
<span dir="rtl" class="inlineHeader" id="b29_Job, פרק יא, ז">ז</span>
החקר אלוה תמצא אם עד תכלית שדי תמצא:<p dir="rtl">
<span dir="rtl" class="inlineHeader" id="b29_Job, פרק יא, ח">ח</span>
גבהי שמים מה תפעל עמקה משאול מה תדע:<p dir="rtl">
<span dir="rtl" class="inlineHeader" id="b29_Job, פרק יא, ט">ט</span>
ארכה מארץ מדה ורחבה מני ים:<p dir="rtl">
<span dir="rtl" class="inlineHeader" id="b29_Job, פרק יא, י">י</span>
אם יחלף ויסגיר ויקהיל ומי ישיבנו:<p dir="rtl">
<span dir="rtl" class="inlineHeader" id="b29_Job, פרק יא, יא">יא</span>
כי הוא ידע מתי שוא וירא און ולא יתבונן:<p dir="rtl">
<span dir="rtl" class="inlineHeader" id="b29_Job, פרק יא, יב">יב</span>
ואיש נבוב ילבב ועיר פרא אדם יולד:<p dir="rtl">
<span dir="rtl" class="inlineHeader" id="b29_Job, פרק יא, יג">יג</span>
אם אתה הכינות לבך ופרשת אליו כפך:<p dir="rtl">
<span dir="rtl" class="inlineHeader" id="b29_Job, פרק יא, יד">יד</span>
אם און בידך הרחיקהו ואל תשכן באהליך עולה:<p dir="rtl">
<span dir="rtl" class="inlineHeader" id="b29_Job, פרק יא, טו">טו</span>
כי אז תשא פניך ממום והיית מצק ולא תירא:<p dir="rtl">
<span dir="rtl" class="inlineHeader" id="b29_Job, פרק יא, טז">טז</span>
כי אתה עמל תשכח כמים עברו תזכר:<p dir="rtl">
<span dir="rtl" class="inlineHeader" id="b29_Job, פרק יא, יז">יז</span>
ומצהרים יקום חלד תעפה כבקר תהיה:<p dir="rtl">
<span dir="rtl" class="inlineHeader" id="b29_Job, פרק יא, יח">יח</span>
ובטחת כי יש תקוה וחפרת לבטח תשכב:<p dir="rtl">
<span dir="rtl" class="inlineHeader" id="b29_Job, פרק יא, יט">יט</span>
ורבצת ואין מחריד וחלו פניך רבים:<p dir="rtl">
<span dir="rtl" class="inlineHeader" id="b29_Job, פרק יא, כ">כ</span>
ועיני רשעים תכלינה ומנוס אבד מנהם ותקותם מפח נפש:<p dir="rtl">
<h3 dir="rtl" id="b29_Job, פרק יב">פרק-יב</h3><p dir="rtl">
<span dir="rtl" class="inlineHeader" id="b29_Job, פרק יב, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק יב, ב">ב</span>
אמנם כי אתם עם ועמכם תמות חכמה:<p dir="rtl">
<span dir="rtl" class="inlineHeader" id="b29_Job, פרק יב, ג">ג</span>
גם לי לבב כמוכם לא נפל אנכי מכם ואת מי אין כמו אלה:<p dir="rtl">
<span dir="rtl" class="inlineHeader" id="b29_Job, פרק יב, ד">ד</span>
שחק לרעהו אהיה קרא לאלוה ויענהו שחוק צדיק תמים:<p dir="rtl">
<span dir="rtl" class="inlineHeader" id="b29_Job, פרק יב, ה">ה</span>
לפיד בוז לעשתות שאנן נכון למועדי רגל:<p dir="rtl">
<span dir="rtl" class="inlineHeader" id="b29_Job, פרק יב, ו">ו</span>
ישליו אהלים לשדדים ובטחות למרגיזי אל לאשר הביא אלוה בידו:<p dir="rtl">
<span dir="rtl" class="inlineHeader" id="b29_Job, פרק יב, ז">ז</span>
ואולם שאל נא בהמות ותרך ועוף השמים ויגד לך:<p dir="rtl">
<span dir="rtl" class="inlineHeader" id="b29_Job, פרק יב, ח">ח</span>
או שיח לארץ ותרך ויספרו לך דגי הים:<p dir="rtl">
<span dir="rtl" class="inlineHeader" id="b29_Job, פרק יב, ט">ט</span>
מי לא ידע בכל אלה כי יד יהוה עשתה זאת:<p dir="rtl">
<span dir="rtl" class="inlineHeader" id="b29_Job, פרק יב, י">י</span>
אשר בידו נפש כל חי ורוח כל בשר איש:<p dir="rtl">
<span dir="rtl" class="inlineHeader" id="b29_Job, פרק יב, יא">יא</span>
הלא אזן מלין תבחן וחך אכל יטעם לו:<p dir="rtl">
<span dir="rtl" class="inlineHeader" id="b29_Job, פרק יב, יב">יב</span>
בישישים חכמה וארך ימים תבונה:<p dir="rtl">
<span dir="rtl" class="inlineHeader" id="b29_Job, פרק יב, יג">יג</span>
עמו חכמה וגבורה לו עצה ותבונה:<p dir="rtl">
<span dir="rtl" class="inlineHeader" id="b29_Job, פרק יב, יד">יד</span>
הן יהרוס ולא יבנה יסגר על איש ולא יפתח:<p dir="rtl">
<span dir="rtl" class="inlineHeader" id="b29_Job, פרק יב, טו">טו</span>
הן יעצר במים ויבשו וישלחם ויהפכו ארץ:<p dir="rtl">
<span dir="rtl" class="inlineHeader" id="b29_Job, פרק יב, טז">טז</span>
עמו עז ותושיה לו שגג ומשגה:<p dir="rtl">
<span dir="rtl" class="inlineHeader" id="b29_Job, פרק יב, יז">יז</span>
מוליך יועצים שולל ושפטים יהולל:<p dir="rtl">
<span dir="rtl" class="inlineHeader" id="b29_Job, פרק יב, יח">יח</span>
מוסר מלכים פתח ויאסר אזור במתניהם:<p dir="rtl">
<span dir="rtl" class="inlineHeader" id="b29_Job, פרק יב, יט">יט</span>
מוליך כהנים שולל ואתנים יסלף:<p dir="rtl">
<span dir="rtl" class="inlineHeader" id="b29_Job, פרק יב, כ">כ</span>
מסיר שפה לנאמנים וטעם זקנים יקח:<p dir="rtl">
<span dir="rtl" class="inlineHeader" id="b29_Job, פרק יב, כא">כא</span>
שופך בוז על נדיבים ומזיח אפיקים רפה:<p dir="rtl">
<span dir="rtl" class="inlineHeader" id="b29_Job, פרק יב, כב">כב</span>
מגלה עמקות מני חשך ויצא לאור צלמות:<p dir="rtl">
<span dir="rtl" class="inlineHeader" id="b29_Job, פרק יב, כג">כג</span>
משגיא לגוים ויאבדם שטח לגוים וינחם:<p dir="rtl">
<span dir="rtl" class="inlineHeader" id="b29_Job, פרק יב, כד">כד</span>
מסיר לב ראשי עם הארץ ויתעם בתהו לא דרך:<p dir="rtl">
<span dir="rtl" class="inlineHeader" id="b29_Job, פרק יב, כה">כה</span>
ימששו חשך ולא אור ויתעם כשכור:<p dir="rtl">
<h3 dir="rtl" id="b29_Job, פרק יג">פרק-יג</h3><p dir="rtl">
<span dir="rtl" class="inlineHeader" id="b29_Job, פרק יג, א">א</span>
הן כל ראתה עיני שמעה אזני ותבן לה:<p dir="rtl">
<span dir="rtl" class="inlineHeader" id="b29_Job, פרק יג, ב">ב</span>
כדעתכם ידעתי גם אני לא נפל אנכי מכם:<p dir="rtl">
<span dir="rtl" class="inlineHeader" id="b29_Job, פרק יג, ג">ג</span>
אולם אני אל שדי אדבר והוכח אל אל אחפץ:<p dir="rtl">
<span dir="rtl" class="inlineHeader" id="b29_Job, פרק יג, ד">ד</span>
ואולם אתם טפלי שקר רפאי אלל כלכם:<p dir="rtl">
<span dir="rtl" class="inlineHeader" id="b29_Job, פרק יג, ה">ה</span>
מי יתן החרש תחרישון ותהי לכם לחכמה:<p dir="rtl">
<span dir="rtl" class="inlineHeader" id="b29_Job, פרק יג, ו">ו</span>
שמעו נא תוכחתי ורבות שפתי הקשיבו:<p dir="rtl">
<span dir="rtl" class="inlineHeader" id="b29_Job, פרק יג, ז">ז</span>
הלאל תדברו עולה ולו תדברו רמיה:<p dir="rtl">
<span dir="rtl" class="inlineHeader" id="b29_Job, פרק יג, ח">ח</span>
הפניו תשאון אם לאל תריבון:<p dir="rtl">
<span dir="rtl" class="inlineHeader" id="b29_Job, פרק יג, ט">ט</span>
הטוב כי יחקר אתכם אם כהתל באנוש תהתלו בו:<p dir="rtl">
<span dir="rtl" class="inlineHeader" id="b29_Job, פרק יג, י">י</span>
הוכח יוכיח אתכם אם בסתר פנים תשאון:<p dir="rtl">
<span dir="rtl" class="inlineHeader" id="b29_Job, פרק יג, יא">יא</span>
הלא שאתו תבעת אתכם ופחדו יפל עליכם:<p dir="rtl">
<span dir="rtl" class="inlineHeader" id="b29_Job, פרק יג, יב">יב</span>
זכרניכם משלי אפר לגבי חמר גביכם:<p dir="rtl">
<span dir="rtl" class="inlineHeader" id="b29_Job, פרק יג, יג">יג</span>
החרישו ממני ואדברה אני ויעבר עלי מה:<p dir="rtl">
<span dir="rtl" class="inlineHeader" id="b29_Job, פרק יג, יד">יד</span>
על מה אשא בשרי בשני ונפשי אשים בכפי:<p dir="rtl">
<span dir="rtl" class="inlineHeader" id="b29_Job, פרק יג, טו">טו</span>
הן יקטלני לא איחל אך דרכי אל פניו אוכיח:<p dir="rtl">
<span dir="rtl" class="inlineHeader" id="b29_Job, פרק יג, טז">טז</span>
גם הוא לי לישועה כי לא לפניו חנף יבוא:<p dir="rtl">
<span dir="rtl" class="inlineHeader" id="b29_Job, פרק יג, יז">יז</span>
שמעו שמוע מלתי ואחותי באזניכם:<p dir="rtl">
<span dir="rtl" class="inlineHeader" id="b29_Job, פרק יג, יח">יח</span>
הנה נא ערכתי משפט ידעתי כי אני אצדק:<p dir="rtl">
<span dir="rtl" class="inlineHeader" id="b29_Job, פרק יג, יט">יט</span>
מי הוא יריב עמדי כי עתה אחריש ואגוע:<p dir="rtl">
<span dir="rtl" class="inlineHeader" id="b29_Job, פרק יג, כ">כ</span>
אך שתים אל תעש עמדי אז מפניך לא אסתר:<p dir="rtl">
<span dir="rtl" class="inlineHeader" id="b29_Job, פרק יג, כא">כא</span>
כפך מעלי הרחק ואמתך אל תבעתני:<p dir="rtl">
<span dir="rtl" class="inlineHeader" id="b29_Job, פרק יג, כב">כב</span>
וקרא ואנכי אענה או אדבר והשיבני:<p dir="rtl">
<span dir="rtl" class="inlineHeader" id="b29_Job, פרק יג, כג">כג</span>
כמה לי עונות וחטאות פשעי וחטאתי הדיעני:<p dir="rtl">
<span dir="rtl" class="inlineHeader" id="b29_Job, פרק יג, כד">כד</span>
למה פניך תסתיר ותחשבני לאויב לך:<p dir="rtl">
<span dir="rtl" class="inlineHeader" id="b29_Job, פרק יג, כה">כה</span>
העלה נדף תערוץ ואת קש יבש תרדף:<p dir="rtl">
<span dir="rtl" class="inlineHeader" id="b29_Job, פרק יג, כו">כו</span>
כי תכתב עלי מררות ותורישני עונות נעורי:<p dir="rtl">
<span dir="rtl" class="inlineHeader" id="b29_Job, פרק יג, כז">כז</span>
ותשם בסד רגלי ותשמור כל ארחותי על שרשי רגלי תתחקה:<p dir="rtl">
<span dir="rtl" class="inlineHeader" id="b29_Job, פרק יג, כח">כח</span>
והוא כרקב יבלה כבגד אכלו עש:<p dir="rtl">
<h3 dir="rtl" id="b29_Job, פרק יד">פרק-יד</h3><p dir="rtl">
<span dir="rtl" class="inlineHeader" id="b29_Job, פרק יד, א">א</span>
אדם ילוד אשה קצר ימים ושבע רגז:<p dir="rtl">
<span dir="rtl" class="inlineHeader" id="b29_Job, פרק יד, ב">ב</span>
כציץ יצא וימל ויברח כצל ולא יעמוד:<p dir="rtl">
<span dir="rtl" class="inlineHeader" id="b29_Job, פרק יד, ג">ג</span>
אף על זה פקחת עינך ואתי תביא במשפט עמך:<p dir="rtl">
<span dir="rtl" class="inlineHeader" id="b29_Job, פרק יד, ד">ד</span>
מי יתן טהור מטמא לא אחד:<p dir="rtl">
<span dir="rtl" class="inlineHeader" id="b29_Job, פרק יד, ה">ה</span>
אם חרוצים ימיו מספר חדשיו אתך חקו עשית ולא יעבור:<p dir="rtl">
<span dir="rtl" class="inlineHeader" id="b29_Job, פרק יד, ו">ו</span>
שעה מעליו ויחדל עד ירצה כשכיר יומו:<p dir="rtl">
<span dir="rtl" class="inlineHeader" id="b29_Job, פרק יד, ז">ז</span>
כי יש לעץ תקוה אם יכרת ועוד יחליף וינקתו לא תחדל:<p dir="rtl">
<span dir="rtl" class="inlineHeader" id="b29_Job, פרק יד, ח">ח</span>
אם יזקין בארץ שרשו ובעפר ימות גזעו:<p dir="rtl">
<span dir="rtl" class="inlineHeader" id="b29_Job, פרק יד, ט">ט</span>
מריח מים יפרח ועשה קציר כמו נטע:<p dir="rtl">
<span dir="rtl" class="inlineHeader" id="b29_Job, פרק יד, י">י</span>
וגבר ימות ויחלש ויגוע אדם ואיו:<p dir="rtl">
<span dir="rtl" class="inlineHeader" id="b29_Job, פרק יד, יא">יא</span>
אזלו מים מני ים ונהר יחרב ויבש:<p dir="rtl">
<span dir="rtl" class="inlineHeader" id="b29_Job, פרק יד, יב">יב</span>
ואיש שכב ולא יקום עד בלתי שמים לא יקיצו ולא יערו משנתם:<p dir="rtl">
<span dir="rtl" class="inlineHeader" id="b29_Job, פרק יד, יג">יג</span>
מי יתן בשאול תצפנני תסתירני עד שוב אפך תשית לי חק ותזכרני:<p dir="rtl">
<span dir="rtl" class="inlineHeader" id="b29_Job, פרק יד, יד">יד</span>
אם ימות גבר היחיה כל ימי צבאי איחל עד בוא חליפתי:<p dir="rtl">
<span dir="rtl" class="inlineHeader" id="b29_Job, פרק יד, טו">טו</span>
תקרא ואנכי אענך למעשה ידיך תכסף:<p dir="rtl">
<span dir="rtl" class="inlineHeader" id="b29_Job, פרק יד, טז">טז</span>
כי עתה צעדי תספור לא תשמור על חטאתי:<p dir="rtl">
<span dir="rtl" class="inlineHeader" id="b29_Job, פרק יד, יז">יז</span>
חתם בצרור פשעי ותטפל על עוני:<p dir="rtl">
<span dir="rtl" class="inlineHeader" id="b29_Job, פרק יד, יח">יח</span>
ואולם הר נופל יבול וצור יעתק ממקמו:<p dir="rtl">
<span dir="rtl" class="inlineHeader" id="b29_Job, פרק יד, יט">יט</span>
אבנים שחקו מים תשטף ספיחיה עפר ארץ ותקות אנוש האבדת:<p dir="rtl">
<span dir="rtl" class="inlineHeader" id="b29_Job, פרק יד, כ">כ</span>
תתקפהו לנצח ויהלך משנה פניו ותשלחהו:<p dir="rtl">
<span dir="rtl" class="inlineHeader" id="b29_Job, פרק יד, כא">כא</span>
יכבדו בניו ולא ידע ויצערו ולא יבין למו:<p dir="rtl">
<span dir="rtl" class="inlineHeader" id="b29_Job, פרק יד, כב">כב</span>
אך בשרו עליו יכאב ונפשו עליו תאבל:<p dir="rtl">
<h3 dir="rtl" id="b29_Job, פרק טו">פרק-טו</h3><p dir="rtl">
<span dir="rtl" class="inlineHeader" id="b29_Job, פרק טו, א">א</span>
ויען אליפז התימני ויאמר:<p dir="rtl">
<span dir="rtl" class="inlineHeader" id="b29_Job, פרק טו, ב">ב</span>
החכם יענה דעת רוח וימלא קדים בטנו:<p dir="rtl">
<span dir="rtl" class="inlineHeader" id="b29_Job, פרק טו, ג">ג</span>
הוכח בדבר לא יסכון ומלים לא יועיל בם:<p dir="rtl">
<span dir="rtl" class="inlineHeader" id="b29_Job, פרק טו, ד">ד</span>
אף אתה תפר יראה ותגרע שיחה לפני אל:<p dir="rtl">
<span dir="rtl" class="inlineHeader" id="b29_Job, פרק טו, ה">ה</span>
כי יאלף עונך פיך ותבחר לשון ערומים:<p dir="rtl">
<span dir="rtl" class="inlineHeader" id="b29_Job, פרק טו, ו">ו</span>
ירשיעך פיך ולא אני ושפתיך יענו בך:<p dir="rtl">
<span dir="rtl" class="inlineHeader" id="b29_Job, פרק טו, ז">ז</span>
הראישון אדם תולד ולפני גבעות חוללת:<p dir="rtl">
<span dir="rtl" class="inlineHeader" id="b29_Job, פרק טו, ח">ח</span>
הבסוד אלוה תשמע ותגרע אליך חכמה:<p dir="rtl">
<span dir="rtl" class="inlineHeader" id="b29_Job, פרק טו, ט">ט</span>
מה ידעת ולא נדע תבין ולא עמנו הוא:<p dir="rtl">
<span dir="rtl" class="inlineHeader" id="b29_Job, פרק טו, י">י</span>
גם שב גם ישיש בנו כביר מאביך ימים:<p dir="rtl">
<span dir="rtl" class="inlineHeader" id="b29_Job, פרק טו, יא">יא</span>
המעט ממך תנחמות אל ודבר לאט עמך:<p dir="rtl">
<span dir="rtl" class="inlineHeader" id="b29_Job, פרק טו, יב">יב</span>
מה יקחך לבך ומה ירזמון עיניך:<p dir="rtl">
<span dir="rtl" class="inlineHeader" id="b29_Job, פרק טו, יג">יג</span>
כי תשיב אל אל רוחך והצאת מפיך מלין:<p dir="rtl">
<span dir="rtl" class="inlineHeader" id="b29_Job, פרק טו, יד">יד</span>
מה אנוש כי יזכה וכי יצדק ילוד אשה:<p dir="rtl">
<span dir="rtl" class="inlineHeader" id="b29_Job, פרק טו, טו">טו</span>
הן בקדשו לא יאמין ושמים לא זכו בעיניו:<p dir="rtl">
<span dir="rtl" class="inlineHeader" id="b29_Job, פרק טו, טז">טז</span>
אף כי נתעב ונאלח איש שתה כמים עולה:<p dir="rtl">
<span dir="rtl" class="inlineHeader" id="b29_Job, פרק טו, יז">יז</span>
אחוך שמע לי וזה חזיתי ואספרה:<p dir="rtl">
<span dir="rtl" class="inlineHeader" id="b29_Job, פרק טו, יח">יח</span>
אשר חכמים יגידו ולא כחדו מאבותם:<p dir="rtl">
<span dir="rtl" class="inlineHeader" id="b29_Job, פרק טו, יט">יט</span>
להם לבדם נתנה הארץ ולא עבר זר בתוכם:<p dir="rtl">
<span dir="rtl" class="inlineHeader" id="b29_Job, פרק טו, כ">כ</span>
כל ימי רשע הוא מתחולל ומספר שנים נצפנו לעריץ:<p dir="rtl">
<span dir="rtl" class="inlineHeader" id="b29_Job, פרק טו, כא">כא</span>
קול פחדים באזניו בשלום שודד יבואנו:<p dir="rtl">
<span dir="rtl" class="inlineHeader" id="b29_Job, פרק טו, כב">כב</span>
לא יאמין שוב מני חשך וצפו הוא אלי חרב:<p dir="rtl">
<span dir="rtl" class="inlineHeader" id="b29_Job, פרק טו, כג">כג</span>
נדד הוא ללחם איה ידע כי נכון בידו יום חשך:<p dir="rtl">
<span dir="rtl" class="inlineHeader" id="b29_Job, פרק טו, כד">כד</span>
יבעתהו צר ומצוקה תתקפהו כמלך עתיד לכידור:<p dir="rtl">
<span dir="rtl" class="inlineHeader" id="b29_Job, פרק טו, כה">כה</span>
כי נטה אל אל ידו ואל שדי יתגבר:<p dir="rtl">
<span dir="rtl" class="inlineHeader" id="b29_Job, פרק טו, כו">כו</span>
ירוץ אליו בצואר בעבי גבי מגניו:<p dir="rtl">
<span dir="rtl" class="inlineHeader" id="b29_Job, פרק טו, כז">כז</span>
כי כסה פניו בחלבו ויעש פימה עלי כסל:<p dir="rtl">
<span dir="rtl" class="inlineHeader" id="b29_Job, פרק טו, כח">כח</span>
וישכון ערים נכחדות בתים לא ישבו למו אשר התעתדו לגלים:<p dir="rtl">
<span dir="rtl" class="inlineHeader" id="b29_Job, פרק טו, כט">כט</span>
לא יעשר ולא יקום חילו ולא יטה לארץ מנלם:<p dir="rtl">
<span dir="rtl" class="inlineHeader" id="b29_Job, פרק טו, ל">ל</span>
לא יסור מני חשך ינקתו תיבש שלהבת ויסור ברוח פיו:<p dir="rtl">
<span dir="rtl" class="inlineHeader" id="b29_Job, פרק טו, לא">לא</span>
אל יאמן בשו נתעה כי שוא תהיה תמורתו:<p dir="rtl">
<span dir="rtl" class="inlineHeader" id="b29_Job, פרק טו, לב">לב</span>
בלא יומו תמלא וכפתו לא רעננה:<p dir="rtl">
<span dir="rtl" class="inlineHeader" id="b29_Job, פרק טו, לג">לג</span>
יחמס כגפן בסרו וישלך כזית נצתו:<p dir="rtl">
<span dir="rtl" class="inlineHeader" id="b29_Job, פרק טו, לד">לד</span>
כי עדת חנף גלמוד ואש אכלה אהלי שחד:<p dir="rtl">
<span dir="rtl" class="inlineHeader" id="b29_Job, פרק טו, לה">לה</span>
הרה עמל וילד און ובטנם תכין מרמה:<p dir="rtl">
<h3 dir="rtl" id="b29_Job, פרק טז">פרק-טז</h3><p dir="rtl">
<span dir="rtl" class="inlineHeader" id="b29_Job, פרק טז, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק טז, ב">ב</span>
שמעתי כאלה רבות מנחמי עמל כלכם:<p dir="rtl">
<span dir="rtl" class="inlineHeader" id="b29_Job, פרק טז, ג">ג</span>
הקץ לדברי רוח או מה ימריצך כי תענה:<p dir="rtl">
<span dir="rtl" class="inlineHeader" id="b29_Job, פרק טז, ד">ד</span>
גם אנכי ככם אדברה לו יש נפשכם תחת נפשי אחבירה עליכם במלים ואניעה עליכם במו ראשי:<p dir="rtl">
<span dir="rtl" class="inlineHeader" id="b29_Job, פרק טז, ה">ה</span>
אאמצכם במו פי וניד שפתי יחשך:<p dir="rtl">
<span dir="rtl" class="inlineHeader" id="b29_Job, פרק טז, ו">ו</span>
אם אדברה לא יחשך כאבי ואחדלה מה מני יהלך:<p dir="rtl">
<span dir="rtl" class="inlineHeader" id="b29_Job, פרק טז, ז">ז</span>
אך עתה הלאני השמות כל עדתי:<p dir="rtl">
<span dir="rtl" class="inlineHeader" id="b29_Job, פרק טז, ח">ח</span>
ותקמטני לעד היה ויקם בי כחשי בפני יענה:<p dir="rtl">
<span dir="rtl" class="inlineHeader" id="b29_Job, פרק טז, ט">ט</span>
אפו טרף וישטמני חרק עלי בשניו צרי ילטוש עיניו לי:<p dir="rtl">
<span dir="rtl" class="inlineHeader" id="b29_Job, פרק טז, י">י</span>
פערו עלי בפיהם בחרפה הכו לחיי יחד עלי יתמלאון:<p dir="rtl">
<span dir="rtl" class="inlineHeader" id="b29_Job, פרק טז, יא">יא</span>
יסגירני אל אל עויל ועל ידי רשעים ירטני:<p dir="rtl">
<span dir="rtl" class="inlineHeader" id="b29_Job, פרק טז, יב">יב</span>
שלו הייתי ויפרפרני ואחז בערפי ויפצפצני ויקימני לו למטרה:<p dir="rtl">
<span dir="rtl" class="inlineHeader" id="b29_Job, פרק טז, יג">יג</span>
יסבו עלי רביו יפלח כליותי ולא יחמול ישפך לארץ מררתי:<p dir="rtl">
<span dir="rtl" class="inlineHeader" id="b29_Job, פרק טז, יד">יד</span>
יפרצני פרץ על פני פרץ ירץ עלי כגבור:<p dir="rtl">
<span dir="rtl" class="inlineHeader" id="b29_Job, פרק טז, טו">טו</span>
שק תפרתי עלי גלדי ועללתי בעפר קרני:<p dir="rtl">
<span dir="rtl" class="inlineHeader" id="b29_Job, פרק טז, טז">טז</span>
פני חמרמרה מני בכי ועל עפעפי צלמות:<p dir="rtl">
<span dir="rtl" class="inlineHeader" id="b29_Job, פרק טז, יז">יז</span>
על לא חמס בכפי ותפלתי זכה:<p dir="rtl">
<span dir="rtl" class="inlineHeader" id="b29_Job, פרק טז, יח">יח</span>
ארץ אל תכסי דמי ואל יהי מקום לזעקתי:<p dir="rtl">
<span dir="rtl" class="inlineHeader" id="b29_Job, פרק טז, יט">יט</span>
גם עתה הנה בשמים עדי ושהדי במרומים:<p dir="rtl">
<span dir="rtl" class="inlineHeader" id="b29_Job, פרק טז, כ">כ</span>
מליצי רעי אל אלוה דלפה עיני:<p dir="rtl">
<span dir="rtl" class="inlineHeader" id="b29_Job, פרק טז, כא">כא</span>
ויוכח לגבר עם אלוה ובן אדם לרעהו:<p dir="rtl">
<span dir="rtl" class="inlineHeader" id="b29_Job, פרק טז, כב">כב</span>
כי שנות מספר יאתיו וארח לא אשוב אהלך:<p dir="rtl">
<h3 dir="rtl" id="b29_Job, פרק יז">פרק-יז</h3><p dir="rtl">
<span dir="rtl" class="inlineHeader" id="b29_Job, פרק יז, א">א</span>
רוחי חבלה ימי נזעכו קברים לי:<p dir="rtl">
<span dir="rtl" class="inlineHeader" id="b29_Job, פרק יז, ב">ב</span>
אם לא התלים עמדי ובהמרותם תלן עיני:<p dir="rtl">
<span dir="rtl" class="inlineHeader" id="b29_Job, פרק יז, ג">ג</span>
שימה נא ערבני עמך מי הוא לידי יתקע:<p dir="rtl">
<span dir="rtl" class="inlineHeader" id="b29_Job, פרק יז, ד">ד</span>
כי לבם צפנת משכל על כן לא תרמם:<p dir="rtl">
<span dir="rtl" class="inlineHeader" id="b29_Job, פרק יז, ה">ה</span>
לחלק יגיד רעים ועיני בניו תכלנה:<p dir="rtl">
<span dir="rtl" class="inlineHeader" id="b29_Job, פרק יז, ו">ו</span>
והצגני למשל עמים ותפת לפנים אהיה:<p dir="rtl">
<span dir="rtl" class="inlineHeader" id="b29_Job, פרק יז, ז">ז</span>
ותכה מכעש עיני ויצרי כצל כלם:<p dir="rtl">
<span dir="rtl" class="inlineHeader" id="b29_Job, פרק יז, ח">ח</span>
ישמו ישרים על זאת ונקי על חנף יתערר:<p dir="rtl">
<span dir="rtl" class="inlineHeader" id="b29_Job, פרק יז, ט">ט</span>
ויאחז צדיק דרכו וטהר ידים יסיף אמץ:<p dir="rtl">
<span dir="rtl" class="inlineHeader" id="b29_Job, פרק יז, י">י</span>
ואולם כלם תשבו ובאו נא ולא אמצא בכם חכם:<p dir="rtl">
<span dir="rtl" class="inlineHeader" id="b29_Job, פרק יז, יא">יא</span>
ימי עברו זמתי נתקו מורשי לבבי:<p dir="rtl">
<span dir="rtl" class="inlineHeader" id="b29_Job, פרק יז, יב">יב</span>
לילה ליום ישימו אור קרוב מפני חשך:<p dir="rtl">
<span dir="rtl" class="inlineHeader" id="b29_Job, פרק יז, יג">יג</span>
אם אקוה שאול ביתי בחשך רפדתי יצועי:<p dir="rtl">
<span dir="rtl" class="inlineHeader" id="b29_Job, פרק יז, יד">יד</span>
לשחת קראתי אבי אתה אמי ואחתי לרמה:<p dir="rtl">
<span dir="rtl" class="inlineHeader" id="b29_Job, פרק יז, טו">טו</span>
ואיה אפו תקותי ותקותי מי ישורנה:<p dir="rtl">
<span dir="rtl" class="inlineHeader" id="b29_Job, פרק יז, טז">טז</span>
בדי שאל תרדנה אם יחד על עפר נחת:<p dir="rtl">
<h3 dir="rtl" id="b29_Job, פרק יח">פרק-יח</h3><p dir="rtl">
<span dir="rtl" class="inlineHeader" id="b29_Job, פרק יח, א">א</span>
ויען בלדד השחי ויאמר:<p dir="rtl">
<span dir="rtl" class="inlineHeader" id="b29_Job, פרק יח, ב">ב</span>
עד אנה תשימון קנצי למלין תבינו ואחר נדבר:<p dir="rtl">
<span dir="rtl" class="inlineHeader" id="b29_Job, פרק יח, ג">ג</span>
מדוע נחשבנו כבהמה נטמינו בעיניכם:<p dir="rtl">
<span dir="rtl" class="inlineHeader" id="b29_Job, פרק יח, ד">ד</span>
טרף נפשו באפו הלמענך תעזב ארץ ויעתק צור ממקמו:<p dir="rtl">
<span dir="rtl" class="inlineHeader" id="b29_Job, פרק יח, ה">ה</span>
גם אור רשעים ידעך ולא יגה שביב אשו:<p dir="rtl">
<span dir="rtl" class="inlineHeader" id="b29_Job, פרק יח, ו">ו</span>
אור חשך באהלו ונרו עליו ידעך:<p dir="rtl">
<span dir="rtl" class="inlineHeader" id="b29_Job, פרק יח, ז">ז</span>
יצרו צעדי אונו ותשליכהו עצתו:<p dir="rtl">
<span dir="rtl" class="inlineHeader" id="b29_Job, פרק יח, ח">ח</span>
כי שלח ברשת ברגליו ועל שבכה יתהלך:<p dir="rtl">
<span dir="rtl" class="inlineHeader" id="b29_Job, פרק יח, ט">ט</span>
יאחז בעקב פח יחזק עליו צמים:<p dir="rtl">
<span dir="rtl" class="inlineHeader" id="b29_Job, פרק יח, י">י</span>
טמון בארץ חבלו ומלכדתו עלי נתיב:<p dir="rtl">
<span dir="rtl" class="inlineHeader" id="b29_Job, פרק יח, יא">יא</span>
סביב בעתהו בלהות והפיצהו לרגליו:<p dir="rtl">
<span dir="rtl" class="inlineHeader" id="b29_Job, פרק יח, יב">יב</span>
יהי רעב אנו ואיד נכון לצלעו:<p dir="rtl">
<span dir="rtl" class="inlineHeader" id="b29_Job, פרק יח, יג">יג</span>
יאכל בדי עורו יאכל בדיו בכור מות:<p dir="rtl">
<span dir="rtl" class="inlineHeader" id="b29_Job, פרק יח, יד">יד</span>
ינתק מאהלו מבטחו ותצעדהו למלך בלהות:<p dir="rtl">
<span dir="rtl" class="inlineHeader" id="b29_Job, פרק יח, טו">טו</span>
תשכון באהלו מבלי לו יזרה על נוהו גפרית:<p dir="rtl">
<span dir="rtl" class="inlineHeader" id="b29_Job, פרק יח, טז">טז</span>
מתחת שרשיו יבשו וממעל ימל קצירו:<p dir="rtl">
<span dir="rtl" class="inlineHeader" id="b29_Job, פרק יח, יז">יז</span>
זכרו אבד מני ארץ ולא שם לו על פני חוץ:<p dir="rtl">
<span dir="rtl" class="inlineHeader" id="b29_Job, פרק יח, יח">יח</span>
יהדפהו מאור אל חשך ומתבל ינדהו:<p dir="rtl">
<span dir="rtl" class="inlineHeader" id="b29_Job, פרק יח, יט">יט</span>
לא נין לו ולא נכד בעמו ואין שריד במגוריו:<p dir="rtl">
<span dir="rtl" class="inlineHeader" id="b29_Job, פרק יח, כ">כ</span>
על יומו נשמו אחרנים וקדמנים אחזו שער:<p dir="rtl">
<span dir="rtl" class="inlineHeader" id="b29_Job, פרק יח, כא">כא</span>
אך אלה משכנות עול וזה מקום לא ידע אל:<p dir="rtl">
<h3 dir="rtl" id="b29_Job, פרק יט">פרק-יט</h3><p dir="rtl">
<span dir="rtl" class="inlineHeader" id="b29_Job, פרק יט, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק יט, ב">ב</span>
עד אנה תוגיון נפשי ותדכאונני במלים:<p dir="rtl">
<span dir="rtl" class="inlineHeader" id="b29_Job, פרק יט, ג">ג</span>
זה עשר פעמים תכלימוני לא תבשו תהכרו לי:<p dir="rtl">
<span dir="rtl" class="inlineHeader" id="b29_Job, פרק יט, ד">ד</span>
ואף אמנם שגיתי אתי תלין משוגתי:<p dir="rtl">
<span dir="rtl" class="inlineHeader" id="b29_Job, פרק יט, ה">ה</span>
אם אמנם עלי תגדילו ותוכיחו עלי חרפתי:<p dir="rtl">
<span dir="rtl" class="inlineHeader" id="b29_Job, פרק יט, ו">ו</span>
דעו אפו כי אלוה עותני ומצודו עלי הקיף:<p dir="rtl">
<span dir="rtl" class="inlineHeader" id="b29_Job, פרק יט, ז">ז</span>
הן אצעק חמס ולא אענה אשוע ואין משפט:<p dir="rtl">
<span dir="rtl" class="inlineHeader" id="b29_Job, פרק יט, ח">ח</span>
ארחי גדר ולא אעבור ועל נתיבותי חשך ישים:<p dir="rtl">
<span dir="rtl" class="inlineHeader" id="b29_Job, פרק יט, ט">ט</span>
כבודי מעלי הפשיט ויסר עטרת ראשי:<p dir="rtl">
<span dir="rtl" class="inlineHeader" id="b29_Job, פרק יט, י">י</span>
יתצני סביב ואלך ויסע כעץ תקותי:<p dir="rtl">
<span dir="rtl" class="inlineHeader" id="b29_Job, פרק יט, יא">יא</span>
ויחר עלי אפו ויחשבני לו כצריו:<p dir="rtl">
<span dir="rtl" class="inlineHeader" id="b29_Job, פרק יט, יב">יב</span>
יחד יבאו גדודיו ויסלו עלי דרכם ויחנו סביב לאהלי:<p dir="rtl">
<span dir="rtl" class="inlineHeader" id="b29_Job, פרק יט, יג">יג</span>
אחי מעלי הרחיק וידעי אך זרו ממני:<p dir="rtl">
<span dir="rtl" class="inlineHeader" id="b29_Job, פרק יט, יד">יד</span>
חדלו קרובי ומידעי שכחוני:<p dir="rtl">
<span dir="rtl" class="inlineHeader" id="b29_Job, פרק יט, טו">טו</span>
גרי ביתי ואמהתי לזר תחשבני נכרי הייתי בעיניהם:<p dir="rtl">
<span dir="rtl" class="inlineHeader" id="b29_Job, פרק יט, טז">טז</span>
לעבדי קראתי ולא יענה במו פי אתחנן לו:<p dir="rtl">
<span dir="rtl" class="inlineHeader" id="b29_Job, פרק יט, יז">יז</span>
רוחי זרה לאשתי וחנתי לבני בטני:<p dir="rtl">
<span dir="rtl" class="inlineHeader" id="b29_Job, פרק יט, יח">יח</span>
גם עוילים מאסו בי אקומה וידברו בי:<p dir="rtl">
<span dir="rtl" class="inlineHeader" id="b29_Job, פרק יט, יט">יט</span>
תעבוני כל מתי סודי וזה אהבתי נהפכו בי:<p dir="rtl">
<span dir="rtl" class="inlineHeader" id="b29_Job, פרק יט, כ">כ</span>
בעורי ובבשרי דבקה עצמי ואתמלטה בעור שני:<p dir="rtl">
<span dir="rtl" class="inlineHeader" id="b29_Job, פרק יט, כא">כא</span>
חנני חנני אתם רעי כי יד אלוה נגעה בי:<p dir="rtl">
<span dir="rtl" class="inlineHeader" id="b29_Job, פרק יט, כב">כב</span>
למה תרדפני כמו אל ומבשרי לא תשבעו:<p dir="rtl">
<span dir="rtl" class="inlineHeader" id="b29_Job, פרק יט, כג">כג</span>
מי יתן אפו ויכתבון מלי מי יתן בספר ויחקו:<p dir="rtl">
<span dir="rtl" class="inlineHeader" id="b29_Job, פרק יט, כד">כד</span>
בעט ברזל ועפרת לעד בצור יחצבון:<p dir="rtl">
<span dir="rtl" class="inlineHeader" id="b29_Job, פרק יט, כה">כה</span>
ואני ידעתי גאלי חי ואחרון על עפר יקום:<p dir="rtl">
<span dir="rtl" class="inlineHeader" id="b29_Job, פרק יט, כו">כו</span>
ואחר עורי נקפו זאת ומבשרי אחזה אלוה:<p dir="rtl">
<span dir="rtl" class="inlineHeader" id="b29_Job, פרק יט, כז">כז</span>
אשר אני אחזה לי ועיני ראו ולא זר כלו כליתי בחקי:<p dir="rtl">
<span dir="rtl" class="inlineHeader" id="b29_Job, פרק יט, כח">כח</span>
כי תאמרו מה נרדף לו ושרש דבר נמצא בי:<p dir="rtl">
<span dir="rtl" class="inlineHeader" id="b29_Job, פרק יט, כט">כט</span>
גורו לכם מפני חרב כי חמה עונות חרב למען תדעון שדין<p dir="rtl">
<h3 dir="rtl" id="b29_Job, פרק כ">פרק-כ</h3><p dir="rtl">
<span dir="rtl" class="inlineHeader" id="b29_Job, פרק כ, א">א</span>
ויען צפר הנעמתי ויאמר:<p dir="rtl">
<span dir="rtl" class="inlineHeader" id="b29_Job, פרק כ, ב">ב</span>
לכן שעפי ישיבוני ובעבור חושי בי:<p dir="rtl">
<span dir="rtl" class="inlineHeader" id="b29_Job, פרק כ, ג">ג</span>
מוסר כלמתי אשמע ורוח מבינתי יענני:<p dir="rtl">
<span dir="rtl" class="inlineHeader" id="b29_Job, פרק כ, ד">ד</span>
הזאת ידעת מני עד מני שים אדם עלי ארץ:<p dir="rtl">
<span dir="rtl" class="inlineHeader" id="b29_Job, פרק כ, ה">ה</span>
כי רננת רשעים מקרוב ושמחת חנף עדי רגע:<p dir="rtl">
<span dir="rtl" class="inlineHeader" id="b29_Job, פרק כ, ו">ו</span>
אם יעלה לשמים שיאו וראשו לעב יגיע:<p dir="rtl">
<span dir="rtl" class="inlineHeader" id="b29_Job, פרק כ, ז">ז</span>
כגללו לנצח יאבד ראיו יאמרו איו:<p dir="rtl">
<span dir="rtl" class="inlineHeader" id="b29_Job, פרק כ, ח">ח</span>
כחלום יעוף ולא ימצאוהו וידד כחזיון לילה:<p dir="rtl">
<span dir="rtl" class="inlineHeader" id="b29_Job, פרק כ, ט">ט</span>
עין שזפתו ולא תוסיף ולא עוד תשורנו מקומו:<p dir="rtl">
<span dir="rtl" class="inlineHeader" id="b29_Job, פרק כ, י">י</span>
בניו ירצו דלים וידיו תשבנה אונו:<p dir="rtl">
<span dir="rtl" class="inlineHeader" id="b29_Job, פרק כ, יא">יא</span>
עצמותיו מלאו עלומו ועמו על עפר תשכב:<p dir="rtl">
<span dir="rtl" class="inlineHeader" id="b29_Job, פרק כ, יב">יב</span>
אם תמתיק בפיו רעה יכחידנה תחת לשונו:<p dir="rtl">
<span dir="rtl" class="inlineHeader" id="b29_Job, פרק כ, יג">יג</span>
יחמל עליה ולא יעזבנה וימנענה בתוך חכו:<p dir="rtl">
<span dir="rtl" class="inlineHeader" id="b29_Job, פרק כ, יד">יד</span>
לחמו במעיו נהפך מרורת פתנים בקרבו:<p dir="rtl">
<span dir="rtl" class="inlineHeader" id="b29_Job, פרק כ, טו">טו</span>
חיל בלע ויקאנו מבטנו יורשנו אל:<p dir="rtl">
<span dir="rtl" class="inlineHeader" id="b29_Job, פרק כ, טז">טז</span>
ראש פתנים יינק תהרגהו לשון אפעה:<p dir="rtl">
<span dir="rtl" class="inlineHeader" id="b29_Job, פרק כ, יז">יז</span>
אל ירא בפלגות נהרי נחלי דבש וחמאה:<p dir="rtl">
<span dir="rtl" class="inlineHeader" id="b29_Job, פרק כ, יח">יח</span>
משיב יגע ולא יבלע כחיל תמורתו ולא יעלס:<p dir="rtl">
<span dir="rtl" class="inlineHeader" id="b29_Job, פרק כ, יט">יט</span>
כי רצץ עזב דלים בית גזל ולא יבנהו:<p dir="rtl">
<span dir="rtl" class="inlineHeader" id="b29_Job, פרק כ, כ">כ</span>
כי לא ידע שלו בבטנו בחמודו לא ימלט:<p dir="rtl">
<span dir="rtl" class="inlineHeader" id="b29_Job, פרק כ, כא">כא</span>
אין שריד לאכלו על כן לא יחיל טובו:<p dir="rtl">
<span dir="rtl" class="inlineHeader" id="b29_Job, פרק כ, כב">כב</span>
במלאות שפקו יצר לו כל יד עמל תבואנו:<p dir="rtl">
<span dir="rtl" class="inlineHeader" id="b29_Job, פרק כ, כג">כג</span>
יהי למלא בטנו ישלח בו חרון אפו וימטר עלימו בלחומו:<p dir="rtl">
<span dir="rtl" class="inlineHeader" id="b29_Job, פרק כ, כד">כד</span>
יברח מנשק ברזל תחלפהו קשת נחושה:<p dir="rtl">
<span dir="rtl" class="inlineHeader" id="b29_Job, פרק כ, כה">כה</span>
שלף ויצא מגוה וברק ממררתו יהלך עליו אמים:<p dir="rtl">
<span dir="rtl" class="inlineHeader" id="b29_Job, פרק כ, כו">כו</span>
כל חשך טמון לצפוניו תאכלהו אש לא נפח ירע שריד באהלו:<p dir="rtl">
<span dir="rtl" class="inlineHeader" id="b29_Job, פרק כ, כז">כז</span>
יגלו שמים עונו וארץ מתקוממה לו:<p dir="rtl">
<span dir="rtl" class="inlineHeader" id="b29_Job, פרק כ, כח">כח</span>
יגל יבול ביתו נגרות ביום אפו:<p dir="rtl">
<span dir="rtl" class="inlineHeader" id="b29_Job, פרק כ, כט">כט</span>
זה חלק אדם רשע מאלהים ונחלת אמרו מאל:<p dir="rtl">
<h3 dir="rtl" id="b29_Job, פרק כא">פרק-כא</h3><p dir="rtl">
<span dir="rtl" class="inlineHeader" id="b29_Job, פרק כא, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק כא, ב">ב</span>
שמעו שמוע מלתי ותהי זאת תנחומתיכם:<p dir="rtl">
<span dir="rtl" class="inlineHeader" id="b29_Job, פרק כא, ג">ג</span>
שאוני ואנכי אדבר ואחר דברי תלעיג:<p dir="rtl">
<span dir="rtl" class="inlineHeader" id="b29_Job, פרק כא, ד">ד</span>
האנכי לאדם שיחי ואם מדוע לא תקצר רוחי:<p dir="rtl">
<span dir="rtl" class="inlineHeader" id="b29_Job, פרק כא, ה">ה</span>
פנו אלי והשמו ושימו יד על פה:<p dir="rtl">
<span dir="rtl" class="inlineHeader" id="b29_Job, פרק כא, ו">ו</span>
ואם זכרתי ונבהלתי ואחז בשרי פלצות:<p dir="rtl">
<span dir="rtl" class="inlineHeader" id="b29_Job, פרק כא, ז">ז</span>
מדוע רשעים יחיו עתקו גם גברו חיל:<p dir="rtl">
<span dir="rtl" class="inlineHeader" id="b29_Job, פרק כא, ח">ח</span>
זרעם נכון לפניהם עמם וצאצאיהם לעיניהם:<p dir="rtl">
<span dir="rtl" class="inlineHeader" id="b29_Job, פרק כא, ט">ט</span>
בתיהם שלום מפחד ולא שבט אלוה עליהם:<p dir="rtl">
<span dir="rtl" class="inlineHeader" id="b29_Job, פרק כא, י">י</span>
שורו עבר ולא יגעל תפלט פרתו ולא תשכל:<p dir="rtl">
<span dir="rtl" class="inlineHeader" id="b29_Job, פרק כא, יא">יא</span>
ישלחו כצאן עויליהם וילדיהם ירקדון:<p dir="rtl">
<span dir="rtl" class="inlineHeader" id="b29_Job, פרק כא, יב">יב</span>
ישאו כתף וכנור וישמחו לקול עוגב:<p dir="rtl">
<span dir="rtl" class="inlineHeader" id="b29_Job, פרק כא, יג">יג</span>
יבלו בטוב ימיהם וברגע שאול יחתו:<p dir="rtl">
<span dir="rtl" class="inlineHeader" id="b29_Job, פרק כא, יד">יד</span>
ויאמרו לאל סור ממנו ודעת דרכיך לא חפצנו:<p dir="rtl">
<span dir="rtl" class="inlineHeader" id="b29_Job, פרק כא, טו">טו</span>
מה שדי כי נעבדנו ומה נועיל כי נפגע בו:<p dir="rtl">
<span dir="rtl" class="inlineHeader" id="b29_Job, פרק כא, טז">טז</span>
הן לא בידם טובם עצת רשעים רחקה מני:<p dir="rtl">
<span dir="rtl" class="inlineHeader" id="b29_Job, פרק כא, יז">יז</span>
כמה נר רשעים ידעך ויבא עלימו אידם חבלים יחלק באפו:<p dir="rtl">
<span dir="rtl" class="inlineHeader" id="b29_Job, פרק כא, יח">יח</span>
יהיו כתבן לפני רוח וכמץ גנבתו סופה:<p dir="rtl">
<span dir="rtl" class="inlineHeader" id="b29_Job, פרק כא, יט">יט</span>
אלוה יצפן לבניו אונו ישלם אליו וידע:<p dir="rtl">
<span dir="rtl" class="inlineHeader" id="b29_Job, פרק כא, כ">כ</span>
יראו עינו כידו ומחמת שדי ישתה:<p dir="rtl">
<span dir="rtl" class="inlineHeader" id="b29_Job, פרק כא, כא">כא</span>
כי מה חפצו בביתו אחריו ומספר חדשיו חצצו:<p dir="rtl">
<span dir="rtl" class="inlineHeader" id="b29_Job, פרק כא, כב">כב</span>
הלאל ילמד דעת והוא רמים ישפוט:<p dir="rtl">
<span dir="rtl" class="inlineHeader" id="b29_Job, פרק כא, כג">כג</span>
זה ימות בעצם תמו כלו שלאנן ושליו:<p dir="rtl">
<span dir="rtl" class="inlineHeader" id="b29_Job, פרק כא, כד">כד</span>
עטיניו מלאו חלב ומח עצמותיו ישקה:<p dir="rtl">
<span dir="rtl" class="inlineHeader" id="b29_Job, פרק כא, כה">כה</span>
וזה ימות בנפש מרה ולא אכל בטובה:<p dir="rtl">
<span dir="rtl" class="inlineHeader" id="b29_Job, פרק כא, כו">כו</span>
יחד על עפר ישכבו ורמה תכסה עליהם:<p dir="rtl">
<span dir="rtl" class="inlineHeader" id="b29_Job, פרק כא, כז">כז</span>
הן ידעתי מחשבותיכם ומזמות עלי תחמסו:<p dir="rtl">
<span dir="rtl" class="inlineHeader" id="b29_Job, פרק כא, כח">כח</span>
כי תאמרו איה בית נדיב ואיה אהל משכנות רשעים:<p dir="rtl">
<span dir="rtl" class="inlineHeader" id="b29_Job, פרק כא, כט">כט</span>
הלא שאלתם עוברי דרך ואתתם לא תנכרו:<p dir="rtl">
<span dir="rtl" class="inlineHeader" id="b29_Job, פרק כא, ל">ל</span>
כי ליום איד יחשך רע ליום עברות יובלו:<p dir="rtl">
<span dir="rtl" class="inlineHeader" id="b29_Job, פרק כא, לא">לא</span>
מי יגיד על פניו דרכו והוא עשה מי ישלם לו:<p dir="rtl">
<span dir="rtl" class="inlineHeader" id="b29_Job, פרק כא, לב">לב</span>
והוא לקברות יובל ועל גדיש ישקוד:<p dir="rtl">
<span dir="rtl" class="inlineHeader" id="b29_Job, פרק כא, לג">לג</span>
מתקו לו רגבי נחל ואחריו כל אדם ימשוך ולפניו אין מספר:<p dir="rtl">
<span dir="rtl" class="inlineHeader" id="b29_Job, פרק כא, לד">לד</span>
ואיך תנחמוני הבל ותשובתיכם נשאר מעל:<p dir="rtl">
<h3 dir="rtl" id="b29_Job, פרק כב">פרק-כב</h3><p dir="rtl">
<span dir="rtl" class="inlineHeader" id="b29_Job, פרק כב, א">א</span>
ויען אליפז התמני ויאמר:<p dir="rtl">
<span dir="rtl" class="inlineHeader" id="b29_Job, פרק כב, ב">ב</span>
הלאל יסכן גבר כי יסכן עלימו משכיל:<p dir="rtl">
<span dir="rtl" class="inlineHeader" id="b29_Job, פרק כב, ג">ג</span>
החפץ לשדי כי תצדק ואם בצע כי תתם דרכיך:<p dir="rtl">
<span dir="rtl" class="inlineHeader" id="b29_Job, פרק כב, ד">ד</span>
המיראתך יכיחך יבוא עמך במשפט:<p dir="rtl">
<span dir="rtl" class="inlineHeader" id="b29_Job, פרק כב, ה">ה</span>
הלא רעתך רבה ואין קץ לעונתיך:<p dir="rtl">
<span dir="rtl" class="inlineHeader" id="b29_Job, פרק כב, ו">ו</span>
כי תחבל אחיך חנם ובגדי ערומים תפשיט:<p dir="rtl">
<span dir="rtl" class="inlineHeader" id="b29_Job, פרק כב, ז">ז</span>
לא מים עיף תשקה ומרעב תמנע לחם:<p dir="rtl">
<span dir="rtl" class="inlineHeader" id="b29_Job, פרק כב, ח">ח</span>
ואיש זרוע לו הארץ ונשוא פנים ישב בה:<p dir="rtl">
<span dir="rtl" class="inlineHeader" id="b29_Job, פרק כב, ט">ט</span>
אלמנות שלחת ריקם וזרעות יתמים ידכא:<p dir="rtl">
<span dir="rtl" class="inlineHeader" id="b29_Job, פרק כב, י">י</span>
על כן סביבותיך פחים ויבהלך פחד פתאם:<p dir="rtl">
<span dir="rtl" class="inlineHeader" id="b29_Job, פרק כב, יא">יא</span>
או חשך לא תראה ושפעת מים תכסך:<p dir="rtl">
<span dir="rtl" class="inlineHeader" id="b29_Job, פרק כב, יב">יב</span>
הלא אלוה גבה שמים וראה ראש כוכבים כי רמו:<p dir="rtl">
<span dir="rtl" class="inlineHeader" id="b29_Job, פרק כב, יג">יג</span>
ואמרת מה ידע אל הבעד ערפל ישפוט:<p dir="rtl">
<span dir="rtl" class="inlineHeader" id="b29_Job, פרק כב, יד">יד</span>
עבים סתר לו ולא יראה וחוג שמים יתהלך:<p dir="rtl">
<span dir="rtl" class="inlineHeader" id="b29_Job, פרק כב, טו">טו</span>
הארח עולם תשמר אשר דרכו מתי און:<p dir="rtl">
<span dir="rtl" class="inlineHeader" id="b29_Job, פרק כב, טז">טז</span>
אשר קמטו ולא עת נהר יוצק יסודם:<p dir="rtl">
<span dir="rtl" class="inlineHeader" id="b29_Job, פרק כב, יז">יז</span>
האמרים לאל סור ממנו ומה יפעל שדי למו:<p dir="rtl">
<span dir="rtl" class="inlineHeader" id="b29_Job, פרק כב, יח">יח</span>
והוא מלא בתיהם טוב ועצת רשעים רחקה מני:<p dir="rtl">
<span dir="rtl" class="inlineHeader" id="b29_Job, פרק כב, יט">יט</span>
יראו צדיקים וישמחו ונקי ילעג למו:<p dir="rtl">
<span dir="rtl" class="inlineHeader" id="b29_Job, פרק כב, כ">כ</span>
אם לא נכחד קימנו ויתרם אכלה אש:<p dir="rtl">
<span dir="rtl" class="inlineHeader" id="b29_Job, פרק כב, כא">כא</span>
הסכן נא עמו ושלם בהם תבואתך טובה:<p dir="rtl">
<span dir="rtl" class="inlineHeader" id="b29_Job, פרק כב, כב">כב</span>
קח נא מפיו תורה ושים אמריו בלבבך:<p dir="rtl">
<span dir="rtl" class="inlineHeader" id="b29_Job, פרק כב, כג">כג</span>
אם תשוב עד שדי תבנה תרחיק עולה מאהלך:<p dir="rtl">
<span dir="rtl" class="inlineHeader" id="b29_Job, פרק כב, כד">כד</span>
ושית על עפר בצר ובצור נחלים אופיר:<p dir="rtl">
<span dir="rtl" class="inlineHeader" id="b29_Job, פרק כב, כה">כה</span>
והיה שדי בצריך וכסף תועפות לך:<p dir="rtl">
<span dir="rtl" class="inlineHeader" id="b29_Job, פרק כב, כו">כו</span>
כי אז על שדי תתענג ותשא אל אלוה פניך:<p dir="rtl">
<span dir="rtl" class="inlineHeader" id="b29_Job, פרק כב, כז">כז</span>
תעתיר אליו וישמעך ונדריך תשלם:<p dir="rtl">
<span dir="rtl" class="inlineHeader" id="b29_Job, פרק כב, כח">כח</span>
ותגזר אומר ויקם לך ועל דרכיך נגה אור:<p dir="rtl">
<span dir="rtl" class="inlineHeader" id="b29_Job, פרק כב, כט">כט</span>
כי השפילו ותאמר גוה ושח עינים יושע:<p dir="rtl">
<span dir="rtl" class="inlineHeader" id="b29_Job, פרק כב, ל">ל</span>
ימלט אי נקי ונמלט בבר כפיך:<p dir="rtl">
<h3 dir="rtl" id="b29_Job, פרק כג">פרק-כג</h3><p dir="rtl">
<span dir="rtl" class="inlineHeader" id="b29_Job, פרק כג, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק כג, ב">ב</span>
גם היום מרי שחי ידי כבדה על אנחתי:<p dir="rtl">
<span dir="rtl" class="inlineHeader" id="b29_Job, פרק כג, ג">ג</span>
מי יתן ידעתי ואמצאהו אבוא עד תכונתו:<p dir="rtl">
<span dir="rtl" class="inlineHeader" id="b29_Job, פרק כג, ד">ד</span>
אערכה לפניו משפט ופי אמלא תוכחות:<p dir="rtl">
<span dir="rtl" class="inlineHeader" id="b29_Job, פרק כג, ה">ה</span>
אדעה מלים יענני ואבינה מה יאמר לי:<p dir="rtl">
<span dir="rtl" class="inlineHeader" id="b29_Job, פרק כג, ו">ו</span>
הברב כח יריב עמדי לא אך הוא ישם בי:<p dir="rtl">
<span dir="rtl" class="inlineHeader" id="b29_Job, פרק כג, ז">ז</span>
שם ישר נוכח עמו ואפלטה לנצח משפטי:<p dir="rtl">
<span dir="rtl" class="inlineHeader" id="b29_Job, פרק כג, ח">ח</span>
הן קדם אהלך ואיננו ואחור ולא אבין לו:<p dir="rtl">
<span dir="rtl" class="inlineHeader" id="b29_Job, פרק כג, ט">ט</span>
שמאול בעשתו ולא אחז יעטף ימין ולא אראה:<p dir="rtl">
<span dir="rtl" class="inlineHeader" id="b29_Job, פרק כג, י">י</span>
כי ידע דרך עמדי בחנני כזהב אצא:<p dir="rtl">
<span dir="rtl" class="inlineHeader" id="b29_Job, פרק כג, יא">יא</span>
באשרו אחזה רגלי דרכו שמרתי ולא אט:<p dir="rtl">
<span dir="rtl" class="inlineHeader" id="b29_Job, פרק כג, יב">יב</span>
מצות שפתיו ולא אמיש מחקי צפנתי אמרי פיו:<p dir="rtl">
<span dir="rtl" class="inlineHeader" id="b29_Job, פרק כג, יג">יג</span>
והוא באחד ומי ישיבנו ונפשו אותה ויעש:<p dir="rtl">
<span dir="rtl" class="inlineHeader" id="b29_Job, פרק כג, יד">יד</span>
כי ישלים חקי וכהנה רבות עמו:<p dir="rtl">
<span dir="rtl" class="inlineHeader" id="b29_Job, פרק כג, טו">טו</span>
על כן מפניו אבהל אתבונן ואפחד ממנו:<p dir="rtl">
<span dir="rtl" class="inlineHeader" id="b29_Job, פרק כג, טז">טז</span>
ואל הרך לבי ושדי הבהילני:<p dir="rtl">
<span dir="rtl" class="inlineHeader" id="b29_Job, פרק כג, יז">יז</span>
כי לא נצמתי מפני חשך ומפני כסה אפל:<p dir="rtl">
<h3 dir="rtl" id="b29_Job, פרק כד">פרק-כד</h3><p dir="rtl">
<span dir="rtl" class="inlineHeader" id="b29_Job, פרק כד, א">א</span>
מדוע משדי לא נצפנו עתים וידעו לא חזו ימיו:<p dir="rtl">
<span dir="rtl" class="inlineHeader" id="b29_Job, פרק כד, ב">ב</span>
גבלות ישיגו עדר גזלו וירעו:<p dir="rtl">
<span dir="rtl" class="inlineHeader" id="b29_Job, פרק כד, ג">ג</span>
חמור יתומים ינהגו יחבלו שור אלמנה:<p dir="rtl">
<span dir="rtl" class="inlineHeader" id="b29_Job, פרק כד, ד">ד</span>
יטו אביונים מדרך יחד חבאו עניי ארץ:<p dir="rtl">
<span dir="rtl" class="inlineHeader" id="b29_Job, פרק כד, ה">ה</span>
הן פראים במדבר יצאו בפעלם משחרי לטרף ערבה לו לחם לנערים:<p dir="rtl">
<span dir="rtl" class="inlineHeader" id="b29_Job, פרק כד, ו">ו</span>
בשדה בלילו יקצירו וכרם רשע ילקשו:<p dir="rtl">
<span dir="rtl" class="inlineHeader" id="b29_Job, פרק כד, ז">ז</span>
ערום ילינו מבלי לבוש ואין כסות בקרה:<p dir="rtl">
<span dir="rtl" class="inlineHeader" id="b29_Job, פרק כד, ח">ח</span>
מזרם הרים ירטבו ומבלי מחסה חבקו צור:<p dir="rtl">
<span dir="rtl" class="inlineHeader" id="b29_Job, פרק כד, ט">ט</span>
יגזלו משד יתום ועל עני יחבלו:<p dir="rtl">
<span dir="rtl" class="inlineHeader" id="b29_Job, פרק כד, י">י</span>
ערום הלכו בלי לבוש ורעבים נשאו עמר:<p dir="rtl">
<span dir="rtl" class="inlineHeader" id="b29_Job, פרק כד, יא">יא</span>
בין שורתם יצהירו יקבים דרכו ויצמאו:<p dir="rtl">
<span dir="rtl" class="inlineHeader" id="b29_Job, פרק כד, יב">יב</span>
מעיר מתים ינאקו ונפש חללים תשוע ואלוה לא ישים תפלה:<p dir="rtl">
<span dir="rtl" class="inlineHeader" id="b29_Job, פרק כד, יג">יג</span>
המה היו במרדי אור לא הכירו דרכיו ולא ישבו בנתיבתיו:<p dir="rtl">
<span dir="rtl" class="inlineHeader" id="b29_Job, פרק כד, יד">יד</span>
לאור יקום רוצח יקטל עני ואביון ובלילה יהי כגנב:<p dir="rtl">
<span dir="rtl" class="inlineHeader" id="b29_Job, פרק כד, טו">טו</span>
ועין נאף שמרה נשף לאמר לא תשורני עין וסתר פנים ישים:<p dir="rtl">
<span dir="rtl" class="inlineHeader" id="b29_Job, פרק כד, טז">טז</span>
חתר בחשך בתים יומם חתמו למו לא ידעו אור:<p dir="rtl">
<span dir="rtl" class="inlineHeader" id="b29_Job, פרק כד, יז">יז</span>
כי יחדו בקר למו צלמות כי יכיר בלהות צלמות:<p dir="rtl">
<span dir="rtl" class="inlineHeader" id="b29_Job, פרק כד, יח">יח</span>
קל הוא על פני מים תקלל חלקתם בארץ לא יפנה דרך כרמים:<p dir="rtl">
<span dir="rtl" class="inlineHeader" id="b29_Job, פרק כד, יט">יט</span>
ציה גם חם יגזלו מימי שלג שאול חטאו:<p dir="rtl">
<span dir="rtl" class="inlineHeader" id="b29_Job, פרק כד, כ">כ</span>
ישכחהו רחם מתקו רמה עוד לא יזכר ותשבר כעץ עולה:<p dir="rtl">
<span dir="rtl" class="inlineHeader" id="b29_Job, פרק כד, כא">כא</span>
רעה עקרה לא תלד ואלמנה לא ייטיב:<p dir="rtl">
<span dir="rtl" class="inlineHeader" id="b29_Job, פרק כד, כב">כב</span>
ומשך אבירים בכחו יקום ולא יאמין בחיין:<p dir="rtl">
<span dir="rtl" class="inlineHeader" id="b29_Job, פרק כד, כג">כג</span>
יתן לו לבטח וישען ועיניהו על דרכיהם:<p dir="rtl">
<span dir="rtl" class="inlineHeader" id="b29_Job, פרק כד, כד">כד</span>
רומו מעט ואיננו והמכו ככל יקפצון וכראש שבלת ימלו:<p dir="rtl">
<span dir="rtl" class="inlineHeader" id="b29_Job, פרק כד, כה">כה</span>
ואם לא אפו מי יכזיבני וישם לאל מלתי:<p dir="rtl">
<h3 dir="rtl" id="b29_Job, פרק כה">פרק-כה</h3><p dir="rtl">
<span dir="rtl" class="inlineHeader" id="b29_Job, פרק כה, א">א</span>
ויען בלדד השחי ויאמר:<p dir="rtl">
<span dir="rtl" class="inlineHeader" id="b29_Job, פרק כה, ב">ב</span>
המשל ופחד עמו עשה שלום במרומיו:<p dir="rtl">
<span dir="rtl" class="inlineHeader" id="b29_Job, פרק כה, ג">ג</span>
היש מספר לגדודיו ועל מי לא יקום אורהו:<p dir="rtl">
<span dir="rtl" class="inlineHeader" id="b29_Job, פרק כה, ד">ד</span>
ומה יצדק אנוש עם אל ומה יזכה ילוד אשה:<p dir="rtl">
<span dir="rtl" class="inlineHeader" id="b29_Job, פרק כה, ה">ה</span>
הן עד ירח ולא יאהיל וכוכבים לא זכו בעיניו:<p dir="rtl">
<span dir="rtl" class="inlineHeader" id="b29_Job, פרק כה, ו">ו</span>
אף כי אנוש רמה ובן אדם תולעה:<p dir="rtl">
<h3 dir="rtl" id="b29_Job, פרק כו">פרק-כו</h3><p dir="rtl">
<span dir="rtl" class="inlineHeader" id="b29_Job, פרק כו, א">א</span>
ויען איוב ויאמר:<p dir="rtl">
<span dir="rtl" class="inlineHeader" id="b29_Job, פרק כו, ב">ב</span>
מה עזרת ללא כח הושעת זרוע לא עז:<p dir="rtl">
<span dir="rtl" class="inlineHeader" id="b29_Job, פרק כו, ג">ג</span>
מה יעצת ללא חכמה ותושיה לרב הודעת:<p dir="rtl">
<span dir="rtl" class="inlineHeader" id="b29_Job, פרק כו, ד">ד</span>
את מי הגדת מלין ונשמת מי יצאה ממך:<p dir="rtl">
<span dir="rtl" class="inlineHeader" id="b29_Job, פרק כו, ה">ה</span>
הרפאים יחוללו מתחת מים ושכניהם:<p dir="rtl">
<span dir="rtl" class="inlineHeader" id="b29_Job, פרק כו, ו">ו</span>
ערום שאול נגדו ואין כסות לאבדון:<p dir="rtl">
<span dir="rtl" class="inlineHeader" id="b29_Job, פרק כו, ז">ז</span>
נטה צפון על תהו תלה ארץ על בלי מה:<p dir="rtl">
<span dir="rtl" class="inlineHeader" id="b29_Job, פרק כו, ח">ח</span>
צרר מים בעביו ולא נבקע ענן תחתם:<p dir="rtl">
<span dir="rtl" class="inlineHeader" id="b29_Job, פרק כו, ט">ט</span>
מאחז פני כסה פרשז עליו עננו:<p dir="rtl">
<span dir="rtl" class="inlineHeader" id="b29_Job, פרק כו, י">י</span>
חק חג על פני מים עד תכלית אור עם חשך:<p dir="rtl">
<span dir="rtl" class="inlineHeader" id="b29_Job, פרק כו, יא">יא</span>
עמודי שמים ירופפו ויתמהו מגערתו:<p dir="rtl">
<span dir="rtl" class="inlineHeader" id="b29_Job, פרק כו, יב">יב</span>
בכחו רגע הים ובתובנתו מחץ רהב:<p dir="rtl">
<span dir="rtl" class="inlineHeader" id="b29_Job, פרק כו, יג">יג</span>
ברוחו שמים שפרה חללה ידו נחש בריח:<p dir="rtl">
<span dir="rtl" class="inlineHeader" id="b29_Job, פרק כו, יד">יד</span>
הן אלה קצות דרכו ומה שמץ דבר נשמע בו ורעם גבורתו מי יתבונן:<p dir="rtl">
<h3 dir="rtl" id="b29_Job, פרק כז">פרק-כז</h3><p dir="rtl">
<span dir="rtl" class="inlineHeader" id="b29_Job, פרק כז, א">א</span>
ויסף איוב שאת משלו ויאמר:<p dir="rtl">
<span dir="rtl" class="inlineHeader" id="b29_Job, פרק כז, ב">ב</span>
חי אל הסיר משפטי ושדי המר נפשי:<p dir="rtl">
<span dir="rtl" class="inlineHeader" id="b29_Job, פרק כז, ג">ג</span>
כי כל עוד נשמתי בי ורוח אלוה באפי:<p dir="rtl">
<span dir="rtl" class="inlineHeader" id="b29_Job, פרק כז, ד">ד</span>
אם תדברנה שפתי עולה ולשוני אם יהגה רמיה:<p dir="rtl">
<span dir="rtl" class="inlineHeader" id="b29_Job, פרק כז, ה">ה</span>
חלילה לי אם אצדיק אתכם עד אגוע לא אסיר תמתי ממני:<p dir="rtl">
<span dir="rtl" class="inlineHeader" id="b29_Job, פרק כז, ו">ו</span>
בצדקתי החזקתי ולא ארפה לא יחרף לבבי מימי:<p dir="rtl">
<span dir="rtl" class="inlineHeader" id="b29_Job, פרק כז, ז">ז</span>
יהי כרשע איבי ומתקוממי כעול:<p dir="rtl">
<span dir="rtl" class="inlineHeader" id="b29_Job, פרק כז, ח">ח</span>
כי מה תקות חנף כי יבצע כי ישל אלוה נפשו:<p dir="rtl">
<span dir="rtl" class="inlineHeader" id="b29_Job, פרק כז, ט">ט</span>
הצעקתו ישמע אל כי תבוא עליו צרה:<p dir="rtl">
<span dir="rtl" class="inlineHeader" id="b29_Job, פרק כז, י">י</span>
אם על שדי יתענג יקרא אלוה בכל עת:<p dir="rtl">
<span dir="rtl" class="inlineHeader" id="b29_Job, פרק כז, יא">יא</span>
אורה אתכם ביד אל אשר עם שדי לא אכחד:<p dir="rtl">
<span dir="rtl" class="inlineHeader" id="b29_Job, פרק כז, יב">יב</span>
הן אתם כלכם חזיתם ולמה זה הבל תהבלו:<p dir="rtl">
<span dir="rtl" class="inlineHeader" id="b29_Job, פרק כז, יג">יג</span>
זה חלק אדם רשע עם אל ונחלת עריצים משדי יקחו:<p dir="rtl">
<span dir="rtl" class="inlineHeader" id="b29_Job, פרק כז, יד">יד</span>
אם ירבו בניו למו חרב וצאצאיו לא ישבעו לחם:<p dir="rtl">
<span dir="rtl" class="inlineHeader" id="b29_Job, פרק כז, טו">טו</span>
שרידו במות יקברו ואלמנתיו לא תבכינה:<p dir="rtl">
<span dir="rtl" class="inlineHeader" id="b29_Job, פרק כז, טז">טז</span>
אם יצבר כעפר כסף וכחמר יכין מלבוש:<p dir="rtl">
<span dir="rtl" class="inlineHeader" id="b29_Job, פרק כז, יז">יז</span>
יכין וצדיק ילבש וכסף נקי יחלק:<p dir="rtl">
<span dir="rtl" class="inlineHeader" id="b29_Job, פרק כז, יח">יח</span>
בנה כעש ביתו וכסכה עשה נצר:<p dir="rtl">
<span dir="rtl" class="inlineHeader" id="b29_Job, פרק כז, יט">יט</span>
עשיר ישכב ולא יאסף עיניו פקח ואיננו:<p dir="rtl">
<span dir="rtl" class="inlineHeader" id="b29_Job, פרק כז, כ">כ</span>
תשיגהו כמים בלהות לילה גנבתו סופה:<p dir="rtl">
<span dir="rtl" class="inlineHeader" id="b29_Job, פרק כז, כא">כא</span>
ישאהו קדים וילך וישערהו ממקמו:<p dir="rtl">
<span dir="rtl" class="inlineHeader" id="b29_Job, פרק כז, כב">כב</span>
וישלך עליו ולא יחמל מידו ברוח יברח:<p dir="rtl">
<span dir="rtl" class="inlineHeader" id="b29_Job, פרק כז, כג">כג</span>
ישפק עלימו כפימו וישרק עליו ממקמו:<p dir="rtl">
<h3 dir="rtl" id="b29_Job, פרק כח">פרק-כח</h3><p dir="rtl">
<span dir="rtl" class="inlineHeader" id="b29_Job, פרק כח, א">א</span>
כי יש לכסף מוצא ומקום לזהב יזקו:<p dir="rtl">
<span dir="rtl" class="inlineHeader" id="b29_Job, פרק כח, ב">ב</span>
ברזל מעפר יקח ואבן יצוק נחושה:<p dir="rtl">
<span dir="rtl" class="inlineHeader" id="b29_Job, פרק כח, ג">ג</span>
קץ שם לחשך ולכל תכלית הוא חוקר אבן אפל וצלמות:<p dir="rtl">
<span dir="rtl" class="inlineHeader" id="b29_Job, פרק כח, ד">ד</span>
פרץ נחל מעם גר הנשכחים מני רגל דלו מאנוש נעו:<p dir="rtl">
<span dir="rtl" class="inlineHeader" id="b29_Job, פרק כח, ה">ה</span>
ארץ ממנה יצא לחם ותחתיה נהפך כמו אש:<p dir="rtl">
<span dir="rtl" class="inlineHeader" id="b29_Job, פרק כח, ו">ו</span>
מקום ספיר אבניה ועפרת זהב לו:<p dir="rtl">
<span dir="rtl" class="inlineHeader" id="b29_Job, פרק כח, ז">ז</span>
נתיב לא ידעו עיט ולא שזפתו עין איה:<p dir="rtl">
<span dir="rtl" class="inlineHeader" id="b29_Job, פרק כח, ח">ח</span>
לא הדריכהו בני שחץ לא עדה עליו שחל:<p dir="rtl">
<span dir="rtl" class="inlineHeader" id="b29_Job, פרק כח, ט">ט</span>
בחלמיש שלח ידו הפך משרש הרים:<p dir="rtl">
<span dir="rtl" class="inlineHeader" id="b29_Job, פרק כח, י">י</span>
בצורות יארים בקע וכל יקר ראתה עינו:<p dir="rtl">
<span dir="rtl" class="inlineHeader" id="b29_Job, פרק כח, יא">יא</span>
מבכי נהרות חבש ותעלמה יצא אור:<p dir="rtl">
<span dir="rtl" class="inlineHeader" id="b29_Job, פרק כח, יב">יב</span>
והחכמה מאין תמצא ואי זה מקום בינה:<p dir="rtl">
<span dir="rtl" class="inlineHeader" id="b29_Job, פרק כח, יג">יג</span>
לא ידע אנוש ערכה ולא תמצא בארץ החיים:<p dir="rtl">
<span dir="rtl" class="inlineHeader" id="b29_Job, פרק כח, יד">יד</span>
תהום אמר לא בי היא וים אמר אין עמדי:<p dir="rtl">
<span dir="rtl" class="inlineHeader" id="b29_Job, פרק כח, טו">טו</span>
לא יתן סגור תחתיה ולא ישקל כסף מחירה:<p dir="rtl">
<span dir="rtl" class="inlineHeader" id="b29_Job, פרק כח, טז">טז</span>
לא תסלה בכתם אופיר בשהם יקר וספיר:<p dir="rtl">
<span dir="rtl" class="inlineHeader" id="b29_Job, פרק כח, יז">יז</span>
לא יערכנה זהב וזכוכית ותמורתה כלי פז:<p dir="rtl">
<span dir="rtl" class="inlineHeader" id="b29_Job, פרק כח, יח">יח</span>
ראמות וגביש לא יזכר ומשך חכמה מפנינים:<p dir="rtl">
<span dir="rtl" class="inlineHeader" id="b29_Job, פרק כח, יט">יט</span>
לא יערכנה פטדת כוש בכתם טהור לא תסלה:<p dir="rtl">
<span dir="rtl" class="inlineHeader" id="b29_Job, פרק כח, כ">כ</span>
והחכמה מאין תבוא ואי זה מקום בינה:<p dir="rtl">
<span dir="rtl" class="inlineHeader" id="b29_Job, פרק כח, כא">כא</span>
ונעלמה מעיני כל חי ומעוף השמים נסתרה:<p dir="rtl">
<span dir="rtl" class="inlineHeader" id="b29_Job, פרק כח, כב">כב</span>
אבדון ומות אמרו באזנינו שמענו שמעה:<p dir="rtl">
<span dir="rtl" class="inlineHeader" id="b29_Job, פרק כח, כג">כג</span>
אלהים הבין דרכה והוא ידע את מקומה:<p dir="rtl">
<span dir="rtl" class="inlineHeader" id="b29_Job, פרק כח, כד">כד</span>
כי הוא לקצות הארץ יביט תחת כל השמים יראה:<p dir="rtl">
<span dir="rtl" class="inlineHeader" id="b29_Job, פרק כח, כה">כה</span>
לעשות לרוח משקל ומים תכן במדה:<p dir="rtl">
<span dir="rtl" class="inlineHeader" id="b29_Job, פרק כח, כו">כו</span>
בעשתו למטר חק ודרך לחזיז קלות:<p dir="rtl">
<span dir="rtl" class="inlineHeader" id="b29_Job, פרק כח, כז">כז</span>
אז ראה ויספרה הכינה וגם חקרה:<p dir="rtl">
<span dir="rtl" class="inlineHeader" id="b29_Job, פרק כח, כח">כח</span>
ויאמר לאדם הן יראת אדני היא חכמה וסור מרע בינה:<p dir="rtl">
<h3 dir="rtl" id="b29_Job, פרק כט">פרק-כט</h3><p dir="rtl">
<span dir="rtl" class="inlineHeader" id="b29_Job, פרק כט, א">א</span>
ויסף איוב שאת משלו ויאמר:<p dir="rtl">
<span dir="rtl" class="inlineHeader" id="b29_Job, פרק כט, ב">ב</span>
מי יתנני כירחי קדם כימי אלוה ישמרני:<p dir="rtl">
<span dir="rtl" class="inlineHeader" id="b29_Job, פרק כט, ג">ג</span>
בהלו נרו עלי ראשי לאורו אלך חשך:<p dir="rtl">
<span dir="rtl" class="inlineHeader" id="b29_Job, פרק כט, ד">ד</span>
כאשר הייתי בימי חרפי בסוד אלוה עלי אהלי:<p dir="rtl">
<span dir="rtl" class="inlineHeader" id="b29_Job, פרק כט, ה">ה</span>
בעוד שדי עמדי סביבותי נערי:<p dir="rtl">
<span dir="rtl" class="inlineHeader" id="b29_Job, פרק כט, ו">ו</span>
ברחץ הליכי בחמה וצור יצוק עמדי פלגי שמן:<p dir="rtl">
<span dir="rtl" class="inlineHeader" id="b29_Job, פרק כט, ז">ז</span>
בצאתי שער עלי קרת ברחוב אכין מושבי:<p dir="rtl">
<span dir="rtl" class="inlineHeader" id="b29_Job, פרק כט, ח">ח</span>
ראוני נערים ונחבאו וישישים קמו עמדו:<p dir="rtl">
<span dir="rtl" class="inlineHeader" id="b29_Job, פרק כט, ט">ט</span>
שרים עצרו במלים וכף ישימו לפיהם:<p dir="rtl">
<span dir="rtl" class="inlineHeader" id="b29_Job, פרק כט, י">י</span>
קול נגידים נחבאו ולשונם לחכם דבקה:<p dir="rtl">
<span dir="rtl" class="inlineHeader" id="b29_Job, פרק כט, יא">יא</span>
כי אזן שמעה ותאשרני ועין ראתה ותעידני:<p dir="rtl">
<span dir="rtl" class="inlineHeader" id="b29_Job, פרק כט, יב">יב</span>
כי אמלט עני משוע ויתום ולא עזר לו:<p dir="rtl">
<span dir="rtl" class="inlineHeader" id="b29_Job, פרק כט, יג">יג</span>
ברכת אבד עלי תבא ולב אלמנה ארנן:<p dir="rtl">
<span dir="rtl" class="inlineHeader" id="b29_Job, פרק כט, יד">יד</span>
צדק לבשתי וילבשני כמעיל וצניף משפטי:<p dir="rtl">
<span dir="rtl" class="inlineHeader" id="b29_Job, פרק כט, טו">טו</span>
עינים הייתי לעור ורגלים לפסח אני:<p dir="rtl">
<span dir="rtl" class="inlineHeader" id="b29_Job, פרק כט, טז">טז</span>
אב אנכי לאביונים ורב לא ידעתי אחקרהו:<p dir="rtl">
<span dir="rtl" class="inlineHeader" id="b29_Job, פרק כט, יז">יז</span>
ואשברה מתלעות עול ומשניו אשליך טרף:<p dir="rtl">
<span dir="rtl" class="inlineHeader" id="b29_Job, פרק כט, יח">יח</span>
ואמר עם קני אגוע וכחול ארבה ימים:<p dir="rtl">
<span dir="rtl" class="inlineHeader" id="b29_Job, פרק כט, יט">יט</span>
שרשי פתוח אלי מים וטל ילין בקצירי:<p dir="rtl">
<span dir="rtl" class="inlineHeader" id="b29_Job, פרק כט, כ">כ</span>
כבודי חדש עמדי וקשתי בידי תחליף:<p dir="rtl">
<span dir="rtl" class="inlineHeader" id="b29_Job, פרק כט, כא">כא</span>
לי שמעו ויחלו וידמו למו עצתי:<p dir="rtl">
<span dir="rtl" class="inlineHeader" id="b29_Job, פרק כט, כב">כב</span>
אחרי דברי לא ישנו ועלימו תטף מלתי:<p dir="rtl">
<span dir="rtl" class="inlineHeader" id="b29_Job, פרק כט, כג">כג</span>
ויחלו כמטר לי ופיהם פערו למלקוש:<p dir="rtl">
<span dir="rtl" class="inlineHeader" id="b29_Job, פרק כט, כד">כד</span>
אשחק אלהם לא יאמינו ואור פני לא יפילון:<p dir="rtl">
<span dir="rtl" class="inlineHeader" id="b29_Job, פרק כט, כה">כה</span>
אבחר דרכם ואשב ראש ואשכון כמלך בגדוד כאשר אבלים ינחם:<p dir="rtl">
<h3 dir="rtl" id="b29_Job, פרק ל">פרק-ל</h3><p dir="rtl">
<span dir="rtl" class="inlineHeader" id="b29_Job, פרק ל, א">א</span>
ועתה שחקו עלי צעירים ממני לימים אשר מאסתי אבותם לשית עם כלבי צאני:<p dir="rtl">
<span dir="rtl" class="inlineHeader" id="b29_Job, פרק ל, ב">ב</span>
גם כח ידיהם למה לי עלימו אבד כלח:<p dir="rtl">
<span dir="rtl" class="inlineHeader" id="b29_Job, פרק ל, ג">ג</span>
בחסר ובכפן גלמוד הערקים ציה אמש שואה ומשאה:<p dir="rtl">
<span dir="rtl" class="inlineHeader" id="b29_Job, פרק ל, ד">ד</span>
הקטפים מלוח עלי שיח ושרש רתמים לחמם:<p dir="rtl">
<span dir="rtl" class="inlineHeader" id="b29_Job, פרק ל, ה">ה</span>
מן גו יגרשו יריעו עלימו כגנב:<p dir="rtl">
<span dir="rtl" class="inlineHeader" id="b29_Job, פרק ל, ו">ו</span>
בערוץ נחלים לשכן חרי עפר וכפים:<p dir="rtl">
<span dir="rtl" class="inlineHeader" id="b29_Job, פרק ל, ז">ז</span>
בין שיחים ינהקו תחת חרול יספחו:<p dir="rtl">
<span dir="rtl" class="inlineHeader" id="b29_Job, פרק ל, ח">ח</span>
בני נבל גם בני בלי שם נכאו מן הארץ:<p dir="rtl">
<span dir="rtl" class="inlineHeader" id="b29_Job, פרק ל, ט">ט</span>
ועתה נגינתם הייתי ואהי להם למלה:<p dir="rtl">
<span dir="rtl" class="inlineHeader" id="b29_Job, פרק ל, י">י</span>
תעבוני רחקו מני ומפני לא חשכו רק:<p dir="rtl">
<span dir="rtl" class="inlineHeader" id="b29_Job, פרק ל, יא">יא</span>
כי יתרו פתח ויענני ורסן מפני שלחו:<p dir="rtl">
<span dir="rtl" class="inlineHeader" id="b29_Job, פרק ל, יב">יב</span>
על ימין פרחח יקומו רגלי שלחו ויסלו עלי ארחות אידם:<p dir="rtl">
<span dir="rtl" class="inlineHeader" id="b29_Job, פרק ל, יג">יג</span>
נתסו נתיבתי להותי יעילו לא עזר למו:<p dir="rtl">
<span dir="rtl" class="inlineHeader" id="b29_Job, פרק ל, יד">יד</span>
כפרץ רחב יאתיו תחת שאה התגלגלו:<p dir="rtl">
<span dir="rtl" class="inlineHeader" id="b29_Job, פרק ל, טו">טו</span>
ההפך עלי בלהות תרדף כרוח נדבתי וכעב עברה ישעתי:<p dir="rtl">
<span dir="rtl" class="inlineHeader" id="b29_Job, פרק ל, טז">טז</span>
ועתה עלי תשתפך נפשי יאחזוני ימי עני:<p dir="rtl">
<span dir="rtl" class="inlineHeader" id="b29_Job, פרק ל, יז">יז</span>
לילה עצמי נקר מעלי וערקי לא ישכבון:<p dir="rtl">
<span dir="rtl" class="inlineHeader" id="b29_Job, פרק ל, יח">יח</span>
ברב כח יתחפש לבושי כפי כתנתי יאזרני:<p dir="rtl">
<span dir="rtl" class="inlineHeader" id="b29_Job, פרק ל, יט">יט</span>
הרני לחמר ואתמשל כעפר ואפר:<p dir="rtl">
<span dir="rtl" class="inlineHeader" id="b29_Job, פרק ל, כ">כ</span>
אשוע אליך ולא תענני עמדתי ותתבנן בי:<p dir="rtl">
<span dir="rtl" class="inlineHeader" id="b29_Job, פרק ל, כא">כא</span>
תהפך לאכזר לי בעצם ידך תשטמני:<p dir="rtl">
<span dir="rtl" class="inlineHeader" id="b29_Job, פרק ל, כב">כב</span>
תשאני אל רוח תרכיבני ותמגגני תשוה<p dir="rtl">
<span dir="rtl" class="inlineHeader" id="b29_Job, פרק ל, כג">כג</span>
כי ידעתי מות תשיבני ובית מועד לכל חי:<p dir="rtl">
<span dir="rtl" class="inlineHeader" id="b29_Job, פרק ל, כד">כד</span>
אך לא בעי ישלח יד אם בפידו להן שוע:<p dir="rtl">
<span dir="rtl" class="inlineHeader" id="b29_Job, פרק ל, כה">כה</span>
אם לא בכיתי לקשה יום עגמה נפשי לאביון:<p dir="rtl">
<span dir="rtl" class="inlineHeader" id="b29_Job, פרק ל, כו">כו</span>
כי טוב קויתי ויבא רע ואיחלה לאור ויבא אפל:<p dir="rtl">
<span dir="rtl" class="inlineHeader" id="b29_Job, פרק ל, כז">כז</span>
מעי רתחו ולא דמו קדמני ימי עני:<p dir="rtl">
<span dir="rtl" class="inlineHeader" id="b29_Job, פרק ל, כח">כח</span>
קדר הלכתי בלא חמה קמתי בקהל אשוע:<p dir="rtl">
<span dir="rtl" class="inlineHeader" id="b29_Job, פרק ל, כט">כט</span>
אח הייתי לתנים ורע לבנות יענה:<p dir="rtl">
<span dir="rtl" class="inlineHeader" id="b29_Job, פרק ל, ל">ל</span>
עורי שחר מעלי ועצמי חרה מני חרב:<p dir="rtl">
<span dir="rtl" class="inlineHeader" id="b29_Job, פרק ל, לא">לא</span>
ויהי לאבל כנרי ועגבי לקול בכים:<p dir="rtl">
<h3 dir="rtl" id="b29_Job, פרק לא">פרק-לא</h3><p dir="rtl">
<span dir="rtl" class="inlineHeader" id="b29_Job, פרק לא, א">א</span>
ברית כרתי לעיני ומה אתבונן על בתולה:<p dir="rtl">
<span dir="rtl" class="inlineHeader" id="b29_Job, פרק לא, ב">ב</span>
ומה חלק אלוה ממעל ונחלת שדי ממרמים:<p dir="rtl">
<span dir="rtl" class="inlineHeader" id="b29_Job, פרק לא, ג">ג</span>
הלא איד לעול ונכר לפעלי און:<p dir="rtl">
<span dir="rtl" class="inlineHeader" id="b29_Job, פרק לא, ד">ד</span>
הלא הוא יראה דרכי וכל צעדי יספור:<p dir="rtl">
<span dir="rtl" class="inlineHeader" id="b29_Job, פרק לא, ה">ה</span>
אם הלכתי עם שוא ותחש על מרמה רגלי:<p dir="rtl">
<span dir="rtl" class="inlineHeader" id="b29_Job, פרק לא, ו">ו</span>
ישקלני במאזני צדק וידע אלוה תמתי:<p dir="rtl">
<span dir="rtl" class="inlineHeader" id="b29_Job, פרק לא, ז">ז</span>
אם תטה אשרי מני הדרך ואחר עיני הלך לבי ובכפי דבק מאום:<p dir="rtl">
<span dir="rtl" class="inlineHeader" id="b29_Job, פרק לא, ח">ח</span>
אזרעה ואחר יאכל וצאצאי ישרשו:<p dir="rtl">
<span dir="rtl" class="inlineHeader" id="b29_Job, פרק לא, ט">ט</span>
אם נפתה לבי על אשה ועל פתח רעי ארבתי:<p dir="rtl">
<span dir="rtl" class="inlineHeader" id="b29_Job, פרק לא, י">י</span>
תטחן לאחר אשתי ועליה יכרעון אחרין:<p dir="rtl">
<span dir="rtl" class="inlineHeader" id="b29_Job, פרק לא, יא">יא</span>
כי הוא זמה והיא עון פלילים:<p dir="rtl">
<span dir="rtl" class="inlineHeader" id="b29_Job, פרק לא, יב">יב</span>
כי אש היא עד אבדון תאכל ובכל תבואתי תשרש:<p dir="rtl">
<span dir="rtl" class="inlineHeader" id="b29_Job, פרק לא, יג">יג</span>
אם אמאס משפט עבדי ואמתי ברבם עמדי:<p dir="rtl">
<span dir="rtl" class="inlineHeader" id="b29_Job, פרק לא, יד">יד</span>
ומה אעשה כי יקום אל וכי יפקד מה אשיבנו:<p dir="rtl">
<span dir="rtl" class="inlineHeader" id="b29_Job, פרק לא, טו">טו</span>
הלא בבטן עשני עשהו ויכננו ברחם אחד:<p dir="rtl">
<span dir="rtl" class="inlineHeader" id="b29_Job, פרק לא, טז">טז</span>
אם אמנע מחפץ דלים ועיני אלמנה אכלה:<p dir="rtl">
<span dir="rtl" class="inlineHeader" id="b29_Job, פרק לא, יז">יז</span>
ואכל פתי לבדי ולא אכל יתום ממנה:<p dir="rtl">
<span dir="rtl" class="inlineHeader" id="b29_Job, פרק לא, יח">יח</span>
כי מנעורי גדלני כאב ומבטן אמי אנחנה:<p dir="rtl">
<span dir="rtl" class="inlineHeader" id="b29_Job, פרק לא, יט">יט</span>
אם אראה אובד מבלי לבוש ואין כסות לאביון:<p dir="rtl">
<span dir="rtl" class="inlineHeader" id="b29_Job, פרק לא, כ">כ</span>
אם לא ברכוני חלצו ומגז כבשי יתחמם:<p dir="rtl">
<span dir="rtl" class="inlineHeader" id="b29_Job, פרק לא, כא">כא</span>
אם הניפותי על יתום ידי כי אראה בשער עזרתי:<p dir="rtl">
<span dir="rtl" class="inlineHeader" id="b29_Job, פרק לא, כב">כב</span>
כתפי משכמה תפול ואזרעי מקנה תשבר:<p dir="rtl">
<span dir="rtl" class="inlineHeader" id="b29_Job, פרק לא, כג">כג</span>
כי פחד אלי איד אל ומשאתו לא אוכל:<p dir="rtl">
<span dir="rtl" class="inlineHeader" id="b29_Job, פרק לא, כד">כד</span>
אם שמתי זהב כסלי ולכתם אמרתי מבטחי:<p dir="rtl">
<span dir="rtl" class="inlineHeader" id="b29_Job, פרק לא, כה">כה</span>
אם אשמח כי רב חילי וכי כביר מצאה ידי:<p dir="rtl">
<span dir="rtl" class="inlineHeader" id="b29_Job, פרק לא, כו">כו</span>
אם אראה אור כי יהל וירח יקר הלך:<p dir="rtl">
<span dir="rtl" class="inlineHeader" id="b29_Job, פרק לא, כז">כז</span>
ויפת בסתר לבי ותשק ידי לפי:<p dir="rtl">
<span dir="rtl" class="inlineHeader" id="b29_Job, פרק לא, כח">כח</span>
גם הוא עון פלילי כי כחשתי לאל ממעל:<p dir="rtl">
<span dir="rtl" class="inlineHeader" id="b29_Job, פרק לא, כט">כט</span>
אם אשמח בפיד משנאי והתעררתי כי מצאו רע:<p dir="rtl">
<span dir="rtl" class="inlineHeader" id="b29_Job, פרק לא, ל">ל</span>
ולא נתתי לחטא חכי לשאל באלה נפשו:<p dir="rtl">
<span dir="rtl" class="inlineHeader" id="b29_Job, פרק לא, לא">לא</span>
אם לא אמרו מתי אהלי מי יתן מבשרו לא נשבע:<p dir="rtl">
<span dir="rtl" class="inlineHeader" id="b29_Job, פרק לא, לב">לב</span>
בחוץ לא ילין גר דלתי לארח אפתח:<p dir="rtl">
<span dir="rtl" class="inlineHeader" id="b29_Job, פרק לא, לג">לג</span>
אם כסיתי כאדם פשעי לטמון בחבי עוני:<p dir="rtl">
<span dir="rtl" class="inlineHeader" id="b29_Job, פרק לא, לד">לד</span>
כי אערוץ המון רבה ובוז משפחות יחתני ואדם לא אצא פתח:<p dir="rtl">
<span dir="rtl" class="inlineHeader" id="b29_Job, פרק לא, לה">לה</span>
מי יתן לי שמע לי הן תוי שדי יענני וספר כתב איש ריבי:<p dir="rtl">
<span dir="rtl" class="inlineHeader" id="b29_Job, פרק לא, לו">לו</span>
אם לא על שכמי אשאנו אענדנו עטרות לי:<p dir="rtl">
<span dir="rtl" class="inlineHeader" id="b29_Job, פרק לא, לז">לז</span>
מספר צעדי אגידנו כמו נגיד אקרבנו:<p dir="rtl">
<span dir="rtl" class="inlineHeader" id="b29_Job, פרק לא, לח">לח</span>
אם עלי אדמתי תזעק ויחד תלמיה יבכיון:<p dir="rtl">
<span dir="rtl" class="inlineHeader" id="b29_Job, פרק לא, לט">לט</span>
אם כחה אכלתי בלי כסף ונפש בעליה הפחתי:<p dir="rtl">
<span dir="rtl" class="inlineHeader" id="b29_Job, פרק לא, מ">מ</span>
תחת חטה יצא חוח ותחת שערה באשה תמו דברי איוב:<p dir="rtl">
<h3 dir="rtl" id="b29_Job, פרק לב">פרק-לב</h3><p dir="rtl">
<span dir="rtl" class="inlineHeader" id="b29_Job, פרק לב, א">א</span>
וישבתו שלשת האנשים האלה מענות את איוב כי הוא צדיק בעיניו:<p dir="rtl">
<span dir="rtl" class="inlineHeader" id="b29_Job, פרק לב, ב">ב</span>
ויחר אף אליהוא בן ברכאל הבוזי ממשפחת רם באיוב חרה אפו על צדקו נפשו מאלהים:<p dir="rtl">
<span dir="rtl" class="inlineHeader" id="b29_Job, פרק לב, ג">ג</span>
ובשלשת רעיו חרה אפו על אשר לא מצאו מענה וירשיעו את איוב:<p dir="rtl">
<span dir="rtl" class="inlineHeader" id="b29_Job, פרק לב, ד">ד</span>
ואליהו חכה את איוב בדברים כי זקנים המה ממנו לימים:<p dir="rtl">
<span dir="rtl" class="inlineHeader" id="b29_Job, פרק לב, ה">ה</span>
וירא אליהוא כי אין מענה בפי שלשת האנשים ויחר אפו:<p dir="rtl">
<span dir="rtl" class="inlineHeader" id="b29_Job, פרק לב, ו">ו</span>
ויען אליהוא בן ברכאל הבוזי ויאמר צעיר אני לימים ואתם ישישים על כן זחלתי ואירא מחות דעי אתכם:<p dir="rtl">
<span dir="rtl" class="inlineHeader" id="b29_Job, פרק לב, ז">ז</span>
אמרתי ימים ידברו ורב שנים ידיעו חכמה:<p dir="rtl">
<span dir="rtl" class="inlineHeader" id="b29_Job, פרק לב, ח">ח</span>
אכן רוח היא באנוש ונשמת שדי תבינם:<p dir="rtl">
<span dir="rtl" class="inlineHeader" id="b29_Job, פרק לב, ט">ט</span>
לא רבים יחכמו וזקנים יבינו משפט:<p dir="rtl">
<span dir="rtl" class="inlineHeader" id="b29_Job, פרק לב, י">י</span>
לכן אמרתי שמעה לי אחוה דעי אף אני:<p dir="rtl">
<span dir="rtl" class="inlineHeader" id="b29_Job, פרק לב, יא">יא</span>
הן הוחלתי לדבריכם אזין עד תבונתיכם עד תחקרון מלין:<p dir="rtl">
<span dir="rtl" class="inlineHeader" id="b29_Job, פרק לב, יב">יב</span>
ועדיכם אתבונן והנה אין לאיוב מוכיח עונה אמריו מכם:<p dir="rtl">
<span dir="rtl" class="inlineHeader" id="b29_Job, פרק לב, יג">יג</span>
פן תאמרו מצאנו חכמה אל ידפנו לא איש:<p dir="rtl">
<span dir="rtl" class="inlineHeader" id="b29_Job, פרק לב, יד">יד</span>
ולא ערך אלי מלין ובאמריכם לא אשיבנו:<p dir="rtl">
<span dir="rtl" class="inlineHeader" id="b29_Job, פרק לב, טו">טו</span>
חתו לא ענו עוד העתיקו מהם מלים:<p dir="rtl">
<span dir="rtl" class="inlineHeader" id="b29_Job, פרק לב, טז">טז</span>
והוחלתי כי לא ידברו כי עמדו לא ענו עוד:<p dir="rtl">
<span dir="rtl" class="inlineHeader" id="b29_Job, פרק לב, יז">יז</span>
אענה אף אני חלקי אחוה דעי אף אני:<p dir="rtl">
<span dir="rtl" class="inlineHeader" id="b29_Job, פרק לב, יח">יח</span>
כי מלתי מלים הציקתני רוח בטני:<p dir="rtl">
<span dir="rtl" class="inlineHeader" id="b29_Job, פרק לב, יט">יט</span>
הנה בטני כיין לא יפתח כאבות חדשים יבקע:<p dir="rtl">
<span dir="rtl" class="inlineHeader" id="b29_Job, פרק לב, כ">כ</span>
אדברה וירוח לי אפתח שפתי ואענה:<p dir="rtl">
<span dir="rtl" class="inlineHeader" id="b29_Job, פרק לב, כא">כא</span>
אל נא אשא פני איש ואל אדם לא אכנה:<p dir="rtl">
<span dir="rtl" class="inlineHeader" id="b29_Job, פרק לב, כב">כב</span>
כי לא ידעתי אכנה כמעט ישאני עשני:<p dir="rtl">
<h3 dir="rtl" id="b29_Job, פרק לג">פרק-לג</h3><p dir="rtl">
<span dir="rtl" class="inlineHeader" id="b29_Job, פרק לג, א">א</span>
ואולם שמע נא איוב מלי וכל דברי האזינה:<p dir="rtl">
<span dir="rtl" class="inlineHeader" id="b29_Job, פרק לג, ב">ב</span>
הנה נא פתחתי פי דברה לשוני בחכי:<p dir="rtl">
<span dir="rtl" class="inlineHeader" id="b29_Job, פרק לג, ג">ג</span>
ישר לבי אמרי ודעת שפתי ברור מללו:<p dir="rtl">
<span dir="rtl" class="inlineHeader" id="b29_Job, פרק לג, ד">ד</span>
רוח אל עשתני ונשמת שדי תחיני:<p dir="rtl">
<span dir="rtl" class="inlineHeader" id="b29_Job, פרק לג, ה">ה</span>
אם תוכל השיבני ערכה לפני התיצבה:<p dir="rtl">
<span dir="rtl" class="inlineHeader" id="b29_Job, פרק לג, ו">ו</span>
הן אני כפיך לאל מחמר קרצתי גם אני:<p dir="rtl">
<span dir="rtl" class="inlineHeader" id="b29_Job, פרק לג, ז">ז</span>
הנה אמתי לא תבעתך ואכפי עליך לא יכבד:<p dir="rtl">
<span dir="rtl" class="inlineHeader" id="b29_Job, פרק לג, ח">ח</span>
אך אמרת באזני וקול מלין אשמע:<p dir="rtl">
<span dir="rtl" class="inlineHeader" id="b29_Job, פרק לג, ט">ט</span>
זך אני בלי פשע חף אנכי ולא עון לי:<p dir="rtl">
<span dir="rtl" class="inlineHeader" id="b29_Job, פרק לג, י">י</span>
הן תנואות עלי ימצא יחשבני לאויב לו:<p dir="rtl">
<span dir="rtl" class="inlineHeader" id="b29_Job, פרק לג, יא">יא</span>
ישם בסד רגלי ישמר כל ארחתי:<p dir="rtl">
<span dir="rtl" class="inlineHeader" id="b29_Job, פרק לג, יב">יב</span>
הן זאת לא צדקת אענך כי ירבה אלוה מאנוש:<p dir="rtl">
<span dir="rtl" class="inlineHeader" id="b29_Job, פרק לג, יג">יג</span>
מדוע אליו ריבות כי כל דבריו לא יענה:<p dir="rtl">
<span dir="rtl" class="inlineHeader" id="b29_Job, פרק לג, יד">יד</span>
כי באחת ידבר אל ובשתים לא ישורנה:<p dir="rtl">
<span dir="rtl" class="inlineHeader" id="b29_Job, פרק לג, טו">טו</span>
בחלום חזיון לילה בנפל תרדמה על אנשים בתנומות עלי משכב:<p dir="rtl">
<span dir="rtl" class="inlineHeader" id="b29_Job, פרק לג, טז">טז</span>
אז יגלה אזן אנשים ובמסרם יחתם:<p dir="rtl">
<span dir="rtl" class="inlineHeader" id="b29_Job, פרק לג, יז">יז</span>
להסיר אדם מעשה וגוה מגבר יכסה:<p dir="rtl">
<span dir="rtl" class="inlineHeader" id="b29_Job, פרק לג, יח">יח</span>
יחשך נפשו מני שחת וחיתו מעבר בשלח:<p dir="rtl">
<span dir="rtl" class="inlineHeader" id="b29_Job, פרק לג, יט">יט</span>
והוכח במכאוב על משכבו וריב עצמיו אתן:<p dir="rtl">
<span dir="rtl" class="inlineHeader" id="b29_Job, פרק לג, כ">כ</span>
וזהמתו חיתו לחם ונפשו מאכל תאוה:<p dir="rtl">
<span dir="rtl" class="inlineHeader" id="b29_Job, פרק לג, כא">כא</span>
יכל בשרו מראי ושפי עצמותיו לא ראו:<p dir="rtl">
<span dir="rtl" class="inlineHeader" id="b29_Job, פרק לג, כב">כב</span>
ותקרב לשחת נפשו וחיתו לממתים:<p dir="rtl">
<span dir="rtl" class="inlineHeader" id="b29_Job, פרק לג, כג">כג</span>
אם יש עליו מלאך מליץ אחד מני אלף להגיד לאדם ישרו:<p dir="rtl">
<span dir="rtl" class="inlineHeader" id="b29_Job, פרק לג, כד">כד</span>
ויחננו ויאמר פדעהו מרדת שחת מצאתי כפר:<p dir="rtl">
<span dir="rtl" class="inlineHeader" id="b29_Job, פרק לג, כה">כה</span>
רטפש בשרו מנער ישוב לימי עלומיו:<p dir="rtl">
<span dir="rtl" class="inlineHeader" id="b29_Job, פרק לג, כו">כו</span>
יעתר אל אלוה וירצהו וירא פניו בתרועה וישב לאנוש צדקתו:<p dir="rtl">
<span dir="rtl" class="inlineHeader" id="b29_Job, פרק לג, כז">כז</span>
ישר על אנשים ויאמר חטאתי וישר העויתי ולא שוה לי:<p dir="rtl">
<span dir="rtl" class="inlineHeader" id="b29_Job, פרק לג, כח">כח</span>
פדה נפשי מעבר בשחת וחיתי באור תראה:<p dir="rtl">
<span dir="rtl" class="inlineHeader" id="b29_Job, פרק לג, כט">כט</span>
הן כל אלה יפעל אל פעמים שלוש עם גבר:<p dir="rtl">
<span dir="rtl" class="inlineHeader" id="b29_Job, פרק לג, ל">ל</span>
להשיב נפשו מני שחת לאור באור החיים:<p dir="rtl">
<span dir="rtl" class="inlineHeader" id="b29_Job, פרק לג, לא">לא</span>
הקשב איוב שמע לי החרש ואנכי אדבר:<p dir="rtl">
<span dir="rtl" class="inlineHeader" id="b29_Job, פרק לג, לב">לב</span>
אם יש מלין השיבני דבר כי חפצתי צדקך:<p dir="rtl">
<span dir="rtl" class="inlineHeader" id="b29_Job, פרק לג, לג">לג</span>
אם אין אתה שמע לי החרש ואאלפך חכמה:<p dir="rtl">
<h3 dir="rtl" id="b29_Job, פרק לד">פרק-לד</h3><p dir="rtl">
<span dir="rtl" class="inlineHeader" id="b29_Job, פרק לד, א">א</span>
ויען אליהוא ויאמר:<p dir="rtl">
<span dir="rtl" class="inlineHeader" id="b29_Job, פרק לד, ב">ב</span>
שמעו חכמים מלי וידעים האזינו לי:<p dir="rtl">
<span dir="rtl" class="inlineHeader" id="b29_Job, פרק לד, ג">ג</span>
כי אזן מלין תבחן וחך יטעם לאכל:<p dir="rtl">
<span dir="rtl" class="inlineHeader" id="b29_Job, פרק לד, ד">ד</span>
משפט נבחרה לנו נדעה בינינו מה טוב:<p dir="rtl">
<span dir="rtl" class="inlineHeader" id="b29_Job, פרק לד, ה">ה</span>
כי אמר איוב צדקתי ואל הסיר משפטי:<p dir="rtl">
<span dir="rtl" class="inlineHeader" id="b29_Job, פרק לד, ו">ו</span>
על משפטי אכזב אנוש חצי בלי פשע:<p dir="rtl">
<span dir="rtl" class="inlineHeader" id="b29_Job, פרק לד, ז">ז</span>
מי גבר כאיוב ישתה לעג כמים:<p dir="rtl">
<span dir="rtl" class="inlineHeader" id="b29_Job, פרק לד, ח">ח</span>
וארח לחברה עם פעלי און וללכת עם אנשי רשע:<p dir="rtl">
<span dir="rtl" class="inlineHeader" id="b29_Job, פרק לד, ט">ט</span>
כי אמר לא יסכן גבר ברצתו עם אלהים:<p dir="rtl">
<span dir="rtl" class="inlineHeader" id="b29_Job, פרק לד, י">י</span>
לכן אנשי לבב שמעו לי חללה לאל מרשע ושדי מעול:<p dir="rtl">
<span dir="rtl" class="inlineHeader" id="b29_Job, פרק לד, יא">יא</span>
כי פעל אדם ישלם לו וכארח איש ימצאנו:<p dir="rtl">
<span dir="rtl" class="inlineHeader" id="b29_Job, פרק לד, יב">יב</span>
אף אמנם אל לא ירשיע ושדי לא יעות משפט:<p dir="rtl">
<span dir="rtl" class="inlineHeader" id="b29_Job, פרק לד, יג">יג</span>
מי פקד עליו ארצה ומי שם תבל כלה:<p dir="rtl">
<span dir="rtl" class="inlineHeader" id="b29_Job, פרק לד, יד">יד</span>
אם ישים אליו לבו רוחו ונשמתו אליו יאסף:<p dir="rtl">
<span dir="rtl" class="inlineHeader" id="b29_Job, פרק לד, טו">טו</span>
יגוע כל בשר יחד ואדם על עפר ישוב:<p dir="rtl">
<span dir="rtl" class="inlineHeader" id="b29_Job, פרק לד, טז">טז</span>
ואם בינה שמעה זאת האזינה לקול מלי:<p dir="rtl">
<span dir="rtl" class="inlineHeader" id="b29_Job, פרק לד, יז">יז</span>
האף שונא משפט יחבוש ואם צדיק כביר תרשיע:<p dir="rtl">
<span dir="rtl" class="inlineHeader" id="b29_Job, פרק לד, יח">יח</span>
האמר למלך בליעל רשע אל נדיבים:<p dir="rtl">
<span dir="rtl" class="inlineHeader" id="b29_Job, פרק לד, יט">יט</span>
אשר לא נשא פני שרים ולא נכר שוע לפני דל כי מעשה ידיו כלם:<p dir="rtl">
<span dir="rtl" class="inlineHeader" id="b29_Job, פרק לד, כ">כ</span>
רגע ימתו וחצות לילה יגעשו עם ויעברו ויסירו אביר לא ביד:<p dir="rtl">
<span dir="rtl" class="inlineHeader" id="b29_Job, פרק לד, כא">כא</span>
כי עיניו על דרכי איש וכל צעדיו יראה:<p dir="rtl">
<span dir="rtl" class="inlineHeader" id="b29_Job, פרק לד, כב">כב</span>
אין חשך ואין צלמות להסתר שם פעלי און:<p dir="rtl">
<span dir="rtl" class="inlineHeader" id="b29_Job, פרק לד, כג">כג</span>
כי לא על איש ישים עוד להלך אל אל במשפט:<p dir="rtl">
<span dir="rtl" class="inlineHeader" id="b29_Job, פרק לד, כד">כד</span>
ירע כבירים לא חקר ויעמד אחרים תחתם:<p dir="rtl">
<span dir="rtl" class="inlineHeader" id="b29_Job, פרק לד, כה">כה</span>
לכן יכיר מעבדיהם והפך לילה וידכאו:<p dir="rtl">
<span dir="rtl" class="inlineHeader" id="b29_Job, פרק לד, כו">כו</span>
תחת רשעים ספקם במקום ראים:<p dir="rtl">
<span dir="rtl" class="inlineHeader" id="b29_Job, פרק לד, כז">כז</span>
אשר על כן סרו מאחריו וכל דרכיו לא השכילו:<p dir="rtl">
<span dir="rtl" class="inlineHeader" id="b29_Job, פרק לד, כח">כח</span>
להביא עליו צעקת דל וצעקת עניים ישמע:<p dir="rtl">
<span dir="rtl" class="inlineHeader" id="b29_Job, פרק לד, כט">כט</span>
והוא ישקט ומי ירשע ויסתר פנים ומי ישורנו ועל גוי ועל אדם יחד:<p dir="rtl">
<span dir="rtl" class="inlineHeader" id="b29_Job, פרק לד, ל">ל</span>
ממלך אדם חנף ממקשי עם:<p dir="rtl">
<span dir="rtl" class="inlineHeader" id="b29_Job, פרק לד, לא">לא</span>
כי אל אל האמר נשאתי לא אחבל:<p dir="rtl">
<span dir="rtl" class="inlineHeader" id="b29_Job, פרק לד, לב">לב</span>
בלעדי אחזה אתה הרני אם עול פעלתי לא אסיף:<p dir="rtl">
<span dir="rtl" class="inlineHeader" id="b29_Job, פרק לד, לג">לג</span>
המעמך ישלמנה כי מאסת כי אתה תבחר ולא אני ומה ידעת דבר:<p dir="rtl">
<span dir="rtl" class="inlineHeader" id="b29_Job, פרק לד, לד">לד</span>
אנשי לבב יאמרו לי וגבר חכם שמע לי:<p dir="rtl">
<span dir="rtl" class="inlineHeader" id="b29_Job, פרק לד, לה">לה</span>
איוב לא בדעת ידבר ודבריו לא בהשכיל:<p dir="rtl">
<span dir="rtl" class="inlineHeader" id="b29_Job, פרק לד, לו">לו</span>
אבי יבחן איוב עד נצח על תשבת באנשי און:<p dir="rtl">
<span dir="rtl" class="inlineHeader" id="b29_Job, פרק לד, לז">לז</span>
כי יסיף על חטאתו פשע בינינו יספוק וירב אמריו לאל:<p dir="rtl">
<h3 dir="rtl" id="b29_Job, פרק לה">פרק-לה</h3><p dir="rtl">
<span dir="rtl" class="inlineHeader" id="b29_Job, פרק לה, א">א</span>
ויען אליהו ויאמר:<p dir="rtl">
<span dir="rtl" class="inlineHeader" id="b29_Job, פרק לה, ב">ב</span>
הזאת חשבת למשפט אמרת צדקי מאל:<p dir="rtl">
<span dir="rtl" class="inlineHeader" id="b29_Job, פרק לה, ג">ג</span>
כי תאמר מה יסכן לך מה אעיל מחטאתי:<p dir="rtl">
<span dir="rtl" class="inlineHeader" id="b29_Job, פרק לה, ד">ד</span>
אני אשיבך מלין ואת רעיך עמך:<p dir="rtl">
<span dir="rtl" class="inlineHeader" id="b29_Job, פרק לה, ה">ה</span>
הבט שמים וראה ושור שחקים גבהו ממך:<p dir="rtl">
<span dir="rtl" class="inlineHeader" id="b29_Job, פרק לה, ו">ו</span>
אם חטאת מה תפעל בו ורבו פשעיך מה תעשה לו:<p dir="rtl">
<span dir="rtl" class="inlineHeader" id="b29_Job, פרק לה, ז">ז</span>
אם צדקת מה תתן לו או מה מידך יקח:<p dir="rtl">
<span dir="rtl" class="inlineHeader" id="b29_Job, פרק לה, ח">ח</span>
לאיש כמוך רשעך ולבן אדם צדקתך:<p dir="rtl">
<span dir="rtl" class="inlineHeader" id="b29_Job, פרק לה, ט">ט</span>
מרב עשוקים יזעיקו ישועו מזרוע רבים:<p dir="rtl">
<span dir="rtl" class="inlineHeader" id="b29_Job, פרק לה, י">י</span>
ולא אמר איה אלוה עשי נתן זמרות בלילה:<p dir="rtl">
<span dir="rtl" class="inlineHeader" id="b29_Job, פרק לה, יא">יא</span>
מלפנו מבהמות ארץ ומעוף השמים יחכמנו:<p dir="rtl">
<span dir="rtl" class="inlineHeader" id="b29_Job, פרק לה, יב">יב</span>
שם יצעקו ולא יענה מפני גאון רעים:<p dir="rtl">
<span dir="rtl" class="inlineHeader" id="b29_Job, פרק לה, יג">יג</span>
אך שוא לא ישמע אל ושדי לא ישורנה:<p dir="rtl">
<span dir="rtl" class="inlineHeader" id="b29_Job, פרק לה, יד">יד</span>
אף כי תאמר לא תשורנו דין לפניו ותחולל לו:<p dir="rtl">
<span dir="rtl" class="inlineHeader" id="b29_Job, פרק לה, טו">טו</span>
ועתה כי אין פקד אפו ולא ידע בפש מאד:<p dir="rtl">
<span dir="rtl" class="inlineHeader" id="b29_Job, פרק לה, טז">טז</span>
ואיוב הבל יפצה פיהו בבלי דעת מלין יכבר:<p dir="rtl">
<h3 dir="rtl" id="b29_Job, פרק לו">פרק-לו</h3><p dir="rtl">
<span dir="rtl" class="inlineHeader" id="b29_Job, פרק לו, א">א</span>
ויסף אליהוא ויאמר:<p dir="rtl">
<span dir="rtl" class="inlineHeader" id="b29_Job, פרק לו, ב">ב</span>
כתר לי זעיר ואחוך כי עוד לאלוה מלים:<p dir="rtl">
<span dir="rtl" class="inlineHeader" id="b29_Job, פרק לו, ג">ג</span>
אשא דעי למרחוק ולפעלי אתן צדק:<p dir="rtl">
<span dir="rtl" class="inlineHeader" id="b29_Job, פרק לו, ד">ד</span>
כי אמנם לא שקר מלי תמים דעות עמך:<p dir="rtl">
<span dir="rtl" class="inlineHeader" id="b29_Job, פרק לו, ה">ה</span>
הן אל כביר ולא ימאס כביר כח לב:<p dir="rtl">
<span dir="rtl" class="inlineHeader" id="b29_Job, פרק לו, ו">ו</span>
לא יחיה רשע ומשפט עניים יתן:<p dir="rtl">
<span dir="rtl" class="inlineHeader" id="b29_Job, פרק לו, ז">ז</span>
לא יגרע מצדיק עיניו ואת מלכים לכסא וישיבם לנצח ויגבהו:<p dir="rtl">
<span dir="rtl" class="inlineHeader" id="b29_Job, פרק לו, ח">ח</span>
ואם אסורים בזקים ילכדון בחבלי עני:<p dir="rtl">
<span dir="rtl" class="inlineHeader" id="b29_Job, פרק לו, ט">ט</span>
ויגד להם פעלם ופשעיהם כי יתגברו:<p dir="rtl">
<span dir="rtl" class="inlineHeader" id="b29_Job, פרק לו, י">י</span>
ויגל אזנם למוסר ויאמר כי ישבון מאון:<p dir="rtl">
<span dir="rtl" class="inlineHeader" id="b29_Job, פרק לו, יא">יא</span>
אם ישמעו ויעבדו יכלו ימיהם בטוב ושניהם בנעימים:<p dir="rtl">
<span dir="rtl" class="inlineHeader" id="b29_Job, פרק לו, יב">יב</span>
ואם לא ישמעו בשלח יעברו ויגועו כבלי דעת:<p dir="rtl">
<span dir="rtl" class="inlineHeader" id="b29_Job, פרק לו, יג">יג</span>
וחנפי לב ישימו אף לא ישועו כי אסרם:<p dir="rtl">
<span dir="rtl" class="inlineHeader" id="b29_Job, פרק לו, יד">יד</span>
תמת בנער נפשם וחיתם בקדשים:<p dir="rtl">
<span dir="rtl" class="inlineHeader" id="b29_Job, פרק לו, טו">טו</span>
יחלץ עני בעניו ויגל בלחץ אזנם:<p dir="rtl">
<span dir="rtl" class="inlineHeader" id="b29_Job, פרק לו, טז">טז</span>
ואף הסיתך מפי צר רחב לא מוצק תחתיה ונחת שלחנך מלא דשן:<p dir="rtl">
<span dir="rtl" class="inlineHeader" id="b29_Job, פרק לו, יז">יז</span>
ודין רשע מלאת דין ומשפט יתמכו:<p dir="rtl">
<span dir="rtl" class="inlineHeader" id="b29_Job, פרק לו, יח">יח</span>
כי חמה פן יסיתך בספק ורב כפר אל יטך:<p dir="rtl">
<span dir="rtl" class="inlineHeader" id="b29_Job, פרק לו, יט">יט</span>
היערך שועך לא בצר וכל מאמצי כח:<p dir="rtl">
<span dir="rtl" class="inlineHeader" id="b29_Job, פרק לו, כ">כ</span>
אל תשאף הלילה לעלות עמים תחתם:<p dir="rtl">
<span dir="rtl" class="inlineHeader" id="b29_Job, פרק לו, כא">כא</span>
השמר אל תפן אל און כי על זה בחרת מעני:<p dir="rtl">
<span dir="rtl" class="inlineHeader" id="b29_Job, פרק לו, כב">כב</span>
הן אל ישגיב בכחו מי כמהו מורה:<p dir="rtl">
<span dir="rtl" class="inlineHeader" id="b29_Job, פרק לו, כג">כג</span>
מי פקד עליו דרכו ומי אמר פעלת עולה:<p dir="rtl">
<span dir="rtl" class="inlineHeader" id="b29_Job, פרק לו, כד">כד</span>
זכר כי תשגיא פעלו אשר שררו אנשים:<p dir="rtl">
<span dir="rtl" class="inlineHeader" id="b29_Job, פרק לו, כה">כה</span>
כל אדם חזו בו אנוש יביט מרחוק:<p dir="rtl">
<span dir="rtl" class="inlineHeader" id="b29_Job, פרק לו, כו">כו</span>
הן אל שגיא ולא נדע מספר שניו ולא חקר:<p dir="rtl">
<span dir="rtl" class="inlineHeader" id="b29_Job, פרק לו, כז">כז</span>
כי יגרע נטפי מים יזקו מטר לאדו:<p dir="rtl">
<span dir="rtl" class="inlineHeader" id="b29_Job, פרק לו, כח">כח</span>
אשר יזלו שחקים ירעפו עלי אדם רב:<p dir="rtl">
<span dir="rtl" class="inlineHeader" id="b29_Job, פרק לו, כט">כט</span>
אף אם יבין מפרשי עב תשאות סכתו:<p dir="rtl">
<span dir="rtl" class="inlineHeader" id="b29_Job, פרק לו, ל">ל</span>
הן פרש עליו אורו ושרשי הים כסה:<p dir="rtl">
<span dir="rtl" class="inlineHeader" id="b29_Job, פרק לו, לא">לא</span>
כי בם ידין עמים יתן אכל למכביר:<p dir="rtl">
<span dir="rtl" class="inlineHeader" id="b29_Job, פרק לו, לב">לב</span>
על כפים כסה אור ויצו עליה במפגיע:<p dir="rtl">
<span dir="rtl" class="inlineHeader" id="b29_Job, פרק לו, לג">לג</span>
יגיד עליו רעו מקנה אף על עולה:<p dir="rtl">
<h3 dir="rtl" id="b29_Job, פרק לז">פרק-לז</h3><p dir="rtl">
<span dir="rtl" class="inlineHeader" id="b29_Job, פרק לז, א">א</span>
אף לזאת יחרד לבי ויתר ממקומו:<p dir="rtl">
<span dir="rtl" class="inlineHeader" id="b29_Job, פרק לז, ב">ב</span>
שמעו שמוע ברגז קלו והגה מפיו יצא:<p dir="rtl">
<span dir="rtl" class="inlineHeader" id="b29_Job, פרק לז, ג">ג</span>
תחת כל השמים ישרהו ואורו על כנפות הארץ:<p dir="rtl">
<span dir="rtl" class="inlineHeader" id="b29_Job, פרק לז, ד">ד</span>
אחריו ישאג קול ירעם בקול גאונו ולא יעקבם כי ישמע קולו:<p dir="rtl">
<span dir="rtl" class="inlineHeader" id="b29_Job, פרק לז, ה">ה</span>
ירעם אל בקולו נפלאות עשה גדלות ולא נדע:<p dir="rtl">
<span dir="rtl" class="inlineHeader" id="b29_Job, פרק לז, ו">ו</span>
כי לשלג יאמר הוא ארץ וגשם מטר וגשם מטרות עזו:<p dir="rtl">
<span dir="rtl" class="inlineHeader" id="b29_Job, פרק לז, ז">ז</span>
ביד כל אדם יחתום לדעת כל אנשי מעשהו:<p dir="rtl">
<span dir="rtl" class="inlineHeader" id="b29_Job, פרק לז, ח">ח</span>
ותבא חיה במו ארב ובמעונתיה תשכן:<p dir="rtl">
<span dir="rtl" class="inlineHeader" id="b29_Job, פרק לז, ט">ט</span>
מן החדר תבוא סופה וממזרים קרה:<p dir="rtl">
<span dir="rtl" class="inlineHeader" id="b29_Job, פרק לז, י">י</span>
מנשמת אל יתן קרח ורחב מים במוצק:<p dir="rtl">
<span dir="rtl" class="inlineHeader" id="b29_Job, פרק לז, יא">יא</span>
אף ברי יטריח עב יפיץ ענן אורו:<p dir="rtl">
<span dir="rtl" class="inlineHeader" id="b29_Job, פרק לז, יב">יב</span>
והוא מסבות מתהפך בתחבולתו לפעלם כל אשר יצום על פני תבל ארצה:<p dir="rtl">
<span dir="rtl" class="inlineHeader" id="b29_Job, פרק לז, יג">יג</span>
אם לשבט אם לארצו אם לחסד ימצאהו:<p dir="rtl">
<span dir="rtl" class="inlineHeader" id="b29_Job, פרק לז, יד">יד</span>
האזינה זאת איוב עמד והתבונן נפלאות אל:<p dir="rtl">
<span dir="rtl" class="inlineHeader" id="b29_Job, פרק לז, טו">טו</span>
התדע בשום אלוה עליהם והופיע אור עננו:<p dir="rtl">
<span dir="rtl" class="inlineHeader" id="b29_Job, פרק לז, טז">טז</span>
התדע על מפלשי עב מפלאות תמים דעים:<p dir="rtl">
<span dir="rtl" class="inlineHeader" id="b29_Job, פרק לז, יז">יז</span>
אשר בגדיך חמים בהשקט ארץ מדרום:<p dir="rtl">
<span dir="rtl" class="inlineHeader" id="b29_Job, פרק לז, יח">יח</span>
תרקיע עמו לשחקים חזקים כראי מוצק:<p dir="rtl">
<span dir="rtl" class="inlineHeader" id="b29_Job, פרק לז, יט">יט</span>
הודיענו מה נאמר לו לא נערך מפני חשך:<p dir="rtl">
<span dir="rtl" class="inlineHeader" id="b29_Job, פרק לז, כ">כ</span>
היספר לו כי אדבר אם אמר איש כי יבלע:<p dir="rtl">
<span dir="rtl" class="inlineHeader" id="b29_Job, פרק לז, כא">כא</span>
ועתה לא ראו אור בהיר הוא בשחקים ורוח עברה ותטהרם:<p dir="rtl">
<span dir="rtl" class="inlineHeader" id="b29_Job, פרק לז, כב">כב</span>
מצפון זהב יאתה על אלוה נורא הוד:<p dir="rtl">
<span dir="rtl" class="inlineHeader" id="b29_Job, פרק לז, כג">כג</span>
שדי לא מצאנהו שגיא כח ומשפט ורב צדקה לא יענה:<p dir="rtl">
<span dir="rtl" class="inlineHeader" id="b29_Job, פרק לז, כד">כד</span>
לכן יראוהו אנשים לא יראה כל חכמי לב:<p dir="rtl">
<h3 dir="rtl" id="b29_Job, פרק לח">פרק-לח</h3><p dir="rtl">
<span dir="rtl" class="inlineHeader" id="b29_Job, פרק לח, א">א</span>
ויען יהוה את איוב מן הסערה ויאמר:<p dir="rtl">
<span dir="rtl" class="inlineHeader" id="b29_Job, פרק לח, ב">ב</span>
מי זה מחשיך עצה במלין בלי דעת:<p dir="rtl">
<span dir="rtl" class="inlineHeader" id="b29_Job, פרק לח, ג">ג</span>
אזר נא כגבר חלציך ואשאלך והודיעני:<p dir="rtl">
<span dir="rtl" class="inlineHeader" id="b29_Job, פרק לח, ד">ד</span>
איפה היית ביסדי ארץ הגד אם ידעת בינה:<p dir="rtl">
<span dir="rtl" class="inlineHeader" id="b29_Job, פרק לח, ה">ה</span>
מי שם ממדיה כי תדע או מי נטה עליה קו:<p dir="rtl">
<span dir="rtl" class="inlineHeader" id="b29_Job, פרק לח, ו">ו</span>
על מה אדניה הטבעו או מי ירה אבן פנתה:<p dir="rtl">
<span dir="rtl" class="inlineHeader" id="b29_Job, פרק לח, ז">ז</span>
ברן יחד כוכבי בקר ויריעו כל בני אלהים:<p dir="rtl">
<span dir="rtl" class="inlineHeader" id="b29_Job, פרק לח, ח">ח</span>
ויסך בדלתים ים בגיחו מרחם יצא:<p dir="rtl">
<span dir="rtl" class="inlineHeader" id="b29_Job, פרק לח, ט">ט</span>
בשומי ענן לבשו וערפל חתלתו:<p dir="rtl">
<span dir="rtl" class="inlineHeader" id="b29_Job, פרק לח, י">י</span>
ואשבר עליו חקי ואשים בריח ודלתים:<p dir="rtl">
<span dir="rtl" class="inlineHeader" id="b29_Job, פרק לח, יא">יא</span>
ואמר עד פה תבוא ולא תסיף ופא ישית בגאון גליך:<p dir="rtl">
<span dir="rtl" class="inlineHeader" id="b29_Job, פרק לח, יב">יב</span>
המימיך צוית בקר ידעתה שחר מקמו:<p dir="rtl">
<span dir="rtl" class="inlineHeader" id="b29_Job, פרק לח, יג">יג</span>
לאחז בכנפות הארץ וינערו רשעים ממנה:<p dir="rtl">
<span dir="rtl" class="inlineHeader" id="b29_Job, פרק לח, יד">יד</span>
תתהפך כחמר חותם ויתיצבו כמו לבוש:<p dir="rtl">
<span dir="rtl" class="inlineHeader" id="b29_Job, פרק לח, טו">טו</span>
וימנע מרשעים אורם וזרוע רמה תשבר:<p dir="rtl">
<span dir="rtl" class="inlineHeader" id="b29_Job, פרק לח, טז">טז</span>
הבאת עד נבכי ים ובחקר תהום התהלכת:<p dir="rtl">
<span dir="rtl" class="inlineHeader" id="b29_Job, פרק לח, יז">יז</span>
הנגלו לך שערי מות ושערי צלמות תראה:<p dir="rtl">
<span dir="rtl" class="inlineHeader" id="b29_Job, פרק לח, יח">יח</span>
התבננת עד רחבי ארץ הגד אם ידעת כלה:<p dir="rtl">
<span dir="rtl" class="inlineHeader" id="b29_Job, פרק לח, יט">יט</span>
אי זה הדרך ישכן אור וחשך אי זה מקמו:<p dir="rtl">
<span dir="rtl" class="inlineHeader" id="b29_Job, פרק לח, כ">כ</span>
כי תקחנו אל גבולו וכי תבין נתיבות ביתו:<p dir="rtl">
<span dir="rtl" class="inlineHeader" id="b29_Job, פרק לח, כא">כא</span>
ידעת כי אז תולד ומספר ימיך רבים:<p dir="rtl">
<span dir="rtl" class="inlineHeader" id="b29_Job, פרק לח, כב">כב</span>
הבאת אל אצרות שלג ואצרות ברד תראה:<p dir="rtl">
<span dir="rtl" class="inlineHeader" id="b29_Job, פרק לח, כג">כג</span>
אשר חשכתי לעת צר ליום קרב ומלחמה:<p dir="rtl">
<span dir="rtl" class="inlineHeader" id="b29_Job, פרק לח, כד">כד</span>
אי זה הדרך יחלק אור יפץ קדים עלי ארץ:<p dir="rtl">
<span dir="rtl" class="inlineHeader" id="b29_Job, פרק לח, כה">כה</span>
מי פלג לשטף תעלה ודרך לחזיז קלות:<p dir="rtl">
<span dir="rtl" class="inlineHeader" id="b29_Job, פרק לח, כו">כו</span>
להמטיר על ארץ לא איש מדבר לא אדם בו:<p dir="rtl">
<span dir="rtl" class="inlineHeader" id="b29_Job, פרק לח, כז">כז</span>
להשביע שאה ומשאה ולהצמיח מצא דשא:<p dir="rtl">
<span dir="rtl" class="inlineHeader" id="b29_Job, פרק לח, כח">כח</span>
היש למטר אב או מי הוליד אגלי טל:<p dir="rtl">
<span dir="rtl" class="inlineHeader" id="b29_Job, פרק לח, כט">כט</span>
מבטן מי יצא הקרח וכפר שמים מי ילדו:<p dir="rtl">
<span dir="rtl" class="inlineHeader" id="b29_Job, פרק לח, ל">ל</span>
כאבן מים יתחבאו ופני תהום יתלכדו:<p dir="rtl">
<span dir="rtl" class="inlineHeader" id="b29_Job, פרק לח, לא">לא</span>
התקשר מעדנות כימה או משכות כסיל תפתח:<p dir="rtl">
<span dir="rtl" class="inlineHeader" id="b29_Job, פרק לח, לב">לב</span>
התציא מזרות בעתו ועיש על בניה תנחם:<p dir="rtl">
<span dir="rtl" class="inlineHeader" id="b29_Job, פרק לח, לג">לג</span>
הידעת חקות שמים אם תשים משטרו בארץ:<p dir="rtl">
<span dir="rtl" class="inlineHeader" id="b29_Job, פרק לח, לד">לד</span>
התרים לעב קולך ושפעת מים תכסך:<p dir="rtl">
<span dir="rtl" class="inlineHeader" id="b29_Job, פרק לח, לה">לה</span>
התשלח ברקים וילכו ויאמרו לך הננו:<p dir="rtl">
<span dir="rtl" class="inlineHeader" id="b29_Job, פרק לח, לו">לו</span>
מי שת בטחות חכמה או מי נתן לשכוי בינה:<p dir="rtl">
<span dir="rtl" class="inlineHeader" id="b29_Job, פרק לח, לז">לז</span>
מי יספר שחקים בחכמה ונבלי שמים מי ישכיב:<p dir="rtl">
<span dir="rtl" class="inlineHeader" id="b29_Job, פרק לח, לח">לח</span>
בצקת עפר למוצק ורגבים ידבקו:<p dir="rtl">
<span dir="rtl" class="inlineHeader" id="b29_Job, פרק לח, לט">לט</span>
התצוד ללביא טרף וחית כפירים תמלא:<p dir="rtl">
<span dir="rtl" class="inlineHeader" id="b29_Job, פרק לח, מ">מ</span>
כי ישחו במעונות ישבו בסכה למו ארב:<p dir="rtl">
<span dir="rtl" class="inlineHeader" id="b29_Job, פרק לח, מא">מא</span>
מי יכין לערב צידו כי ילדו אל אל ישועו יתעו לבלי אכל:<p dir="rtl">
<h3 dir="rtl" id="b29_Job, פרק לט">פרק-לט</h3><p dir="rtl">
<span dir="rtl" class="inlineHeader" id="b29_Job, פרק לט, א">א</span>
הידעת עת לדת יעלי סלע חלל אילות תשמר:<p dir="rtl">
<span dir="rtl" class="inlineHeader" id="b29_Job, פרק לט, ב">ב</span>
תספר ירחים תמלאנה וידעת עת לדתנה:<p dir="rtl">
<span dir="rtl" class="inlineHeader" id="b29_Job, פרק לט, ג">ג</span>
תכרענה ילדיהן תפלחנה חבליהם תשלחנה:<p dir="rtl">
<span dir="rtl" class="inlineHeader" id="b29_Job, פרק לט, ד">ד</span>
יחלמו בניהם ירבו בבר יצאו ולא שבו למו:<p dir="rtl">
<span dir="rtl" class="inlineHeader" id="b29_Job, פרק לט, ה">ה</span>
מי שלח פרא חפשי ומסרות ערוד מי פתח:<p dir="rtl">
<span dir="rtl" class="inlineHeader" id="b29_Job, פרק לט, ו">ו</span>
אשר שמתי ערבה ביתו ומשכנותיו מלחה:<p dir="rtl">
<span dir="rtl" class="inlineHeader" id="b29_Job, פרק לט, ז">ז</span>
ישחק להמון קריה תשאות נוגש לא ישמע:<p dir="rtl">
<span dir="rtl" class="inlineHeader" id="b29_Job, פרק לט, ח">ח</span>
יתור הרים מרעהו ואחר כל ירוק ידרוש:<p dir="rtl">
<span dir="rtl" class="inlineHeader" id="b29_Job, פרק לט, ט">ט</span>
היאבה רים עבדך אם ילין על אבוסך:<p dir="rtl">
<span dir="rtl" class="inlineHeader" id="b29_Job, פרק לט, י">י</span>
התקשר רים בתלם עבתו אם ישדד עמקים אחריך:<p dir="rtl">
<span dir="rtl" class="inlineHeader" id="b29_Job, פרק לט, יא">יא</span>
התבטח בו כי רב כחו ותעזב אליו יגיעך:<p dir="rtl">
<span dir="rtl" class="inlineHeader" id="b29_Job, פרק לט, יב">יב</span>
התאמין בו כי ישוב זרעך וגרנך יאסף:<p dir="rtl">
<span dir="rtl" class="inlineHeader" id="b29_Job, פרק לט, יג">יג</span>
כנף רננים נעלסה אם אברה חסידה ונצה:<p dir="rtl">
<span dir="rtl" class="inlineHeader" id="b29_Job, פרק לט, יד">יד</span>
כי תעזב לארץ בציה ועל עפר תחמם:<p dir="rtl">
<span dir="rtl" class="inlineHeader" id="b29_Job, פרק לט, טו">טו</span>
ותשכח כי רגל תזורה וחית השדה תדושה:<p dir="rtl">
<span dir="rtl" class="inlineHeader" id="b29_Job, פרק לט, טז">טז</span>
הקשיח בניה ללא לה לריק יגיעה בלי פחד:<p dir="rtl">
<span dir="rtl" class="inlineHeader" id="b29_Job, פרק לט, יז">יז</span>
כי השה אלוה חכמה ולא חלק לה בבינה:<p dir="rtl">
<span dir="rtl" class="inlineHeader" id="b29_Job, פרק לט, יח">יח</span>
כעת במרום תמריא תשחק לסוס ולרכבו:<p dir="rtl">
<span dir="rtl" class="inlineHeader" id="b29_Job, פרק לט, יט">יט</span>
התתן לסוס גבורה התלביש צוארו רעמה:<p dir="rtl">
<span dir="rtl" class="inlineHeader" id="b29_Job, פרק לט, כ">כ</span>
התרעישנו כארבה הוד נחרו אימה:<p dir="rtl">
<span dir="rtl" class="inlineHeader" id="b29_Job, פרק לט, כא">כא</span>
יחפרו בעמק וישיש בכח יצא לקראת נשק:<p dir="rtl">
<span dir="rtl" class="inlineHeader" id="b29_Job, פרק לט, כב">כב</span>
ישחק לפחד ולא יחת ולא ישוב מפני חרב:<p dir="rtl">
<span dir="rtl" class="inlineHeader" id="b29_Job, פרק לט, כג">כג</span>
עליו תרנה אשפה להב חנית וכידון:<p dir="rtl">
<span dir="rtl" class="inlineHeader" id="b29_Job, פרק לט, כד">כד</span>
ברעש ורגז יגמא ארץ ולא יאמין כי קול שופר:<p dir="rtl">
<span dir="rtl" class="inlineHeader" id="b29_Job, פרק לט, כה">כה</span>
בדי שפר יאמר האח ומרחוק יריח מלחמה רעם שרים ותרועה:<p dir="rtl">
<span dir="rtl" class="inlineHeader" id="b29_Job, פרק לט, כו">כו</span>
המבינתך יאבר נץ יפרש כנפו לתימן:<p dir="rtl">
<span dir="rtl" class="inlineHeader" id="b29_Job, פרק לט, כז">כז</span>
אם על פיך יגביה נשר וכי ירים קנו:<p dir="rtl">
<span dir="rtl" class="inlineHeader" id="b29_Job, פרק לט, כח">כח</span>
סלע ישכן ויתלנן על שן סלע ומצודה:<p dir="rtl">
<span dir="rtl" class="inlineHeader" id="b29_Job, פרק לט, כט">כט</span>
משם חפר אכל למרחוק עיניו יביטו:<p dir="rtl">
<span dir="rtl" class="inlineHeader" id="b29_Job, פרק לט, ל">ל</span>
ואפרחו יעלעו דם ובאשר חללים שם הוא:<p dir="rtl">
<h3 dir="rtl" id="b29_Job, פרק מ">פרק-מ</h3><p dir="rtl">
<span dir="rtl" class="inlineHeader" id="b29_Job, פרק מ, א">א</span>
ויען יהוה את איוב ויאמר:<p dir="rtl">
<span dir="rtl" class="inlineHeader" id="b29_Job, פרק מ, ב">ב</span>
הרב עם שדי יסור מוכיח אלוה יעננה:<p dir="rtl">
<span dir="rtl" class="inlineHeader" id="b29_Job, פרק מ, ג">ג</span>
ויען איוב את יהוה ויאמר:<p dir="rtl">
<span dir="rtl" class="inlineHeader" id="b29_Job, פרק מ, ד">ד</span>
הן קלתי מה אשיבך ידי שמתי למו פי:<p dir="rtl">
<span dir="rtl" class="inlineHeader" id="b29_Job, פרק מ, ה">ה</span>
אחת דברתי ולא אענה ושתים ולא אוסיף:<p dir="rtl">
<span dir="rtl" class="inlineHeader" id="b29_Job, פרק מ, ו">ו</span>
ויען יהוה את איוב מן סערה ויאמר:<p dir="rtl">
<span dir="rtl" class="inlineHeader" id="b29_Job, פרק מ, ז">ז</span>
אזר נא כגבר חלציך אשאלך והודיעני:<p dir="rtl">
<span dir="rtl" class="inlineHeader" id="b29_Job, פרק מ, ח">ח</span>
האף תפר משפטי תרשיעני למען תצדק:<p dir="rtl">
<span dir="rtl" class="inlineHeader" id="b29_Job, פרק מ, ט">ט</span>
ואם זרוע כאל לך ובקול כמהו תרעם:<p dir="rtl">
<span dir="rtl" class="inlineHeader" id="b29_Job, פרק מ, י">י</span>
עדה נא גאון וגבה והוד והדר תלבש:<p dir="rtl">
<span dir="rtl" class="inlineHeader" id="b29_Job, פרק מ, יא">יא</span>
הפץ עברות אפך וראה כל גאה והשפילהו:<p dir="rtl">
<span dir="rtl" class="inlineHeader" id="b29_Job, פרק מ, יב">יב</span>
ראה כל גאה הכניעהו והדך רשעים תחתם:<p dir="rtl">
<span dir="rtl" class="inlineHeader" id="b29_Job, פרק מ, יג">יג</span>
טמנם בעפר יחד פניהם חבש בטמון:<p dir="rtl">
<span dir="rtl" class="inlineHeader" id="b29_Job, פרק מ, יד">יד</span>
וגם אני אודך כי תושע לך ימינך:<p dir="rtl">
<span dir="rtl" class="inlineHeader" id="b29_Job, פרק מ, טו">טו</span>
הנה נא בהמות אשר עשיתי עמך חציר כבקר יאכל:<p dir="rtl">
<span dir="rtl" class="inlineHeader" id="b29_Job, פרק מ, טז">טז</span>
הנה נא כחו במתניו ואנו בשרירי בטנו:<p dir="rtl">
<span dir="rtl" class="inlineHeader" id="b29_Job, פרק מ, יז">יז</span>
יחפץ זנבו כמו ארז גידי פחדו ישרגו:<p dir="rtl">
<span dir="rtl" class="inlineHeader" id="b29_Job, פרק מ, יח">יח</span>
עצמיו אפיקי נחושה גרמיו כמטיל ברזל:<p dir="rtl">
<span dir="rtl" class="inlineHeader" id="b29_Job, פרק מ, יט">יט</span>
הוא ראשית דרכי אל העשו יגש חרבו:<p dir="rtl">
<span dir="rtl" class="inlineHeader" id="b29_Job, פרק מ, כ">כ</span>
כי בול הרים ישאו לו וכל חית השדה ישחקו שם:<p dir="rtl">
<span dir="rtl" class="inlineHeader" id="b29_Job, פרק מ, כא">כא</span>
תחת צאלים ישכב בסתר קנה ובצה:<p dir="rtl">
<span dir="rtl" class="inlineHeader" id="b29_Job, פרק מ, כב">כב</span>
יסכהו צאלים צללו יסבוהו ערבי נחל:<p dir="rtl">
<span dir="rtl" class="inlineHeader" id="b29_Job, פרק מ, כג">כג</span>
הן יעשק נהר לא יחפוז יבטח כי יגיח ירדן אל פיהו:<p dir="rtl">
<span dir="rtl" class="inlineHeader" id="b29_Job, פרק מ, כד">כד</span>
בעיניו יקחנו במוקשים ינקב אף:<p dir="rtl">
<span dir="rtl" class="inlineHeader" id="b29_Job, פרק מ, כה">כה</span>
תמשך לויתן בחכה ובחבל תשקיע לשנו:<p dir="rtl">
<span dir="rtl" class="inlineHeader" id="b29_Job, פרק מ, כו">כו</span>
התשים אגמון באפו ובחוח תקוב לחיו:<p dir="rtl">
<span dir="rtl" class="inlineHeader" id="b29_Job, פרק מ, כז">כז</span>
הירבה אליך תחנונים אם ידבר אליך רכות:<p dir="rtl">
<span dir="rtl" class="inlineHeader" id="b29_Job, פרק מ, כח">כח</span>
היכרת ברית עמך תקחנו לעבד עולם:<p dir="rtl">
<span dir="rtl" class="inlineHeader" id="b29_Job, פרק מ, כט">כט</span>
התשחק בו כצפור ותקשרנו לנערותיך:<p dir="rtl">
<span dir="rtl" class="inlineHeader" id="b29_Job, פרק מ, ל">ל</span>
יכרו עליו חברים יחצוהו בין כנענים:<p dir="rtl">
<span dir="rtl" class="inlineHeader" id="b29_Job, פרק מ, לא">לא</span>
התמלא בשכות עורו ובצלצל דגים ראשו:<p dir="rtl">
<span dir="rtl" class="inlineHeader" id="b29_Job, פרק מ, לב">לב</span>
שים עליו כפך זכר מלחמה אל תוסף:<p dir="rtl">
<h3 dir="rtl" id="b29_Job, פרק מא">פרק-מא</h3><p dir="rtl">
<span dir="rtl" class="inlineHeader" id="b29_Job, פרק מא, א">א</span>
הן תחלתו נכזבה הגם אל מראיו יטל:<p dir="rtl">
<span dir="rtl" class="inlineHeader" id="b29_Job, פרק מא, ב">ב</span>
לא אכזר כי יעורנו ומי הוא לפני יתיצב:<p dir="rtl">
<span dir="rtl" class="inlineHeader" id="b29_Job, פרק מא, ג">ג</span>
מי הקדימני ואשלם תחת כל השמים לי הוא:<p dir="rtl">
<span dir="rtl" class="inlineHeader" id="b29_Job, פרק מא, ד">ד</span>
לא אחריש בדיו ודבר גבורות וחין ערכו:<p dir="rtl">
<span dir="rtl" class="inlineHeader" id="b29_Job, פרק מא, ה">ה</span>
מי גלה פני לבושו בכפל רסנו מי יבוא:<p dir="rtl">
<span dir="rtl" class="inlineHeader" id="b29_Job, פרק מא, ו">ו</span>
דלתי פניו מי פתח סביבות שניו אימה:<p dir="rtl">
<span dir="rtl" class="inlineHeader" id="b29_Job, פרק מא, ז">ז</span>
גאוה אפיקי מגנים סגור חותם צר:<p dir="rtl">
<span dir="rtl" class="inlineHeader" id="b29_Job, פרק מא, ח">ח</span>
אחד באחד יגשו ורוח לא יבוא ביניהם:<p dir="rtl">
<span dir="rtl" class="inlineHeader" id="b29_Job, פרק מא, ט">ט</span>
איש באחיהו ידבקו יתלכדו ולא יתפרדו:<p dir="rtl">
<span dir="rtl" class="inlineHeader" id="b29_Job, פרק מא, י">י</span>
עטישתיו תהל אור ועיניו כעפעפי שחר:<p dir="rtl">
<span dir="rtl" class="inlineHeader" id="b29_Job, פרק מא, יא">יא</span>
מפיו לפידים יהלכו כידודי אש יתמלטו:<p dir="rtl">
<span dir="rtl" class="inlineHeader" id="b29_Job, פרק מא, יב">יב</span>
מנחיריו יצא עשן כדוד נפוח ואגמן:<p dir="rtl">
<span dir="rtl" class="inlineHeader" id="b29_Job, פרק מא, יג">יג</span>
נפשו גחלים תלהט ולהב מפיו יצא:<p dir="rtl">
<span dir="rtl" class="inlineHeader" id="b29_Job, פרק מא, יד">יד</span>
בצוארו ילין עז ולפניו תדוץ דאבה:<p dir="rtl">
<span dir="rtl" class="inlineHeader" id="b29_Job, פרק מא, טו">טו</span>
מפלי בשרו דבקו יצוק עליו בל ימוט:<p dir="rtl">
<span dir="rtl" class="inlineHeader" id="b29_Job, פרק מא, טז">טז</span>
לבו יצוק כמו אבן ויצוק כפלח תחתית:<p dir="rtl">
<span dir="rtl" class="inlineHeader" id="b29_Job, פרק מא, יז">יז</span>
משתו יגורו אלים משברים יתחטאו:<p dir="rtl">
<span dir="rtl" class="inlineHeader" id="b29_Job, פרק מא, יח">יח</span>
משיגהו חרב בלי תקום חנית מסע ושריה:<p dir="rtl">
<span dir="rtl" class="inlineHeader" id="b29_Job, פרק מא, יט">יט</span>
יחשב לתבן ברזל לעץ רקבון נחושה:<p dir="rtl">
<span dir="rtl" class="inlineHeader" id="b29_Job, פרק מא, כ">כ</span>
לא יבריחנו בן קשת לקש נהפכו לו אבני קלע:<p dir="rtl">
<span dir="rtl" class="inlineHeader" id="b29_Job, פרק מא, כא">כא</span>
כקש נחשבו תותח וישחק לרעש כידון:<p dir="rtl">
<span dir="rtl" class="inlineHeader" id="b29_Job, פרק מא, כב">כב</span>
תחתיו חדודי חרש ירפד חרוץ עלי טיט:<p dir="rtl">
<span dir="rtl" class="inlineHeader" id="b29_Job, פרק מא, כג">כג</span>
ירתיח כסיר מצולה ים ישים כמרקחה:<p dir="rtl">
<span dir="rtl" class="inlineHeader" id="b29_Job, פרק מא, כד">כד</span>
אחריו יאיר נתיב יחשב תהום לשיבה:<p dir="rtl">
<span dir="rtl" class="inlineHeader" id="b29_Job, פרק מא, כה">כה</span>
אין על עפר משלו העשו לבלי חת:<p dir="rtl">
<span dir="rtl" class="inlineHeader" id="b29_Job, פרק מא, כו">כו</span>
את כל גבה יראה הוא מלך על כל בני שחץ:<p dir="rtl">
<h3 dir="rtl" id="b29_Job, פרק מב">פרק-מב</h3><p dir="rtl">
<span dir="rtl" class="inlineHeader" id="b29_Job, פרק מב, א">א</span>
ויען איוב את יהוה ויאמר:<p dir="rtl">
<span dir="rtl" class="inlineHeader" id="b29_Job, פרק מב, ב">ב</span>
ידעת כי כל תוכל ולא יבצר ממך מזמה:<p dir="rtl">
<span dir="rtl" class="inlineHeader" id="b29_Job, פרק מב, ג">ג</span>
מי זה מעלים עצה בלי דעת לכן הגדתי ולא אבין נפלאות ממני ולא אדע:<p dir="rtl">
<span dir="rtl" class="inlineHeader" id="b29_Job, פרק מב, ד">ד</span>
שמע נא ואנכי אדבר אשאלך והודיעני:<p dir="rtl">
<span dir="rtl" class="inlineHeader" id="b29_Job, פרק מב, ה">ה</span>
לשמע אזן שמעתיך ועתה עיני ראתך:<p dir="rtl">
<span dir="rtl" class="inlineHeader" id="b29_Job, פרק מב, ו">ו</span>
על כן אמאס ונחמתי על עפר ואפר:<p dir="rtl">
<span dir="rtl" class="inlineHeader" id="b29_Job, פרק מב, ז">ז</span>
ויהי אחר דבר יהוה את הדברים האלה אל איוב ויאמר יהוה אל אליפז התימני חרה אפי בך ובשני רעיך כי לא דברתם אלי נכונה כעבדי איוב:<p dir="rtl">
<span dir="rtl" class="inlineHeader" id="b29_Job, פרק מב, ח">ח</span>
ועתה קחו לכם שבעה פרים ושבעה אילים ולכו אל עבדי איוב והעליתם עולה בעדכם ואיוב עבדי יתפלל עליכם כי אם פניו אשא לבלתי עשות עמכם נבלה כי לא דברתם אלי נכונה כעבדי איוב:<p dir="rtl">
<span dir="rtl" class="inlineHeader" id="b29_Job, פרק מב, ט">ט</span>
וילכו אליפז התימני ובלדד השוחי צפר הנעמתי ויעשו כאשר דבר אליהם יהוה וישא יהוה את פני איוב:<p dir="rtl">
<span dir="rtl" class="inlineHeader" id="b29_Job, פרק מב, י">י</span>
ויהוה שב את שבית איוב בהתפללו בעד רעהו ויסף יהוה את כל אשר לאיוב למשנה:<p dir="rtl">
<span dir="rtl" class="inlineHeader" id="b29_Job, פרק מב, יא">יא</span>
ויבאו אליו כל אחיו וכל אחיתיו וכל ידעיו לפנים ויאכלו עמו לחם בביתו וינדו לו וינחמו אתו על כל הרעה אשר הביא יהוה עליו ויתנו לו איש קשיטה אחת ואיש נזם זהב אחד:<p dir="rtl">
<span dir="rtl" class="inlineHeader" id="b29_Job, פרק מב, יב">יב</span>
ויהוה ברך את אחרית איוב מראשתו ויהי לו ארבעה עשר אלף צאן וששת אלפים גמלים ואלף צמד בקר ואלף אתונות:<p dir="rtl">
<span dir="rtl" class="inlineHeader" id="b29_Job, פרק מב, יג">יג</span>
ויהי לו שבענה בנים ושלוש בנות:<p dir="rtl">
<span dir="rtl" class="inlineHeader" id="b29_Job, פרק מב, יד">יד</span>
ויקרא שם האחת ימימה ושם השנית קציעה ושם השלישית קרן הפוך:<p dir="rtl">
<span dir="rtl" class="inlineHeader" id="b29_Job, פרק מב, טו">טו</span>
ולא נמצא נשים יפות כבנות איוב בכל הארץ ויתן להם אביהם נחלה בתוך אחיהם:<p dir="rtl">
<span dir="rtl" class="inlineHeader" id="b29_Job, פרק מב, טז">טז</span>
ויחי איוב אחרי זאת מאה וארבעים שנה וירא את בניו ואת בני בניו ארבעה דרות:<p dir="rtl">
<span dir="rtl" class="inlineHeader" id="b29_Job, פרק מב, יז">יז</span>
וימת איוב זקן ושבע ימים: <B>(פפפ)</B><p dir="rtl">
