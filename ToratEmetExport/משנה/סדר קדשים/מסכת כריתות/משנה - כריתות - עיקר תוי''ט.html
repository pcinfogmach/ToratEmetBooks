
<h2 dir="rtl" id="MK_KRETOT_L3, פרק א">פרק א</h2><p dir="rtl">
<h3 dir="rtl" id="MK_KRETOT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <b>שְׁלֹשִׁים וָשֵׁשׁ כוּ'.</b> מִנְיָנָא לָמָּה לִי. שֶׁאִם עֲשָׂאָן כֻּלָּם בְּהֶעְלֵם אֶחָד חַיָּב עַל כָּל אַחַת וְאַחַת. וּמַפִּיק לֵיהּ מִקְּרָא כוּ'. וְלֹא דַּוְקָא שֶׁיִּתְחַיֵּב שְׁלֹשִׁים וָשֵׁשׁ חַטָּאוֹת, דְּהָא פֶּסַח וּמִילָה אֵין בָּהֶם חַטָּאת: <small>(ב)</small> אֲבָל אִי אִיכָּא הַתְרָאָה יֵשׁ מֵהֶן בְּחֶנֶק וְיֵשׁ מֵהֶן בִּסְקִילָה וְיֵשׁ מֵהֶן בְּמַלְקוֹת. וּבְשׁוֹגֵג בְּחַטָּאת. רַשִׁ"י: <small>(ג)</small> <B> עַל הָאֵם כוּ'.</B> טַעַם סִדּוּרָן דְּקָחֲשִׁיב לְהוּ הֶחָמוּר חָמוּר בְּרֵישָׁא [עַיֵּן סַנְהֶדְרִין פ"ז מ"ד וּמַכּוֹת רֵישׁ פּ"ג]. רַשִׁ"י: <small>(ד)</small> <B> וְעַל כוּ'.</B> כֻּלְּהוֹן מַיְתֵי לְהוּ קְרָאֵי בַּגְּמָרָא: <small>(ה)</small> <B> וְהָאִשָּׁה כוּ'.</B> מַסִּיק בַּגְּמָרָא דִּבְגַבְרֵי קָחֲשִׁיב לְמִנְיָנָא לְחַיְּבוֹ עַל כֻּלָּם בְּהֶעְלֵם אֶחָד, וְדַל מִנְּהוֹן הָאִשָּׁה כוּ', וְתָנָא שְׁלֹשִׁים וְשָׁלֹשׁ חַטָּאוֹת בִּלְבַד, וְתָנָא הָאִשָּׁה כוּ' וּפֶסַח וּמִילָה לְסַיּוֹמִינְהוּ כְּרֵתוֹת. דְּאִי אָמַרְתְּ בְּנָשֵׁי קָחֲשִׁיב, דַּל מִנְּהוֹן הַבָּא עַל הַזָּכָר וְעַל הַבְּהֵמָה: <small>(ו)</small> וְכֵן פֵּרֵשׁ לְקַמָּן גַּבֵּי מְחַלֵּל שַׁבָּת בְּאַחַת מֵאֲבוֹת מְלָאכוֹת. דְּתַנָּא לֹא מְהַדַּר אֶלָּא אַמִּצְוֹת שֶׁחַיָּבִין עֲלֵיהֶן כָּרֵת, וְשֵׁם שַׁבָּת קָתָנֵי וְשֵׁם עֲבוֹדָה זָרָה קָתָנֵי, וּלְעוֹלָם בְּכָל חֲדָא וַחֲדָא אִיכָּא טוּבָא. גְּמָרָא: <small>(ז)</small> וְהָעוֹשָׂן בְּהֶעְלֵם אֶחָד לֹא מִחַיַּב שְׁתַּיִם. רַשִׁ"י. אֲבָל לְעִנְיַן מִיתָה חִלְּקָן הַכָּתוּב: <small>(ח)</small> וְדִבְרֵי תֵּימַהּ הֵן, דִּבְהֶדְיָא שָׁנִינוּ בְּמִשְׁנָה ג' פֶּרֶק ב' דִּזְבָחִים חוּץ לִמְקוֹמוֹ פָּסוּל וְאֵין בּוֹ כָּרֵת: <small>(ט)</small> וְאַף עַל פִּי שֶׁעַל הַסִּיכָה עַצְמָהּ שֶׁיָּסוּךְ בּוֹ פָּטוּר כְּדִלְקַמָּן: <small>(י)</small> לָאו דַּוְקָא, דְּגַבֵּי קְטֹרֶת לֹא כְּתִיב כָּמוֹהוּ כְּמוֹ גַּבֵּי שֶׁמֶן כוּ', אֶלָּא רְצוֹנוֹ לוֹמַר עַד שֶׁיְּהֵא רָאוּי לְהַקְטִיר אֵיזֶה שִׁעוּר, וְאֵין צָרִיךְ שֶׁיַּעֲשֶׂה כֻּלָּהּ: <small>(יא)</small> שֶׁכֵּן הוּא בְּפֵרוּשׁ בַּכָּתוּב. אֲבָל הַמֵּרִיחַ בַּקְּטֹרֶת שֶׁל בֵּית הַמִּקְדָּשׁ לֹא אַזְהָרָה וְלֹא כָּרֵת כוּ'. וְלֹא דָּמֵי לְסָךְ בְּשֶׁמֶן הַמִּשְׁחָה, דְּהָתָם אִית בֵּיהּ מַעֲשֶׂה, וּמִשּׁוּם הָכִי אִית בֵּיהּ אַזְהָרָה. רַשִׁ"י: <small>(יב)</small> דִּכְתִיב אֲשֶׁר יִתֵּן מִמֶּנּוּ עַל זָר, מִמֶּנּוּ מֵאוֹתוֹ שֶׁל מֹשֶׁה. עַיֵּן תּוֹסְפוֹת יוֹם טוֹב: <small>(יג)</small> כָּל מַה שֶּׁכָּתַב הָרַ"ב מַיְתֵי לְהוּ קְרָאֵי בַּגְּמָרָא: <small>(יד)</small> וְאֵין מַלְכֵי יִשְׂרָאֵל מוֹשְׁחִין [מִשֶּׁבָּא דָּוִד, אֲבָל שָׁאוּל נִמְשַׁח. רַשִׁ"י]. וְהָא דֶּאֱלִישָׁע מָשַׁח לְיֵהוּא, מְתָרְצִים בַּגְּמָרָא בַּאֲפַרְסְמָא דָּכְיָא וְלֹא בְּשֶׁמֶן הַמִּשְׁחָה: <small>(טו)</small> בַּגְּמָרָא מִי הֲוָה שֶׁמֶן הַמִּשְׁחָה וְהָא יֹאשִׁיָּה גְּנָזוֹ, וּמְשָׁנֵי בַּאֲפַרְסְמָא דָּכְיָא: <p dir="rtl">
<h3 dir="rtl" id="MK_KRETOT_L3, פרק א, פרק א משנה ב">פרק א - משנה ב</h3><p dir="rtl">
<small>(טז)</small> וְהַבָּא עַל הַזָּכָר וְעַל הַבְּהֵמָה כְּסָבוּר לָבֹא עַל אִשְׁתּוֹ שֶׁלֹּא כְּדַרְכָּהּ וּבָא עַל הַזָּכָר וְכוּ' וְאַחַר כָּךְ נוֹדַע לוֹ דְּזָכָר הוּא אוֹ בְּהֵמָה הִיא וְכֵן בְּכֻלְּהוּ. נִדָּה כְּסָבוּר טְהוֹרָה הִיא. מְגַדֵּף כְּסָבוּר מְבָרֵךְ שֵׁם בֶּן שְׁתֵּי אוֹתִיּוֹת [דְּאֵינוֹ חַיָּב עָלָיו] וּבֵרַךְ שֵׁם בֶּן אַרְבַּע. מֹלֶךְ כְּסָבוּר לְהַעֲבִיר אָדָם אַחֵר וְהֶעֱבִיר בְּנוֹ. אוֹב נִתְכַּוֵּן לְכִשּׁוּף אַחֵר. דָּם כְּסָבוּר דַּם דָּגִים. מַעֲלֶה בַּחוּץ כְּסָבוּר בָּמוֹת אֵלּוּ שֶׁל צִבּוּר מֻתָּרוֹת וּמוֹקֵי לֵיהּ לִקְרָא בְּבָמַת יָחִיד. שֶׁמֶן וּקְטֹרֶת בְּנִתְכַּוֵּן לְסַמְמָנִים אֲחֵרִים: <small>(יז)</small> כְּגוֹן תִּינוֹק שֶׁנִּשְׁבָּה וְלֹא שָׁמַע מֵעוֹלָם שֶׁיֵּשׁ שַׁבָּת. דְּאִלּוּ שָׁמַע וְעַכְשָׁיו שְׁכָחוֹ, חַיָּב, כְּמוֹ שֶׁכָּתַב הָרַ"ב בְּרֵישׁ פֶּרֶק ז' דְּשַׁבָּת: <small>(יח)</small> <B> אַף כוּ'.</B> אַדְּרַבִּי מֵאִיר מַהְדְּרֵי דְּאָמַר חוּץ מִן הַמְּטַמֵּא מִקְדָּשׁ וְקָדָשָׁיו, וְקָאָמְרֵי דְּאַף הַמְגַדֵּף נַמִּי. וְלֹא יָדַעְנָא מַאי קַשְׁיָא לֵיהּ לְרַשִׁ"י אַדִּמְפָרֵשׁ בַּגְּמָרָא דְּרַבָּנָן מַהְדְּרִי אַיִּדְעוֹנִי דְּלֹא תְּנַן לַהּ לְפִי שֶׁאֵין בּוֹ מַעֲשֶׂה וְאָמְרֵי לֵיהּ מְגַדֵּף נַמִּי לֵית בֵּיהּ מַעֲשֶׂה, וְכָתַב תֵּימַהּ לִי וּלְרַבִּי יוֹחָנָן דְּאָמַר לְעֵיל הוֹאִיל וּשְׁנֵיהֶם בְּלָאו אֶחָד [כְּלוֹמַר וְלֹא מִשּׁוּם דְּאֵין בּוֹ מַעֲשֶׂה], מַאי אַף. עַד כָּאן. דְּהָא מַתְנִיתִין [דִּלְעֵיל] רַבִּי עֲקִיבָא הִיא דְּלֹא בָּעֵי מַעֲשֶׂה וּמֵהַאי טַעֲמָא לֹא אָמַר רַבִּי יוֹחָנָן הָכִי. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק א, פרק א משנה ג">פרק א - משנה ג</h3><p dir="rtl">
<small>(יט)</small> <B> יֵשׁ כוּ'.</B> הִתְחִיל לְפָרֵשׁ קָרְבַּן חַטָּאת שֶׁלֹּא עַל יְדֵי חֵטְא: <small>(כ)</small> <B> הַמַּפֶּלֶת כוּ'.</B> מַתְנִיתִין מִתְפָּרֶשֶׁת יָפֶה בְּדִבְרֵי הָרַ"ב בְּפֶרֶק ג' דְּנִדָּה מִשְׁנָה ד'. שֶׁשָּׁם הִיא שְׁנוּיָה לְעִנְיַן טֻמְאַת לֵידָה. וְכָל הַטְּמֵאָה לֵידָה הֲרֵי זוֹ מְבִיאָה קָרְבָּן וְחַטָּאתָהּ נֶאֱכֶלֶת: <small>(כא)</small> לֹא דָּק, דְּתַנָּאֵי נִינְהוּ לִשְׁנֵי הַפֵּרוּשִׁים הַלָּלוּ בְּמַסֶּכֶת נִדָּה דַּף כ"ה. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק א, פרק א משנה ד">פרק א - משנה ד</h3><p dir="rtl">
<small>(כב)</small> דְּהָכִי שָׁמְעִינַן לֵיהּ לְרַבִּי יוֹסֵי בְּמִשְׁנָה ה' פֶּרֶק ה' וְכֵן הֲלָכָה, וְכֵן נַמִּי בְּאָשָׁם תָּלוּי שָׁם בְּמִשְׁנָה ד', לְפִי שֶׁבָּא בִּמְקוֹם חַטָּאת: <p dir="rtl">
<h3 dir="rtl" id="MK_KRETOT_L3, פרק א, פרק א משנה ה">פרק א - משנה ה</h3><p dir="rtl">
<small>(כג)</small> <B>דָּגִים כוּ'.</B> דְּהָא בְּמִשְׁנָה ג' פֶּרֶק ג' דְּנִדָּה אִם יֵשׁ עִמָּהֶן דַּם טְמֵאָה, לָאו מִשּׁוּם לֵידָה אֶלָּא מִשּׁוּם נִדָּה: <p dir="rtl">
<h3 dir="rtl" id="MK_KRETOT_L3, פרק א, פרק א משנה ו">פרק א - משנה ו</h3><p dir="rtl">
<small>(כד)</small> דְּחַיָּב בְּקָרְבָּן שֵׁנִי כְּמוֹ שֶׁכָּתוּב בְּפֵרוּשׁ הָרַ"ב בְּמַתְנִיתִין דִּלְקַמָּן: <small>(כה)</small> לְפִי שֶׁהוּא דַּם לֵידָה, לֹא דַּם טֹהַר. הָרַמְבַּ"ם: <p dir="rtl">
<h3 dir="rtl" id="MK_KRETOT_L3, פרק א, פרק א משנה ז">פרק א - משנה ז</h3><p dir="rtl">
<small>(כו)</small> מַשְׁמַע עַל לֵידָה אַחַת מְבִיאָה, דְּהַיְנוּ עַל כָּל אַחַת וְאַחַת. רַשִׁ"י. וּדְאֵינָהּ מְבִיאָה עַל כָּל לֵידָה וְלֵידָה דְּתוֹךְ מְלֹאת עַיֵּן בְּפֵרוּשׁ הָרַ"ב פֶּרֶק ב' מִשְׁנָה ד': <small>(כז)</small> <B> בְּדִינָרִין.</B> דִּינָרִין שֶׁל כֶּסֶף. דִּינְרֵי, שֶׁל זָהָב. עָרוּךְ: <p dir="rtl">
<h2 dir="rtl" id="MK_KRETOT_L3, פרק ב">פרק ב</h2><p dir="rtl">
<h3 dir="rtl" id="MK_KRETOT_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> <B> אַרְבָּעָה.</B> מִנְיָנָא לַאֲפוֹקֵי מִדְּרַבִּי אֱלִיעֶזֶר בֶּן יַעֲקֹב: <small>(ב)</small> <B> וְאַרְבָּעָה.</B> מִנְיָנָא לַאֲפוֹקֵי מִדְּרַבִּי שִׁמְעוֹן, דְּתָנֵי רַבִּי שִׁמְעוֹן אוֹמֵר שְׁבוּעַת הַפִּקָּדוֹן לֹא נִתָּן זְדוֹנָהּ לְכַפָּרָה. גְּמָרָא: <small>(ג)</small> וְאִלּוּ בִּשְׁאָר דְּבָרִים חֲלוּקִים הֵם כְּדִתְנַן סוֹף פֶּרֶק ג' דְּסוֹטָה. גְּמָרָא: <small>(ד)</small> דְּגֵר צָרִיךְ מִילָה וּטְבִילָה וְקָרְבָּן, וְכֻלְּהוּ יָלְפִינַן לְהוּ מִקְּרָאֵי בַּגְּמָרָא: <small>(ה)</small> וּבַגְּמָרָא יָלֵיף לֵיהּ דְּגַם בְּעוֹף סַגִּי לֵיהּ, וְהַיְנוּ שְׁתֵּי פְּרִידוֹת וּשְׁתֵּיהֶן עוֹלוֹת: <p dir="rtl">
<h3 dir="rtl" id="MK_KRETOT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ו)</small> גְּמָרָא. וְהָא קְרָא כִּי כְּתִיב בְּמֵזִיד כְּתִיב [דִּכְתִיב בִּקֹּרֶת תִּהְיֶה, וְהַיְנוּ מַלְקוֹת, וְאֵין מַלְקוֹת אֶלָּא בְּמֵזִיד, וַעֲלֵיהּ קָאָמַר וְהֵבִיא אֶת אֲשָׁמוֹ], אֶלָּא אֵימָא לַעֲשׂוֹת שׁוֹגֵג כַּמֵּזִיד: <small>(ז)</small> כְּלוֹמַר כִּדְאָמְרִינַן בְּעָלְמָא אֵין עוֹנְשִׁין אֶלָּא אִם כֵּן מַזְהִירִין. דְּהַיְנוּ עֹנֶשׁ בֵּית דִּין שֶׁל מַטָּה. דְּוַדַּאי דְּאַף עַל הַשּׁוֹגֵג מִתְיַסֵּר בְּיִסּוּרִין מִבֵּית דִּין שֶׁל מַעְלָה, דְּהָא צָרִיךְ חַטָּאת לְכַפָּרָה, וְעַל לֹא הוֹדַע אָשָׁם תָּלוּי שֶׁתּוֹלֶה וּמֵגֵן מִן הַיִּסּוּרִים. וּבַגְּמָרָא מֵבִיא קְרָאֵי דְּפִתְאֹם מַשְׁמַע נַמִּי שׁוֹגֵג וְאֹנֶס, וּפָרֵיךְ לִכְתֹּב פִּתְאֹם דְּמַשְׁמַע כֻּלְּהוּ וְלֹא לִכְתֹּב פֶּתַע. וּמְשָׁנֵי דַּהֲוָה אֲמֵינָא דְּהָכָא מַשְׁמָעוּתוֹ דַּוְקָא שׁוֹגֵג וְלֹא מֵזִיד מִידִי דַּהֲוָה אַכָּל הַתּוֹרָה דְּאֵין קָרְבָּן אַמֵּזִיד, לְהָכִי כָּתַב פֶּתַע דְּשׁוֹגֵג הוּא לְגַלּוֹיֵי דְּפִתְאֹם אֹנֶס וּמֵזִיד הוּא: <small>(ח)</small> וְתֵימַהּ דִּבְרֵישׁ פֶּרֶק שְׁבוּעַת הַפִּקָּדוֹן פֵּרֵשׁ הָרַ"ב מִדְּלֹא כְּתִיב בָּהּ וְנֶעְלָם, וְכֵן הוּא בַּגְּמָרָא דִּשְׁבוּעוֹת לְהֶדְיָא. וְעַיֵּן תּוֹסְפוֹת יוֹם טוֹב שֶׁהֶאֱרִיךְ: <p dir="rtl">
<h3 dir="rtl" id="MK_KRETOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ט)</small> <B> חֲמִשָּׁה.</B> מִנְיָנָא לַאֲפוֹקֵי רַבִּי דְּסָבַר וְקִדַּשׁ אֶת רֹאשׁוֹ בַּיּוֹם הַהוּא, בַּיּוֹם הַשְּׁמִינִי, וְנָזִיר שֶׁנִּטְמָא בִּשְׁבִיעִי טֻמְאָה אֲרִיכְתָּא הוּא כְּאִלּוּ נִטְמָא בְּתוֹךְ הַשִּׁבְעָה: <small>(י)</small> <B> וַחֲמִשָּׁה.</B> מִנְיָנָא לַאֲפוֹקֵי מִדְּרַבִּי אֱלִיעֶזֶר דְּאָמַר נָשִׂיא מֵבִיא שָׂעִיר בְּטֻמְאַת מִקְדָּשׁ וְקָדָשָׁיו. וְעַיֵּן תּוֹסְפוֹת יוֹם טוֹב: <small>(יא)</small> בְּזָדוֹן אוֹ בְּשׁוֹגֵג וּבִידִיעָה בֵּינְתַיִם, דְּאִי לָאו הָכִי אֲפִלּוּ בִּשְׁאָר אִסּוּרִים אֵינוֹ חַיָּב אֶלָּא אַחַת כְּדִלְקַמָּן פֶּרֶק ג' מִשְׁנָה ב': <small>(יב)</small> פֵּרוּשׁ לְאַחַר שֶׁגִּלַּח וְטָבַל לִחַיַּב שְׁתֵּי קָרְבָּנוֹת, שֶׁכֵּיוָן שֶׁלֹּא הֵבִיא קָרְבְּנוֹתָיו וְהוּא כְּבָר נִטְהַר רָאוּי לִכְשֶׁיַּחֲזֹר וְיִתְטַמֵּא שֶׁיָּבִיא קָרְבָּן עַל כָּל טֻמְאָה וְטֻמְאָה, דְּטֻמְאָה אַחֲרִיתִי הִיא הוֹאִיל וְטָבַל בּוֹ בַּיּוֹם: <small>(יג)</small> וְחַד מִיהָא חַיָּב מִשּׁוּם טֻמְאָה זוֹ. רַשִׁ"י בְּנָזִיר. וְאֵין נִרְאֶה כֵּן מִדְּבָרָיו בִּמְכִילְתִין רֵישׁ פֶּרֶק קַמָּא. אֲבָל כְּשֶׁנִּטְמָא טֻמְאוֹת הַרְבֵּה בַּיּוֹם הַשְּׁמִינִי, שֶׁהוּא רָאוּי לְהָבִיא קָרְבְּנוֹתָיו, חַיָּב קָרְבָּן עַל כָּל טֻמְאָה וְטֻמְאָה כָּל זְמַן שֶׁלֹּא הֵבִיא קָרְבְּנוֹתָיו: <small>(יד)</small> <B> הַמְקַנֵּא כוּ'.</B> מֵבִיא מִנְחַת שְׂעֹרִים אַחַת לְכֻלָּן כְּשֶׁהוּא מַשְׁקָהּ. רַשִׁ"י: <small>(טו)</small> וְאִיכָּא לְמֵידַק אִי הָכִי נַמִּי כְּשֶׁהָיָה רָאוּי לְהָבִיא קָרְבְּנוֹתָיו אִי מִחַיַּב קָרְבָּן עַל כָּל נֶגַע וְנֶגַע כְּמוֹ בַּנָּזִיר. וְנִרְאֶה דְּשָׁוִין הֵן. וְעַיֵּן תּוֹסְפוֹת יוֹם טוֹב: <small>(טז)</small> <B> צִפֳּרָיו.</B> אוֹתָן שְׁתֵּי צִפֳּרִים חַיּוֹת אַחַת לַשְּׁחִיטָה וְאַחַת לַשִּׁלּוּחַ. וְלָאו קָרְבָּן נִינְהוּ. רַשִׁ"י: <small>(יז)</small> וְכֵן כָּתַב הָרַמְבַּ"ם. וְתֵימַהּ דִּבְפֶרֶק י"ד דִּנְגָעִים מִשְׁנָה י"א פָּסְקוּ כְּרַבִּי יְהוּדָה כוּ', וּבְנֻסַּח אֶרֶץ יִשְׂרָאֵל הֻגָּה בְּכָאן, וְהַנִּרְאֶה לִי שֶׁהֲלָכָה כְּרַבִּי יְהוּדָה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(יח)</small> וְכֵן כָּתַב הָרַמְבַּ"ם, דְּאַטּוּ בְּרַשִּׁיעֵי עָסְקִינַן: <small>(יט)</small> רְצוֹנוֹ לוֹמַר מַה שֶּׁאִמּוֹ טְמֵאָה לַמִּקְדָּשׁ וְקָדָשָׁיו. הָרַמְבַּ"ם: <small>(כ)</small> <B> בִּנְקֵבָה.</B> כָּל חַטַּאת יָחִיד נְקֵבָה הִיא דְּהַיְנוּ כִּשְׂבָּה אוֹ שְׂעִירָה. רַשִׁ"י: <small>(כא)</small> וְלֹא אֵת הָאִשָּׁה לָאִישׁ. אֵימָא הוּא מַעֲטֵיהּ קְרָא [מִמַּלְקוֹת דִּכְתִיב תִּהְיֶה] אֲבָל הִיא תִּלְקֵי וְתֵיְתֵי קָרְבָּן. וְהֵבִיא אֶת אֲשָׁמוֹ לַה' כְּתִיב, גְּמָרָא: <small>(כב)</small> וְהָא דִּכְתִיב לְזָרַע בְּאֵשֶׁת אִישׁ וְכֵן בְּסוֹטָה, מְתָרֵץ בַּגְּמָרָא דְּאֵשֶׁת אִישׁ פְּרָט לִמְשַׁמֵּשׁ בְּאֵבָר מֵת, אִי נַמִּי פְּרָט לִמְשַׁמֵּשׁ מֵתָה, סָלְקָא דַעְתָּךְ אֲמֵינָא לְאַחַר מִיתָה נַמִּי אִקְרֵי שְׁאֵרוֹ וְלִחַיַּב, קָא מַשְׁמַע לָן. דְּסוֹטָה פְּרָט לְשֶׁקִּנֵּא לַהּ בִּנְשִׁיקָה אִי נַמִּי דֶּרֶךְ אֵבָרִים, סָלְקָא דַעְתָּךְ אֲמֵינָא בִּקְפִידָא דְּבַעַל תָּלָה רַחֲמָנָא וְהָא קָא קָפֵיד, קָא מַשְׁמַע לָן: <p dir="rtl">
<h3 dir="rtl" id="MK_KRETOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(כג)</small> וְאִי אֶפְשָׁר לוֹמַר שֶׁבּוֹעֵל שִׁפְחָה מְשֻׁחְרֶרֶת פְּנוּיָה שֶׁיּוּמַת [לְפִי שֶׁהִיא פְּנוּיָה כִּשְׁאָר הַנָּשִׁים], אֶלָּא לְפִי שֶׁהִיא מְקֻדֶּשֶׁת וְיֵשׁ בָּהּ צַד עַבְדוּת. שֶׁאִלּוּ נִגְמַר פִּדְיוֹנָהּ הָיְתָה אֵשֶׁת אִישׁ וְנֶהֱרָגִים שְׁנֵיהֶם. הָרַמְבַּ"ם: <small>(כד)</small> <B> וַדָּאִית.</B> וּמְאֹרֶסֶת לְעֶבֶד עִבְרִי. דִּכְתִיב כִּי לֹא חֻפָּשָׁה, מִכְּלָל דְּהוּא חֻפַּשׁ. גְּמָרָא: <p dir="rtl">
<h3 dir="rtl" id="MK_KRETOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(כה)</small> וְכָל שֶׁכֵּן אִם הוּא מֵזִיד, דְּהָא קְרָא כִּי כְּתִיב בַּמֵּזִיד כְּתִיב כְּמוֹ שֶׁכָּתַבְתִּי בְמִשְׁנָה ב': <p dir="rtl">
<h2 dir="rtl" id="MK_KRETOT_L3, פרק ג">פרק ג</h2><p dir="rtl">
<h3 dir="rtl" id="MK_KRETOT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> כְּדִתְנַן רֵישׁ פֶּרֶק י' דִּיבָמוֹת. הָאִשָּׁה כוּ' וּבָאוּ וְאָמְרוּ כוּ' דְּקַיְמָא לָן אֲפִלּוּ בְּחַד. גְּמָרָא: <small>(ב)</small> דְּתָנוּ רַבָּנָן אוֹ הוֹדַע אֵלָיו חַטָּאתוֹ, וְלֹא שֶׁיּוֹדִיעוּהוּ אֲחֵרִים. יָכוֹל אֲפִלּוּ אֵינוֹ מַכְחִישָׁן, תַּלְמוּד לוֹמַר אוֹ הוֹדַע אֵלָיו, מִכָּל מָקוֹם. בְּמַאי עָסְקִינַן, אִילֵימָא בִּתְרֵין, תְּרֵין וְאֵין מַכְחִישָׁן קְרָא בָּעֵי, אֶלָּא לָאו בְּחַד, וְקָתָנֵי כִּי אֵין מַכְחִישָׁן מְהֵימָן, שְׁמַע מִנַּהּ. גְּמָרָא. וְכָתְבוּ הַתּוֹסָפוֹת דְּהָא דְּאִי מַכְחִישׁוֹ לֹא מְהֵימָן הָעֵד עַל כָּרְחָךָ רְצוֹנוֹ לוֹמַר דְּאוֹמֵר אֵינִי יוֹדֵעַ, דְּאִי אוֹמֵר בְּהֶדְיָא לֹא אָכַלְתִּי פְּשִׁיטָא דְּפָטוּר, דְּעֵד אֶחָד אֵינוֹ קָם אֶלָּא לִשְׁבוּעָה: <small>(ג)</small> <B> לֹא כוּ'.</B> צָרִיךְ לוֹמַר דְּמַיְרֵי שֶׁהֵעִידוּ שְׁנֵיהֶם בְּבַת אַחַת, דְּאִי בָּזֶה אַחַר זֶה הָא כָּל מָקוֹם שֶׁהֶאֱמִינָה תּוֹרָה עֵד אֶחָד הֲרֵי כָּאן שְׁנַיִם כוּ': <small>(ד)</small> <B> פָּטוּר.</B> וְהוּא הַדִּין אִם אָמַר אֵינִי יוֹדֵעַ כְּמוֹ שֶׁפֵּרַשְׁנוּ. תּוֹסָפוֹת: <small>(ה)</small> <B> מְחַיֵּב.</B> וְאִם תֹּאמַר הַאֵיךְ מְחַיֵּב, וְהָאָמַר לֹא אָכַלְתִּי, וּבְעַל כָּרְחֵיהּ לֹא יָבִיא חַטָּאת, כִּדְאָמְרִינַן חַיָּבֵי חַטָּאת אֵין מְמַשְׁכְּנִין אוֹתָן. וְיֵשׁ לוֹמַר דְּהָתָם מַיְרֵי כְּשֶׁאָמַר דְּלֹא נִיחָא לֵיהּ בְּכַפָּרָה. אֲבָל הַאי נִיחָא לֵיהּ בְּכַפָּרָה אֶלָּא שֶׁהוּא סָבוּר לִהְיוֹת פָּטוּר, מְמַשְׁכְּנִין אוֹתוֹ. תּוֹסָפוֹת: <small>(ו)</small> <B> מָה כוּ'.</B> הַשְׁתָּא נַמִּי מַה שֶּׁאָמַר לֹא אָכַלְתִּי, כָּךְ רְצוֹנוֹ לוֹמַר, לֹא אָכַלְתִּי שׁוֹגֵג אֶלָּא מֵזִיד. וְהָכִי מְתָרְצִינַן מִלְּתֵיהּ דִּבְהָכִי הֲוָה דַּעְתֵּיהּ, וְאַף עַל גַּב דְּלֹא מְשַׁוֵּי אֱינָשׁ נַפְשֵׁיהּ רְשִׁיעָא כוּ'. אֲבָל אִי אָמַר מֵזִיד אָכַלְתִּי חֵלֶב מְהֵימָן, דְּאוֹתוֹ מִתְכַּוֵּן לְטוֹב, שֶׁאֵינוֹ רוֹצֶה לְהָבִיא חֻלִּין לָעֲזָרָה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ז)</small> <B> וְחָזַר כוּ'.</B> וְלֹא הָיְתָה לוֹ יְדִיעָה בֵּינְתַיִם, דְּיֵשׁ יְדִיעָה לַחֲצִי שִׁעוּר כַּחֲכָמִים סוֹף פֶּרֶק י"ב דְּשַׁבָּת: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ח)</small> וּפְלֻגְתָּא דְּתַנָּאֵי הוּא בְּמִשְׁנָה ב' פֶּרֶק ח' דְּעֵרוּבִין, וְשָׁם פָּסַק הָרַ"ב כְּהָרַמְבַּ"ם: <small>(ט)</small> לֹא דָּק, דְּאֵין בּוֹ אֶלָּא חִיּוּב מִיתָה, וּכְמוֹ שֶׁכָּתַב בְּעַצְמוֹ סוֹף פֶּרֶק ט' דְּסַנְהֶדְרִין: <small>(י)</small> וְנִכְנַס כוּ'. פֵּרוּשׁ וְעָבַד עֲבוֹדָה. אֲבָל בִּכְנִיסָה בְּלֹא עֲבוֹדָה לֹא מִחַיַּב. וְהָכִי פֵּרְשׁוּ בְּתוֹרַת כֹּהֲנִים. תּוֹסָפוֹת כוּ'. וּמִכָּל מָקוֹם לְהָרַמְבַּ"ם יֵשׁ אִסּוּר אַף בְּלֹא עֲבוֹדָה, וְאַף מִן הַמִּזְבֵּחַ וְלִפְנִים יֵשׁ אִסּוּר: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(יא)</small> כְּגוֹן שֶׁאָכַל כּוּלְיָא בְּחֶלְבָּהּ. אִי נַמִּי דְּמַלְּיֵהּ בְּתַמְרֵי, דְּלֹא מִחַיַּב בְּיוֹם הַכִּפּוּרִים אֶלָּא עַל כַּכּוֹתֶבֶת. גְּמָרָא. וְעַיֵּן תּוֹסְפוֹת יוֹם טוֹב: <small>(יב)</small> פֵּרוּשׁ בְּחֵלֶב זֶה דְּמֻקְדָּשִׁים: <small>(יג)</small> וְאִי נַמִּי מֻקְדָּשִׁים דְּיֵשׁ שֶׁהֵן לַכֹּהֲנִים אִינְהוּ נַמִּי כִּי קָא זָכוּ מִשֻּׁלְחָן גָּבוֹהַּ קָא זָכוּ. וּמִיהוּ הָכָא בְּחֵלֶב דְּאֵינוֹ אֶלָּא לְגָבוֹהַּ: <small>(יד)</small> דְּאִי לָאו הָכִי אֵין דֶּרֶךְ הוֹצָאָה בְּכָךְ, כְּדִתְנַן בְּמִשְׁנָה ג' פֶּרֶק י' דְּשַׁבָּת. אֲבָל כְּשֶׁאוֹכְלוֹ כָּךְ כֵּיוָן דְּקָא מְכַוֵּן [לְאָכְלוֹ בַּהֲלִיכָתוֹ], מַחֲשַׁבְתּוֹ מְשַׁוְּיָא לֵיהּ מָקוֹם. גְּמָרָא. וְעַיֵּן תּוֹסְפוֹת יוֹם טוֹב: <small>(טו)</small> וְכָתַב רַשִׁ"י עֵרוּב כְּדִי נַסְבַהּ. אֶלָּא דְּהָא בְּהָא תַּלְיָא, דְּלֹא תִּקְּנוּ חֲכָמִים עֵרוּבֵי חֲצֵרוֹת אֶלָּא בִּשְׁבִיל אִסּוּר הוֹצָאָה. שֶׁגָּזְרוּ מֵרְשׁוּת לִרְשׁוּת, גְּזֵרָה מִשּׁוּם הוֹצָאָה מֵרְשׁוּת הַיָּחִיד לִרְשׁוּת הָרַבִּים. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(טז)</small> וְהוּא הַדִּין אִם גֵּרְשָׁהּ כְּדִלְקַמָּן, וַחֲדָא מִתַּרְתֵּי נָסֵיב: <small>(יז)</small> וְהַתּוֹסָפוֹת כָּתְבוּ וְאִם תֹּאמַר וְהָא מַמְזֶרֶת הִיא וְאִם כֵּן הֵיאַךְ אֲסוּרָה לְאָחִיו מִשּׁוּם אֵשֶׁת אָח, אֵיךְ חָל אִסּוּר אֵשֶׁת אָח עַל אִסּוּר מַמְזֵרוּת. וְיֵשׁ לוֹמַר דְּמַיְרֵי דְּאָחִיו נַמִּי מַמְזֵר כוּ', וְעוֹד יֵשׁ לוֹמַר אִסּוּר חָמוּר עַל אִסּוּר קַל חָל. וְתֵרוּץ בַּתְרָא אֵין נִרְאֶה מִדִּבְרֵי הָרַ"ב, וְאִם כֵּן לְפֵרוּשׁ קַמָּא קָשָׁה קֻשְׁיַת הַתּוֹסָפוֹת. וְיֵשׁ לוֹמַר דְּמַיְרֵי שֶׁיֵּשׁ כָּאן אָח אֶחָד שֶׁהוּא מַמְזֵר שֶׁהָיְתָה מֻתֶּרֶת לוֹ וְעַכְשָׁיו כְּשֶׁנְּשָׂאָהּ זֶה נֶאֶסְרָה עַל אוֹתוֹ הָאָח מִשּׁוּם אֵשֶׁת אָח, וּבְמִגּוֹ נֶאֱסַר גַּם כֵּן עַל זֶה. וְעַיֵּן תּוֹסְפוֹת יוֹם טוֹב: <small>(יח)</small> כְּלוֹמַר שֶׁמֵּת זֶה וְנִשֵּׂאת לְאַחֵר. וְכֵן כָּתַב הָרַמְבַּ"ם בְּהֶדְיָא, וְכֵן כָּתַב הָרַ"ב בְּהֶדְיָא בְּמַתְנִיתִין דִּלְקַמָּן. וּבְחִנָּם נִדְחֲקוּ לְפָרֵשׁ כֵּן, דְּהָא אִסּוּר אֵשֶׁת אִישׁ חָיֵיל בְּבַת אַחַת עִם אִסּוּר אֵשֶׁת אֲחִי אָבִיו כְּמוֹ בִּתּוֹ וַאֲחוֹתוֹ. וְכֵן לְקַמָּן בְּאִם עָבַר הַזָּקֵן פֵּרֵשׁ הָרַמְבַּ"ם דְּאִסּוּר אֵשֶׁת אָב וְאִסּוּר אֵשֶׁת אִישׁ הֵם שְׁנֵי אִסּוּרִים הַבָּאִים כְּאֶחָד: <small>(יט)</small> כְּגוֹן שֶׁהָיְתָה לוֹ בַּת מֵאִשָּׁה אַחֶרֶת וּנְשָׂאָהּ זֶה הָאָב חָמִיו שֶׁל בַּעַל בִּתּוֹ, וּכְשֶׁבָּא זֶה עַל אֲחוֹת בִּתּוֹ שֶׁל חֹתְנוֹ שֶׁהִיא לוֹ בַּת בִּתּוֹ, הָיְתָה אֲחוֹת אִשְׁתּוֹ. רַשִׁ"י. וְעַיֵּן תּוֹסְפוֹת יוֹם טוֹב כַּמָּה מְצִיאוּת שֶׁיְּהֵא חַיָּב יוֹתֵר, וְהַתַּנָּא לֹא חַשׁ לְמִתְנִינְהוּ דְּמִמֵּילָא מַשְׁמַע כְּשֶׁתַּעֲמֹד לְמִנְיָן: <small>(כ)</small> עַיֵּן תּוֹסְפוֹת יוֹם טוֹב עוֹד מְצִיאוּת אַחֵר עַל זֶה, וּמַסִּיק בְּשֵׁם הָרַמְבַּ"ם דְּכָל אֵלּוּ שֶׁאִסּוּרָן מִשּׁוּם אִסּוּר מוֹסִיף צָרִיךְ שֶׁיִּהְיוּ הָאֲנָשִׁים הַנֶּאֱסָרִים בָּעוֹלָם, אֲבָל אִם אֵינָם בָּעוֹלָם אֵין אוֹמְרִים הוֹאִיל אִם הָיוּ כוּ': <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ז">פרק ג - משנה ז</h3><p dir="rtl">
<small>(כא)</small> לְשׁוֹן הָרַמְבַּ"ם וּבָא אוֹתוֹ הַבֵּן עַל הַבַּת הָאַחֶרֶת, הִיא אֲחוֹתוֹ מֵאָבִיו, וַאֲחוֹת אִמּוֹ מִן הָאָב וּמִן הָאֵם וַאֲחוֹת אָבִיו מֵאִמּוֹ: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ח">פרק ג - משנה ח</h3><p dir="rtl">
<small>(כב)</small> וְהוּא לָשׁוֹן עִבְרִי, כְּקוֹל הַסִּירִים [קֹהֶלֶת ז], וְכֵן מִבּוֹר הַסִּירָה [שְׁמוּאֵל ב ג] כְּמִדְרַשׁ חֲכָמֵינוּ זַ"ל [סַנְהֶדְרִין מט.]: <small>(כג)</small> <B> קַל וָחֹמֶר.</B> וּבְפֶרֶק ט' דְּחֻלִּין מִשְׁנָה ז' יָלְפִינַן לַהּ מִקְּרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה ט">פרק ג - משנה ט</h3><p dir="rtl">
<small>(כד)</small> וּבְמִשְׁנָה ב' דְּפֵרֵשׁ הָרַ"ב דְּאֵין תַּמְחוּיִין מְחַלְּקִין, אָתְיָא נַמִּי כְּרַבִּי יְהוֹשֻׁעַ, דְּהָכָא דְּאָמַר מְחַלְּקִין לְחֻמְרָא הוּא דְּאָמַר, אֲבָל הָתָם לְקֻלָּא לֹא אָמַר. גְּמָרָא. וְעַיֵּן תּוֹסְפוֹת יוֹם טוֹב: <small>(כה)</small> <B> כַּנֶּהֱנֶה.</B> וְהוּא הַדִּין דְּמָצֵי לְמֵימַר הַנֶּהֱנֶה כָּאוֹכֵל, מַה שֶּׁאֵין כֵּן בְּנוֹתָר. אֶלָּא אַגַּב דְּנָקֵיט מַאֲכִיל כָּאוֹכֵל קָאָמַר מְהַנֶּה כַּנֶּהֱנֶה. תּוֹסָפוֹת: <small>(כו)</small> בְּהֶעְלֵם אֶחָד. עַיֵּן לְקַמָּן בְּסוֹף פֶּרֶק ה' דִּמְעִילָה וּבְמַה שֶּׁכָּתַב הָרַ"ב שָׁם. תּוֹסָפוֹת חֲדָשִׁים: <p dir="rtl">
<h3 dir="rtl" id="MK_KRETOT_L3, פרק ג, פרק ג משנה י">פרק ג - משנה י</h3><p dir="rtl">
<small>(כז)</small> וְאַף עַל גַּב דְּמִנִּדָּה לֹא מָצֵי לְמִפְשַׁט לֵיהּ אֶלָּא חֲדָא. דְּהָא בְּנִדָּה לֵיכָּא תּוֹלָדוֹת. רַשִׁ"י: <small>(כח)</small> וְקַשְׁיָא לִי דְּפָסוּק זֶה עַל הָעֹנֶשׁ נֶאֱמַר וַעֲדַיִן אַזְהָרָה לֹא שָׁמַעְנוּ, וּכְדִלְקַמָּן בִּבְהֵמָה, וְרַשִׁ"י בַּחֻמָּשׁ פֵּרֵשׁ בַּפָּסוּק לֹא תִקְרְבוּ לְגַלּוֹת עֶרְוָה [וַיִּקְרָא יח], לְהַזְהִיר הַנְּקֵבָה כַּזָּכָר, לְכָךְ נֶאֱמַר לְשׁוֹן רַבִּים: <small>(כט)</small> <B>הַבְּהֵמָה כוּ'.</B> שֶׁאַף עַל פִּי שֶׁהִיא נֶעֱנֶשֶׁת, כְּדִכְתִיב וְאֶת הַבְּהֵמָה תַּהֲרֹגוּ, אֵינָהּ מֻזְהֶרֶת: <p dir="rtl">
<h2 dir="rtl" id="MK_KRETOT_L3, פרק ד">פרק ד</h2><p dir="rtl">
<h3 dir="rtl" id="MK_KRETOT_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> וּלְפִי זֶה הוּא הַדִּין אִם בָּא אֶחָד אַחַר כָּךְ וְאָכַל אֶת הַשְּׁנִיָּה חַיָּב אַף עַל גַּב דִּלְפָנָיו לֹא הָיָה אֶלָּא חֲתִיכָה אַחַת. וְדִתְנַן בְּרֵישׁ פִּרְקִין דִּלְעֵיל עֵד אֶחָד אוֹמֵר אָכַל [כוּ'], כָּתַב הָרַאֲבַ"ד דְּמַיְרֵי גַּם כֵּן בִּדְאִקְּבַע אִסּוּרָא. וְהַכֶּסֶף מִשְׁנֶה כָּתַב כֵּיוָן דְּהָעֵד אוֹמֵר דְּוַדַּאי חֵלֶב אָכַל שַׁפִּיר מִקְרֵי אִקְּבַע אִסּוּרָא אֲפִלּוּ בַּחֲתִיכָה אַחַת. וְעַיֵּן תּוֹסְפוֹת יוֹם טוֹב: <small>(ב)</small> <B> סָפֵק כוּ'.</B> צָרִיךְ לוֹמַר דְּמַיְרֵי שֶׁיֵּשׁ שְׁתֵּי חֲתִיכוֹת לְפָנָיו וּבִשְׁתֵּיהֶן כַּשִּׁעוּר, וְאָכַל מֵאֶחָת מֵהֶן כַּזַּיִת וּמְסֻפָּק אִי הָוֵי כַּזַּיִת שָׁלֵם אוֹ פָּחוֹת מְעַט, וְאַשְׁמְעִינַן דַּאֲפִלּוּ בִּסְפֵק סְפֵקָא מַיְתֵי אָשָׁם תָּלוּי. וְגַבֵּי שַׁבָּת וְיוֹם חֹל נַמִּי מָצִינוּ לְמִשְׁכַּח שְׁתֵּי חֲתִיכוֹת, כְּגוֹן שֶׁעָשָׂה מְלָאכָה בֵּין הַשְּׁמָשׁוֹת דִּסְפֵק יוֹם אוֹ לַיְלָה, וְגַם אִקְּבַע אִסּוּרָא, פֵּרוּשׁ שֶׁעָשָׂה מְלָאכָה בֵּין הַשְּׁמָשׁוֹת קָרוֹב לְמוֹצָאֵי שַׁבָּת, דְּאִקְּבַע אִסּוּרָא כָּל הַיּוֹם. תּוֹסָפוֹת. אֲבָל מֵהָרַמְבַּ"ם לֹא מַשְׁמַע כֵּן: <p dir="rtl">
<h3 dir="rtl" id="MK_KRETOT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ג)</small> גְּמָרָא אַף עַל גַּב דִּלְעִנְיַן טֻמְאַת מִקְדָּשׁ וְקָדָשָׁיו לֹא סְבִירָא לֵיהּ רַבִּי אֱלִיעֶזֶר הָכִי, כִּדְפֵרֵשׁ הָרַ"ב בְּסוֹף פֶּרֶק ב' דִּשְׁבוּעוֹת: <small>(ד)</small> וְאִם תֹּאמַר שׁוֹגֵג נַמִּי דְּכָל הַתּוֹרָה כֻּלָּהּ לֹא מִתְכַּוֵּן לְאִסּוּר. וְיֵשׁ לוֹמַר בְּכָל הַתּוֹרָה כֻּלָּהּ [כְּשֶׁאָמַר מֻתָּר] הוּא בְּשׁוֹגֵג בְּדָבָר שֶׁיָּדוּעַ לָנוּ שֶׁהוּא אִסּוּר. אֲבָל הָכָא מִתְכַּוֵּן לְדָבָר שֶׁהוּא הֶתֵּר לְכֻלֵּי עָלְמָא אִם הָיָה כְּפִי מַה שֶּׁהוּא סָבוּר, וּלְכָךְ פָּטוּר מִשּׁוּם דַּהֲוֵי מִתְעַסֵּק: <small>(ה)</small> וְקָשֶׁה דְּאִם כֵּן בָּהּ לָמָּה לִי, דְּמִמְּלֶאכֶת מַחֲשֶׁבֶת מָצֵי לְמֵילַף כוּ'. וְנִרְאֶה לִי דְּרַבִּי אֱלִיעֶזֶר לֹא דָּרֵישׁ מְלֶאכֶת מַחֲשֶׁבֶת וְרַבִּי יְהוֹשֻׁעַ לֹא דָּרֵישׁ בָּהּ. רַשִׁ"י. וְקָשֶׁה דִּבְסוֹף פִּרְקִין פֵּרֵשׁ הָרַ"ב בְּעַצְמוֹ דְּדָרֵישׁ בָּהּ אַלִּיבָּא דְּרַבִּי יְהוֹשֻׁעַ, וְעוֹד קָשֶׁה דְּנָקַט לִמְלֶאכֶת מַחֲשֶׁבֶת בְּדִבְרֵי רַבִּי אֱלִיעֶזֶר. וְהַתּוֹסָפוֹת בְּמַסֶּכֶת שַׁבָּת דַּף ע"ב תֵּרְצוּ דְּיֵשׁ לוֹמַר דְּמִמְּלֶאכֶת מַחֲשֶׁבֶת יָלְפִינַן נִתְכַּוֵּן לַחְתֹּךְ מְחֻבָּר זֶה וְחָתַךְ מְחֻבָּר אַחֵר דְּפָטוּר דְּלֹא נַעֲשֵׂית מַחֲשַׁבְתּוֹ, וְאִצְטְרִיךְ בָּהּ לְנִתְכַּוֵּן לְתָלוּשׁ וְחָתַךְ אוֹתוֹ דָּבָר עַצְמוֹ שֶׁנִּתְכַּוֵּן לְחָתְכוֹ וְנִמְצָא שֶׁהָיָה מְחֻבָּר, דְּנִתְקַיְּמָה מַחֲשַׁבְתּוֹ אֶלָּא כַּוָּנָתוֹ לְהֶתֵּר הָיָה. וְהַשְׁתָּא בֵּין לְרַבִּי אֱלִיעֶזֶר בֵּין לְרַבִּי יְהוֹשֻׁעַ אִצְטְרִיכוּ שְׁנֵי הַדְּרָשׁוֹת. וְאִם כֵּן הָרַ"ב שֶׁכָּתַב מְלֶאכֶת מַחֲשֶׁבֶת אַתָּלוּשׁ לֹא דָּק. וְעַיֵּן תּוֹסְפוֹת יוֹם טוֹב: <small>(ו)</small> <B> וּמִקְצָתָהּ כוּ'.</B> וְהָא שָׁמְעִינָא לֵיהּ דְּמִחַיַּב. דִּתְנַן רַבִּי אֱלִיעֶזֶר אוֹמֵר הָאוֹרֵג שְׁלֹשָׁה חוּטִין בַּתְּחִלָּה וְאֶחָד עַל הָאֲרִיגָה חַיָּב. אָמַר רַב יוֹסֵף, רַבִּי יוֹסֵי אַלִּיבָּא דְּרַבִּי אֱלִיעֶזֶר הָכִי מַתְנֵי, רַבִּי אֱלִיעֶזֶר אוֹמֵר הָאוֹרֵג שְׁלֹשָׁה חוּטִין בִּתְחִלָּה וּשְׁנַיִם עַל הָאָרִיג חַיָּב. פֵּרֵשׁ רַשִׁ"י שְׁנַיִם עַל הָאָרִיג, כָּל הַשִּׁעוּר הוּא זֶה. וּבִתְחִלָּה הַיְנוּ טַעֲמָא דְּבָעֵי שְׁלֹשָׁה מִשּׁוּם דְּסָתְרֵי, דִּשְׁנַיִם אֵינָם מִתְקַיְּמִים. אֲבָל הָכָא אִיכָּא לְמֵימַר חֶצְיוֹ הַיּוֹם וְחֶצְיוֹ לְמָחָר: <p dir="rtl">
<h3 dir="rtl" id="MK_KRETOT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ז)</small> <B> שֶׁרַבִּי אֱלִיעֶזֶר כוּ'.</B> דְּבָהּ דִּכְתִיב בַּקְּרָא בֵּין אַיְדִיעָה בֵּין אַחַטָּאת הִיא. לְרַבִּי יְהוֹשֻׁעַ עַד שֶׁיִּתְכַּוֵּן לַחֲטֹא בָּהּ וּלְעֵת הַיְדִיעָה יֵדַע בַּמֶּה חָטָא, וּלְרַבִּי אֱלִיעֶזֶר כֵּיוָן שֶׁנִּתְכַּוֵּן לְדָבָר שֶׁיֵּשׁ בּוֹ חֵטְא וּלְעֵת יְדִיעָה נוֹדַע לוֹ שֶׁחָטָא. כָּךְ פֵּרֵשׁ רַשִׁ"י: <small>(ח)</small> הֲוָה מָצֵי לְמֵימַר וְלִיטַעֲמָךְ וּלְרַבִּי אֱלִיעֶזֶר לָמָּה נֶאֱמַר בָּהּ, דְּהָא אִיהוּ לֵית לֵיהּ דְּרָשָׁא דְּעַד שֶׁיִּוָּדַע כוּ': <p dir="rtl">
<h2 dir="rtl" id="MK_KRETOT_L3, פרק ה">פרק ה</h2><p dir="rtl">
<h3 dir="rtl" id="MK_KRETOT_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> לְשׁוֹן רַשִׁ"י, בִּתְחִלָּה שָׁחֹר וְאַחַר כָּךְ יוֹצֵא אָדֹם, וּשְׁתֵּיהֶן בִּשְׁתִיתָה בְּלֹא קִלּוּחַ בְּרָחוֹק, וְאַחַר כָּךְ מְקַלֵּחַ, וּבַסּוֹף כְּשֶׁהַדָּם מִתְמַעֵט שׁוֹתֵת וְיוֹרֵד. עַד כָּאן. וְהַאי דַּם הַקָּזָה רְצוֹנוֹ לוֹמַר הַקָּזַת בַּעַל חַי שֶׁאָסוּר דָּמוֹ. שֶׁדַּם הָאָדָם אֵין חַיָּבִים עָלָיו. הָרַמְבַּ"ם: <small>(ב)</small> <B> בְּחַיָּה כוּ'.</B> יָלְפִינַן לְהוּ בַּגְּמָרָא מִקְּרָאֵי: <small>(ג)</small> <B> דַּם כוּ'.</B> פֵּרֵשׁ הָרַ"ב בְּבָבָא קַמָּא וּבְחֻלִּין, נְחִירָה שֶׁתּוֹחֵב הַסַּכִּין בִּנְחִירָיו וְחוֹתֵךְ, וַעֲקִירָה שֶׁעוֹקֵר הַסִּימָנִין מִמְּקוֹם חִבּוּרָן. וְכָתְבוּ הַתּוֹסָפוֹת אֲבָל קָשֶׁה כֵּיוָן שֶׁאֵינָהּ מֵתָה עַל יְדֵי כָּךְ, וַהֲלָכָה לְמֹשֶׁה מִסִּינַי שֶׁהִיא פְּסוּלָה [כְּשֶׁשּׁוֹחֵט אַחַר כָּךְ], אִם כֵּן דָּמָהּ אֵינָהּ בְּכָרֵת כֵּיוָן שֶׁאֵין הַנְּשָׁמָה יוֹצֵאת בּוֹ. לְכָךְ צָרִיךְ לוֹמַר דָּם מִשְּׁחִיטָה שֶׁהָיְתָה לְאַחַר עִקּוּר. וְעַיֵּן תּוֹסְפוֹת יוֹם טוֹב בְּשֵׁם הָרַמְבַּ"ן: <small>(ד)</small> <B> שֶׁהַנֶּפֶשׁ כוּ'.</B> וְהוּא הַדִּין דִּבְדַם שְׁחִיטָה וּנְחִירָה וְעִקּוּר בָּעִינַן שֶׁהַנֶּפֶשׁ יוֹצְאָה בּוֹ. אֶלָּא לֹא אִצְטְרִיךְ לְמֵימַר רַק גַּבֵּי דַּם הַקָּזָה, שֶׁאֵין רָגִיל שֶׁיַּקִּיז דָּם לִבְהֶמְתּוֹ עַד שֶׁיֵּצֵא לָהּ דַּם הַנֶּפֶשׁ. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(ה)</small> וְדַם דָּגִים טְמֵאִים אָסוּר. וְאֵין לוֹקִים עָלָיו מִשּׁוּם דָּם וְלֹא מִשּׁוּם שֶׁרֶץ הַמַּיִם. וְעַיֵּן תּוֹסְפוֹת יוֹם טוֹב: <small>(ו)</small> וְלֹא הִצְרִיךְ שׁוּם הוֹכָחָה לְדַם חֲגָבִים. וּבַגְּמָרָא נָמִי לֹא אִתְּמַר אֶלָּא בְּדָגִים. וְצָרִיךְ עִיּוּן אִם הוּא הַדִּין בַּחֲגָבִים אִי לֹא: <small>(ז)</small> <B> מְחַיֵּב.</B> וּמוֹדֶה רַבִּי יְהוּדָה לְעִנְיַן כַּפָּרָה. שֶׁנֶּאֱמַר כִּי הַדָּם הוּא בַּנֶּפֶשׁ יְכַפֵּר [וַיִּקְרָא יז], דָּם שֶׁהַנֶּפֶשׁ יוֹצְאָה בּוֹ מְכַפֵּר כוּ', וְהָכָא הַיְנוּ טַעֲמָא דִּמְרַבֵּי לֵיהּ מִכָּל דָּם. גְּמָרָא: <p dir="rtl">
<h3 dir="rtl" id="MK_KRETOT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ח)</small> <B> מְחַיֵּב כוּ'.</B> פְּלִיגֵי בִּדְרָשָׁא דִּקְרָאֵי בַּגְּמָרָא: <small>(ט)</small> פֵּרוּשׁ בְּחַטָּאת קְבוּעָה: <small>(י)</small> דְּאִם סָפֵק מַאי קָאָמַר, פְּשִׁיטָא דְּסָפֵק הוּא לוֹ: <small>(יא)</small> <B>שֶׁמִּמִּין כוּ'.</B> לֹא בָּעֵי לַאֲתוֹיֵי אָשָׁם וַדַּאי, דְּלֹא בָּעֵי יְדִיעָה לְכַתְּחִלָּה כְּמוֹ בְּחַטָּאת. שֶׁאִם הָיָה סָפֵק מֵבִיא אָשָׁם תָּלוּי, וּלְכִי מִתְוַדַּע מֵבִיא חַטָּאתוֹ. גְּמָרָא: <p dir="rtl">
<h3 dir="rtl" id="MK_KRETOT_L3, פרק ה, פרק ה משנה ד">פרק ה - משנה ד</h3><p dir="rtl">
<small>(יב)</small> <B> וְזֶה כוּ'.</B> דְּלֹא בָּעֵי חֲתִיכָה מִשְּׁנֵי חֲתִיכוֹת כוּ' דְּכֵיוָן דְּאִקְּבַע אִסּוּרָא מֵעִקָּרָא חַיָּב כוּ'. עַיֵּן תּוֹסְפוֹת יוֹם טוֹב: <small>(יג)</small> כְּלוֹמַר הַבָּאִים עַל חֵטְא כְּדִתְנַן בְּסוֹף פִּרְקִין, דְּדַוְקָא בַּחַטָּאת אֵין שְׁנַיִם כוּ', וְאָשָׁם תָּלוּי נַמִּי בִּמְקוֹם חַטָּאת הוּא בָּא: <p dir="rtl">
<h3 dir="rtl" id="MK_KRETOT_L3, פרק ה, פרק ה משנה ה">פרק ה - משנה ה</h3><p dir="rtl">
<small>(יד)</small> <B>חֲתִיכָה כוּ'.</B> וְהוּא שֻׁמָּן דְּמִחַלַּף בְּחֵלֶב. וְהָכָא מִשּׁוּם דִּלְקַמָּן תָּנֵי קֹדֶשׁ תָּנֵי הָכָא חֻלִּין: <small>(טו)</small> גְּמָרָא. וּבַבְּרַיְתָא, דִּבְהֶדְיָא אָמַר רַבִּי יוֹסֵי הָכִי: <p dir="rtl">
<h3 dir="rtl" id="MK_KRETOT_L3, פרק ה, פרק ה משנה ו">פרק ה - משנה ו</h3><p dir="rtl">
<small>(טז)</small> וְרַבִּי עֲקִיבָא (נַמִּי) מְחַיֵּב בָּזֶה, מֵחֲמַת הַחֵלֶב וּמֵחֲמַת הֶקְדֵּשׁ אַחַת, לְפִי שֶׁאָשָׁם תָּלוּי אֶחָד הוּא צָרִיךְ לְהָבִיא עַל שְׁנֵי הַסְּפֵקוֹת יַחַד. הָרַמְבַּ"ם: <p dir="rtl">
<h3 dir="rtl" id="MK_KRETOT_L3, פרק ה, פרק ה משנה ח">פרק ה - משנה ח</h3><p dir="rtl">
<small>(יז)</small> גְּמָרָא, וְהָא יֵשׁ אוֹכֵל אֲכִילָה אַחַת רֵישׁ פֶּרֶק ג' מִשְׁנָה ד' דְּקָתָנֵי בֵּיהּ נוֹתָר, וְקָתָנֵי מֵבִיא אַרְבַּע חַטָּאוֹת וְאָשָׁם אֶחָד, אָמַר לוֹ הַהִיא בְּגַסָּה <span class="booklinks" onclick="sendBookLink(this)" onmouseover="setBookLinkTitle(this)">(בַּאֲכִילָה גַּסָּה)</span> וְהַהִיא בְּדַקָּה. אִי נַמִּי הַהִיא בִּימוֹת הַגְּשָׁמִים, הָכָא בִּימוֹת הַחַמָּה דְּמַסְרַחַת הַבָּשָׂר: <small>(יח)</small> <B> רַבִּי שִׁמְעוֹן כוּ'.</B> דְּבַמֻּקְדָּשִׁין סְבִירָא לֵיהּ דְּגַלֵּי רַחֲמָנָא דְּאִסּוּר חָל עַל אִסּוּר. וְהַשְׁתָּא לֹא קַשְׁיָא מִמִּשְׁנָה ד' פֶּרֶק ג' דִּשְׁבוּעוֹת. וְתָמוּהַּ דְּבַגְּמָרָא הִקְשׁוּ זֶה מִבְּרַיְתָא וְלֹא הִקְשׁוּ מִמִּשְׁנָה דִּשְׁבוּעוֹת. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_KRETOT_L3, פרק ו">פרק ו</h2><p dir="rtl">
<h3 dir="rtl" id="MK_KRETOT_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B> שֶׁאִם כוּ'.</B> רַבִּי אֱלִיעֶזֶר לְטַעֲמֵיהּ דְּאָמַר בְּמִשְׁנָה ג' מִתְנַדֵּב אָדָם אָשָׁם תָּלוּי בְּכָל יוֹם. תּוֹסְפוֹת יוֹם טוֹב. וְעַיֵּן תּוֹסָפוֹת חֲדָשִׁים: <small>(ב)</small> <B> יִשָּׁפֵךְ.</B> אֲפִלּוּ לְרַבָּנָן דְּאָמְרֵי דְּעָבְדִינַן מִנֵּיהּ עוֹלַת נְדָבָה, הַיְנוּ דַּוְקָא לְדָמָיו, אֲבָל אִיהוּ גּוּפֵיהּ מוֹדוּ דְּזֶבַח פָּסוּל הוּא. אִי נַמִּי כֵּיוָן דְּבִשְׁעַת שְׁחִיטָה לֹא הָיָה רָאוּי לְעוֹלָה, שֶׁעֲדַיִן לֹא נוֹדַע לוֹ, לְכָךְ לֹא יַקְרִיבוּהוּ עוֹלָה אַחַר שְׁחִיטָה. תּוֹסָפוֹת: <small>(ג)</small> רַשִׁ"י. וּתְמֵהַנִי דְּהָא אֲמַרַן דְּגָמַר וּמַקְדִּישׁ לֵיהּ, וְאִם כֵּן מֵעִקָּרָא לָאו קֻשְׁיָא, דְּהָא לֹא הָוֵי חֻלִּין בָּעֲזָרָה. וְעַיֵּן תּוֹסְפוֹת יוֹם טוֹב: <small>(ד)</small> שֶׁהֲרֵי עַל הַסָּפֵק בָּא מִתְּחִלָּה, וְכִפֵּר הַסָּפֵק וְהָלַךְ. רַשִׁ"י: <p dir="rtl">
<h3 dir="rtl" id="MK_KRETOT_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ה)</small> וּתְמֵהַנִי דְּכֵיוָן דְּרַב אַשִׁי אָמַר דְּטַעֲמָא דְּמִתְחֲזֵי כְּזֶבַח פָּסוּל, מַאי דּוּחֲקֵיהּ לְאוֹקְמֵי כִּתְרֵי תַּנָּאֵי: <p dir="rtl">
<h3 dir="rtl" id="MK_KRETOT_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ו)</small> הוֹאִיל וְלֹא כִּפֵּר שׁוּם עָוֹן. הָרַמְבַּ"ם: <small>(ז)</small> <B> מֵאַחַר.</B> שֶׁכָּל הַיּוֹם מְכַפֵּר כְּדִתְנַן לְקַמָּן: <p dir="rtl">
<h3 dir="rtl" id="MK_KRETOT_L3, פרק ו, פרק ו משנה ו">פרק ו - משנה ו</h3><p dir="rtl">
<small>(ח)</small> שֶׁהַדָּחוּי מֵעִקָּרוֹ אֵינוֹ דָּחוּי. וַעֲדַיִן לֹא נִרְאֶה עַד שֶׁנַּעֲשֶׂה שָׁוֶה שְׁתַּיִם. וְאַף עַל פִּי שֶׁהִשְׁבִּיחַ מֵאֵלָיו, אָדָם מִתְכַּפֵּר בִּשְׁבַח הֶקְדֵּשׁ. הָרַמְבַּ"ם: <small>(ט)</small> <B> עֲשָׂרָה זוּז.</B> שֶׁכָּל חֹמֶשׁ הָאָמוּר בַּתּוֹרָה, שֶׁיְּהֵא קֶרֶן וְחֻמְשׁוֹ חֲמִשָּׁה: <small>(י)</small> וּמַאי מְעִילָתוֹ, גְּזֵלוֹ. וְאַף עַל גַּב דִּבְסֵיפָא קָרֵי לִמְעִילָתוֹ אֵיל אָשָׁם, רֵישָׁא דַּהֲוֵי לֵיהּ אַיִל דְּזַבִּין קֶרֶן וְחֻמְשׁוֹ, קָרֵי לֵיהּ לִמְעִילָתוֹ גְּזֵלוֹ. סֵיפָא דְּלֹא הֲוֵי אַיִל דְּזַבִּין קֶרֶן וָחֹמֶשׁ, קָרֵי לֵיהּ אֵיל מְעִילָתוֹ. גְּמָרָא: <p dir="rtl">
<h3 dir="rtl" id="MK_KRETOT_L3, פרק ו, פרק ו משנה ז">פרק ו - משנה ז</h3><p dir="rtl">
<small>(יא)</small> דְּאִי לְשִׁגְגַת הָאָב פְּשִׁיטָא דְּלֹא יָבִיא, דְּהָא חַטָּאת שֶׁמֵּתוּ בְּעָלֶיהָ תָּמוּת. הָרַמְבַּ"ם: <small>(יב)</small> <B> שֶׁנֶּאֱמַר כוּ'.</B> לִכְאוֹרָה אַכּוּלָּהּ מַתְנִיתִין קָאֵי וְאַדִּסְמִיךְ לֵיהּ נַמִּי. אֲבָל הַכֶּסֶף מִשְׁנֶה בְּשֵׁם הָרִ"י קוֹרְקוּס כָּתַב דְּלֹא יָלְפִינַן מִקְּרָא שֶׁלֹּא יָבִיא מֵחֵלֶב שֶׁל אֶמֶשׁ עַל שֶׁל הַיּוֹם דְּכֵיוָן שֶׁשְּׁנֵיהֶם מִמִּין אֶחָד הֵן אֶלָּא הַחֲכָמִים הֵם שֶׁהֶחְמִירוּ שֶׁלֹּא לַעֲשׂוֹת לְכַתְּחִלָּה, וּלְפִיכָךְ פֵּרֵשׁ דְּשֶׁנֶּאֱמַר לֹא קָאֵי אַדִּסְמִיךְ לֵיהּ דְּהַיְנוּ אֲפִלּוּ עַל חֵלֶב כוּ' אֶלָּא אַעִקָּרָא דְּדִינָא דְּלֹא יָבִיא מֵחֵטְא עַל חֵטְא, וְכֵן נַמִּי עַל לֹא יְבִיאֶנָּה בְּנוֹ, דְּהַשְׁתָּא אִצְטְרִיךְ קְרָא לְמַעוֹטֵי כֵּיוָן דְּבָאָב גּוּפֵיהּ כִּפֵּר כְּשֶׁהוּא עַל מִין אוֹתוֹ חֵטְא: <p dir="rtl">
<h3 dir="rtl" id="MK_KRETOT_L3, פרק ו, פרק ו משנה ח">פרק ו - משנה ח</h3><p dir="rtl">
<small>(יג)</small> לְשׁוֹן הָרַמְבַּ"ם, מֵבִיא תַּחְתֵּיהֶם עוֹף וּמְחַלְּלָן עַל הָעוֹף. דְּאִם לֹא כֵן בַּמֶּה יֵצְאוּ לְחֻלִּין. וְהַיְנוּ נַמִּי דִּתְנַן בְּסֵיפָא שֶׁאֵין לָעוֹף פִּדְיוֹן. עַיֵּן תּוֹסְפוֹת יוֹם טוֹב: <small>(יד)</small> וְאִצְטְרִיךְ בִּשְׁנֵיהֶם, דְּאִי כָּתַב גַּבֵּי כִּשְׂבָּה וּשְׂעִירָה לְחוּד הֲוָה אֲמֵינָא הָתָם כִּי מִיעֲנִי מַיְתֵי עוֹף דְּתַרְוַיְהוּ מִינֵי דָּמִים נִינְהוּ, אֲבָל עֲשִׂירִית הָאֵיפָה דְּלָאו מִינָא דְּדָמִים נִינְהוּ, מַיְתֵי עֲשִׂירִית הָאֵיפָה מִן בֵּיתֵיהּ, וְהָלֵּין מָעוֹת דְּאַפְרִישׁ יִפְּלוּ לִנְדָבָה. אַהָכִי הָדַר קְרָא מֵחַטָּאתוֹ גַּבֵּי עוֹף, לְמֵימְרָא דְּמֵהֶקְדֵּשׁ דְּעוֹף נַמִּי מַיְתֵי עֲשִׂירִית הָאֵיפָה. גְּמָרָא: <small>(טו)</small> וּבָעוֹף לֹא כְּתִיב, דְּכָל שֶׁכֵּן הוּא וּכְדִלְעֵיל בְּסָמוּךְ: <p dir="rtl">
