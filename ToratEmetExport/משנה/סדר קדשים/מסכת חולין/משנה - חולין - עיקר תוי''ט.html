
<h2 dir="rtl" id="MK_HULIN_L3, פרק א">פרק א</h2><p dir="rtl">
<h3 dir="rtl" id="MK_HULIN_L3, פרק א, פרק א משנה א">פרק א - משנה א</h3><p dir="rtl">
<small>(א)</small> דְּוַדַּאי לֹא אָתָא לְאַשְׁמְעִינַן אֶלָּא אַמַּאי דִמְרַבִּינַן. דִּבְמִי דִפְשִׁיטָא לָן שֶׁשּׁוֹחֵט, מַאי אָתֵי לְמֵימְרָא, קְרָא כְּתִיב וְזָבַחְתָּ: <small>(ב)</small> הַנְהוּ דְכָתַב בְּרֵישׁ פֶּרֶק ב' דְּהִלְכָתָא גְּמִירֵי לְהוּ: <small>(ג)</small> לְשׁוֹן עֲיֵפוּת וְחַלִּישׁוּת הַלֵּב, שֶׁאֵין יָכוֹל לִרְאוֹת מַכַּת חֶרֶב וְסַכִּין אֲפִלּוּ בִּבְהֵמָה. כְּמוֹ וְתִתְעַלַּפְנָה הַבְּתוּלֹת [עָמוֹס ח]. רַשִׁ"י: <small>(ד)</small> וּמִיהוּ אַדִּידְהוּ נַמִּי קָאֵי, דְּדַוְקָא בְּדִיעֲבַד מַכְשִׁירִין שְׁחִיטָתָן, אֲבָל לְכַתְּחִלָּה לֹא אֲפִלּוּ בַאֲחֵרִים עוֹמְדִים עַל גַּבֵּיהֶם. הָרַ"ן. וְעַיֵּן תּוֹסְפוֹת יוֹם טוֹב: <small>(ה)</small> רַשִׁ"י. וּמְסַיֵּם הָרַ"ן, שֶׁאֵין שְׁחִיטָה אֶלָּא בְּיִשְׂרָאֵל. אֲבָל נָכְרִי כֵּיוָן דְּלָאו בְּתוֹרַת שְׁחִיטָה הוּא, כְּשֶׁשְּׁחָטָהּ הַוְיָא לָהּ כְּמֵתָה מֵאֵלֶיהָ. הָרַ"ן. וּבְבֵית יוֹסֵף בְּשֵׁם רִ"י, מִשּׁוּם דִּכְתִיב וְזָבַחְתָּ וְאָכַלְתָּ אוֹתוֹ, שֶׁהוּא בַּר זְבִיחָה אֱכֹל מִזִּבְחוֹ. וְעַיֵּן תּוֹסְפוֹת יוֹם טוֹב: <small>(ו)</small> כְּלוֹמַר כְּתִקְרֹבֶת עֲבוֹדָה זָרָה דַּאֲסוּרָה בַהֲנָאָה, כְּדִתְנַן בְּמִשְׁנָה ג' פֶּרֶק ב' דַּעֲבוֹדָה זָרָה: <small>(ז)</small> וְזֶה לְשׁוֹן הָרַמְבַּ"ם, לְפִי שֶׁעוֹבְדֵי עֲבוֹדָה זָרָה חֲלוּקִים לִשְׁנֵי חֲלָקִים, הָאֶחָד מֵהֶן הַיּוֹדְעִין לַעֲשׂוֹת אוֹתָהּ, רְצוֹנוֹ לוֹמַר לְהַבִּיט אֶל הַמַּזָּלוֹת הַצּוֹמְחִים לְצֹרֶךְ מְלַאכְתָּם, וּלְהוֹרִיד הָרוּחָנִיּוּת בָּהֶן וּשְׁאָר אוֹתָן שְׁטֻיּוֹת הַמְטַנְּפִים הַשֵּׂכֶל כוּ'. וְהַחֵלֶק הַשֵּׁנִי, הֵן הָעוֹבְדִים לְאוֹתָן הַצּוּרוֹת הַיְדוּעוֹת כְּפִי מַה שֶּׁלָּמְדוּ מֵחַכְמֵיהֶם בִּלְבָד. וְכֵן הֵם רֹב עוֹבְדֵי עֲבוֹדָה זָרָה. וְהַחֵלֶק הַזֶּה הָאַחֲרוֹן עָלָיו אָמְרוּ חֲכָמִים זַ"ל בַּלָּשׁוֹן הַזֶּה, נָכְרִים שֶׁבְּחוּץ לָאָרֶץ לָאו עוֹבְדֵי עֲבוֹדָה זָרָה אֶלָּא מַעֲשֵׂה אֲבוֹתֵיהֶם בִּידֵיהֶם. הָרַמְבַּ"ם: <small>(ח)</small> וּכְרַבִּי יְהוּדָה בֶּן בְּתֵירָא דְּתַנְיָא כוּ' מִנַיִן לְתִקְרֹבֶת עֲבוֹדָה זָרָה שֶׁהִיא מְטַמְּאָה בְאֹהֶל, שֶׁנֶאֱמַר [תְּהִלִּים קו] וַיִּצָּמְדוּ לְבַעַל פְּעוֹר וַיֹּאכְלוּ זִבְחֵי מֵתִים, מַה מֵּת מְטַמֵּא בְאֹהֶל אַף תִּקְרֹבֶת עֲבוֹדָה זָרָה מְטַמְּאָה בְאֹהֶל. וְעַיֵּן תּוֹסְפוֹת יוֹם טוֹב: <small>(ט)</small> דְּאִלּוּ בְּמֵזִיד, לֹא יֵאָכֵל עוֹלָמִית. כִּדְאַשְׁכְּחָן בִּמְבַשֵּׁל בְּשַׁבָּת בְּמֵזִיד בְּמִשְׁנָה ג' פֶּרֶק ב' דִּתְרוּמוֹת, וּבְפֵרוּשׁ הָרַ"ב שָׁם, דְּלַאֲחֵרִים מֻתָּר לְמוֹצָאֵי שַׁבָּת. וְכֵן כָּתְבוּ הָרַמְבַּ"ם וְהַטּוּר. וְלִכְאוֹרָה בִּשְׁחִיטָה נַמִּי דִּינָא הָכִי. וּמִכָּל מָקוֹם מַתְנִיתִין לֹא מִתּוֹקְמָא בְּמֵזִיד, דִּשְׁחִיטָתוֹ כְשֵׁרָה קָתָנֵי לֹא שְׁנָא לוֹ וְלֹא שְׁנָא לַאֲחֵרִים כוּ'. וְכִי תֵימָא אַמַּאי כָּשֵׁר לַאֲחֵרִים הָא הֲוֵי מְחַלֵּל שַׁבָּת, דְּפֵרֵשׁ הָרַ"ב בַּמִּשְׁנָה דִלְקַמָּן דִּשְׁחִיטָתוֹ פְסוּלָה, יֵשׁ לוֹמַר דִּלְקַמָּן מַיְרֵי בְּפַרְהֶסְיָא וְהָכָא בְּצִנְעָא. וְעוֹד יֵשׁ לוֹמַר דְּמִשּׁוּם פַּעַם אַחַת לָא חֲשִׁיב מוּמָר. תּוֹסָפוֹת. אֲבָל בְּהָרַמְבַּ"ם וְהַטּוּר מַשְׁמַע דִּבְמֵזִיד אָסוּר אַף לַאֲחֵרִים. וְעַיֵּן תּוֹסְפוֹת יוֹם טוֹב: <small>(י)</small> גְּמָרָא, מַאי טַעֲמָא, כֵּיוָן דְּאִי אֶפְשָׁר לְכַזַּיִת בָּשָׂר בְּלֹא שְׁחִיטָה, אַדַּעְתָּא דְחוֹלֶה קָא שָׁחַט. פֵּרֵשׁ רַשִׁ"י, וְלֵיכָּא לְמִגְזַר שֶׁמָּא יַרְבֶּה בַּשְּׁחִיטָה בִּשְׁבִיל בָּרִיא, דְּהָא מִשּׁוּם הַהוּא זַיִת דְּחוֹלֶה בָּעֵי לְמִשְׁחָט כֻּלָּהּ: <small>(יא)</small> <B> בְּנַפְשׁוֹ.</B> בְּשַׁבָּת סְקִילָה. וּבְיוֹם הַכִּפּוּרִים כָּרֵת. הָרַ"ן: <p dir="rtl">
<h3 dir="rtl" id="MK_HULIN_L3, פרק א, פרק א משנה ב">פרק א - משנה ב</h3><p dir="rtl">
<small>(יב)</small> מִשּׁוּם צוֹר אִצְטְרִיךְ לְאוֹקְמֵיהּ הָכִי. אֲבָל קָנֶה הֲוָה מָצֵי לְמֵימַר דְּמַיְרֵי בְּקָנֶה שֶׁאֵינוֹ גָדֵל בַּאֲגָם כְּדִלְקַמָּן. תּוֹסָפוֹת: <small>(יג)</small> בַּגְּמָרָא יָלְפִינַן מִקְּרָא דִּשְׁחִיטָה בְּתָלוּשׁ. וְעַיֵּן תּוֹסְפוֹת יוֹם טוֹב: <small>(יד)</small> שֶׁאָמְרוּ מוּמָר לַעֲבוֹדָה זָרָה מוּמָר לְכָל הַתּוֹרָה כֻלָּהּ. הָרַמְבַּ"ם: <small>(טו)</small> לְפִי שֶׁעִקָּר בְּיָדֵינוּ גַּם כֵּן הַמְחַלֵּל שַׁבָּת בְּפַרְהֶסְיָא הֲרֵי הוּא כְּעוֹבֵד עֲבוֹדָה זָרָה לְכָל דְּבָרָיו. הָרַמְבַּ"ם: <small>(טז)</small> דִּשְׁחִיטָתוֹ פְסוּלָה, כְּדִתְנַן פֶּרֶק ב' מִשְׁנָה ח': <small>(יז)</small> לְשׁוֹן רַשִׁ"י אַף עַל גַּב דִּתְנַן בְּפֶרֶק ב' מִשְׁנָה ט' אֵין שׁוֹחֲטִין לְתוֹךְ יַמִּים, בְּרֹאשׁ הַסְּפִינָה שָׁרֵי דְּמוֹכְחָא מִלְּתָא דִּלְנַקֵּר כוּ': <small>(יח)</small> דְּאִלּוּ אֶחָד לֹא מִקְרֵי מְחֻבָּר בְּמַה שֶּׁהוּא בַּלֶּחִי, דְּלֶחִי הֲוֵי כְּבֵית יָד. הָרַמְבַּ"ם: <small>(יט)</small> בִּמְחֻבֶּרֶת לַגּוּף הוּא. דְּאִלּוּ לַיָּד וְהַיָּד תְּלוּשָׁה מִן הַגּוּף, לֹא מִקְרֵי מְחֻבָּר. כְּמוֹ שֵׁן בַּלֶּחִי: <p dir="rtl">
<h3 dir="rtl" id="MK_HULIN_L3, פרק א, פרק א משנה ג">פרק א - משנה ג</h3><p dir="rtl">
<small>(כ)</small> וְהָא דְקָרֵי לָהּ טַבַּעַת סְתָמָא, מִשּׁוּם דְּאֵין בְּכָל הַקָּנֶה טַבַּעַת גְּמוּרָה אֶלָּא הִיא. שֶׁאֵינָן שְׁלֵמוֹת, אֶלָּא רְצוּעַת בָּשָׂר מְהַלֶּכֶת לְאָרְכּוֹ שֶׁל קָנֶה וּמְחַבֶּרֶת רָאשֵׁי הַטַּבָּעוֹת. רַשִׁ"י: <small>(כא)</small> וְהַיְנוּ דִּבְסָמוּךְ פֵּרֵשׁ מְלֹא חוּט הַשַּׂעֲרָה. וּמַה שֶּׁחָסֵר בָּזֶה גִּלָּה בָזֶה: <p dir="rtl">
<h3 dir="rtl" id="MK_HULIN_L3, פרק א, פרק א משנה ד">פרק א - משנה ד</h3><p dir="rtl">
<small>(כב)</small> וְהָרַ"ן כָּתַב, דְּמִצְוַת שְׁחִיטָה לְכַתְּחִלָּה בְּאֶמְצַע צַוָּאר הוּא. דְּמִן הַצְּדָדִים אִיכָּא לְמֵיחַשׁ שֶׁמָּא תִּשָּׁבֵר מִפְרֶקֶת קֹדֶם שְׁחִיטַת הַסִּימָנִין. וְתוּ, כֵּיוָן דִּשְׁחִיטָה בַּסִּימָנִין הִיא, כִּי שָׁחֵיט מִן הַצְּדָדִין וְחוֹתֵךְ מִן הַמִּפְרֶקֶת אִיכָּא צַעַר בַּעֲלֵי חַיִּים. לְפִיכָךְ נִרְאֶה, דְּדִיעֲבַד הוּא דִּשְׁחִיטָתוֹ כְשֵׁרָה, אֲבָל לְכַתְּחִלָּה מִצְוָה לִשְׁחֹט מִן אֶמְצַע הַצַּוָּאר. וְעַיֵּן תּוֹסְפוֹת יוֹם טוֹב: <small>(כג)</small> כְּדִכְתִיב [יִרְמְיָה ב] כִּי פָנוּ אֵלַי עֹרֶף. וְלֹא פָּנִים. גְּמָרָא: <small>(כד)</small> <B> פָּסוּל כוּ'.</B> מְפָרֵשׁ בַּגְּמָרָא דַּאֲתָא לְמִעוּטֵי מַחֲזִיר סִימָנִים לַאֲחוֹרֵי הָעֹרֶף, דְּפָסוּל בַּמְּלִיקָה. וְכָתַב רַשִׁ"י וְאַיְדֵי דְתָנֵי [רֵישָׁא] כָּשֵׁר בַּשְּׁחִיטָה כוּ', תָּנֵי נַמִּי [סֵיפָא] כָּשֵׁר בַּמְּלִיקָה כוּ'. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק א, פרק א משנה ו">פרק א - משנה ו</h3><p dir="rtl">
<small>(כה)</small> דִּכְתִיב הָעֲרוּפָה, מַשְׁמַע זוֹ עֲרוּפָה וְאֵין אַחֶרֶת עֲרוּפָה. וּכְתִיב וְעָרְפוּ הָעֶגְלָה, שָׁנָה עָלֶיהָ הַכָּתוּב לְעַכֵּב. גְּמָרָא: <small>(כו)</small> דְּתָנוּ רַבָּנָן זֹאת אֲשֶׁר לַלְוִיִּם, זֹאת לַלְוִיִּם וְאֵין אַחֶרֶת לַלְוִיִּם. יָכוֹל יִהְיוּ הַכֹּהֲנִים פְּסוּלִים בְּשָׁנִים כוּ', תַּלְמוּד לוֹמַר אֲשֶׁר לַלְוִיִּם וְלֹא אֲשֶׁר לַכֹּהֲנִים: <small>(כז)</small> שֶׁיִּתְקַלְקֵל קוֹלוֹ מֵרֹב הַזִּקְנָה. וְיֵרָאֶה לִי שֶׁאֵינוֹ נִפְסָל אֶלָּא לוֹמַר שִׁירָה, אֲבָל יִהְיֶה מִן הַשּׁוֹעֲרִים. הָרַמְבַּ"ם. וּבַגְּמָרָא, מַאי קְרָא, וַיְהִי כְּאֶחָד לַמְחַצְּרִים וְלַמְשֹׁרְרִים לְהַשְׁמִיעַ קוֹל אֶחָד [דִּבְרֵי הַיָּמִים ב ה]. פֵּרֵשׁ רַשִׁ"י וַיְהִי כְּאֶחָד, אֲפִלּוּ זְקֵנִים בְּמַשְׁמַע. קוֹל אֶחָד, שֶׁצְּרִיכִים לְבַסֵּם אֶת קוֹלָם שֶׁיְּהֵא נִרְאֶה קוֹל אֶחָד: <small>(כח)</small> <B> טָהוֹר בִּכְלֵי חֶרֶס כוּ'.</B> לְפִי שֶׁנֶּאֱמַר בִּכְלִי חֶרֶס תּוֹכוֹ, תּוֹכוֹ שֶׁל זֶה וְלֹא תוֹכוֹ שֶׁל אַחֵר, וְנֶאֱמַר וְכֹל כְּלִי פָתוּחַ אֲשֶׁר אֵין צָמִיד פָּתִיל עָלָיו, אֵיזֶהוּ כְּלִי שֶׁטֻּמְאָה קוֹדֶמֶת לְפִתְחוֹ [שֶׁהַטֻּמְאָה מַשְׁכִּים וּמְמַהֵר לָבֹא דֶּרֶךְ פִּתְחוֹ] זֶה כְּלִי חֶרֶס, וְכִי אֵין צָמִיד פָּתִיל עָלָיו הוּא דְטָמֵא, הָא יֵשׁ צָמִיד פָּתִיל עָלָיו טָהוֹר, אַלְמָא לֹא נִטְמָא מִגַּבּוֹ. וּמִדִּכְתִיב בֵּיהּ טָמֵא הוּא, הַאי הוּא דְּכִי אֵין צָמִיד כוּ' טָמֵא הָא יֵשׁ כוּ' טָהוֹר, הָא כָּל הַכֵּלִים בֵּין שֶׁיֵּשׁ כוּ' בֵּין שֶׁאֵין כוּ' טְמֵאִין. גְּמָרָא: <p dir="rtl">
<h3 dir="rtl" id="MK_HULIN_L3, פרק א, פרק א משנה ז">פרק א - משנה ז</h3><p dir="rtl">
<small>(כט)</small> כְּלוֹמַר דִּבְפֶרֶק ה' דְּמַעַשְׂרוֹת מִשְׁנָה ו' תְּנַן הַמְתַמֵּד וְנָתַן מַיִם בַּמִּדָּה וּמָצָא כְדֵי מִדָּתוֹ פָּטוּר וְרַבִּי יְהוּדָה מְחַיֵּב. מָצָא יוֹתֵר עַל כְּדֵי מִדָּתוֹ מוֹצִיא עָלָיו כוּ'. וּמְפָרֵשׁ הָרַ"ב הָתָם וְהוּא דְרָמֵי תְּלָתָא וְאַשְׁכַּח אַרְבָּעָה. וְצָרִיךְ לוֹמַר דִּפְלוּגְתַּיְהוּ בְּשֶׁלֹּא הֶחֱמִיץ. וְעַיֵּן תּוֹסְפוֹת יוֹם טוֹב: <small>(ל)</small> וְכֵן פֵּרֵשׁ רַשִׁ"י. וְתֵימַהּ, דְּלֹא נָקְטֵי כְּתַנָּא קַמָּא דְּרַבִּי מֵאִיר פֶּרֶק קַמָּא דִשְׁקָלִים מִשְׁנָה ו' דְּלֹא מְחַיֵּב אֶלָּא בְּקָלְבּוֹן אֶחָד: <p dir="rtl">
<h2 dir="rtl" id="MK_HULIN_L3, פרק ב">פרק ב</h2><p dir="rtl">
<h3 dir="rtl" id="MK_HULIN_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> דִּלְכַתְּחִלָּה הִצְרִיכוּהוּ רַבָּנָן תַּרְוַיְהוּ מִשּׁוּם הַרְחָקָה לַעֲבֵרָה דִּלְמָא לֹא אָתֵי לְמֶעְבַּד רֻבָּא דְחַד. רַשִׁ"י: <small>(ב)</small> דְּלָאו בְּנֵי שְׁחִיטָה כְּלָל נִינְהוּ, מִשּׁוּם דִּכְתִיב אֲסֵפָה דִּידְהוּ בִּמְקוֹם שְׁחִיטָה דְּאַחֲרִינֵי, כְּדִכְתִיב [בְּמִדְבָּר יא] הֲצֹאן וּבָקָר יִשָּׁחֵט לָהֶם וּמָצָא לָהֶם אִם אֶת כָּל דְּגֵי הַיָּם יֵאָסֵף לָהֶם, וּמִדְּשָׁנֵי קְרָא בְּדִבּוּרֵיהּ וְכָתַב בְּהוּ אֲסֵפָה, שְׁמַע מִנַּהּ דַּוְקָא הוּא. גְּמָרָא: <small>(ג)</small> לָאו מִקְּרָא יָלֵיף. אֶלָּא כְּלוֹמַר עַל הִלְכוֹת שְׁחִיטָה נִצְטַוָּה. רַשִׁ"י. וְהַתּוֹסָפוֹת כָּתְבוּ דְּיֵשׁ מְפָרְשִׁים בְּגִימַטְרִיָּא דְּכַאֲשֶׁר, א' אֶחָד בָּעוֹף, ש' שְׁנַיִם בַּבְּהֵמָה, ר' רֻבּוֹ שֶׁל אֶחָד כָּמוֹהוּ, רָאשֵׁי תֵבוֹת דְּכַאֲשֶׁר לְמַפְרֵעַ. וְעַיֵּן תּוֹסְפוֹת יוֹם טוֹב: <small>(ד)</small> <B> שֶׁל אֶחָד.</B> רֻבּוֹ שֶׁל כָּל אֶחָד וְאֶחָד. רַשִׁ"י: <small>(ה)</small> <B> חֲצִי אֶחָד כוּ'.</B> הוּא הַדִּין חֲצִי כָל אֶחָד וְאֶחָד. וּמֵרֵישָׁא נַמִּי שְׁמִיעַ לֵיהּ דְּדַוְקָא רֹב בָּעִינַן. וְלֹא נָקְטֵיהּ אֶלָּא אַגַּב דְּבָעֵי לְמִתְנֵי אֶחָד וָחֵצִי בַּבְּהֵמָה, אַף עַל גַּב דַּהֲווּ טְפֵי מֵרֹב הַשְּׁנַיִם בֵּין הַכֹּל, שְׁחִיטָה פְסוּלָה. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ו)</small> <B> הַשּׁוֹחֵט כוּ'.</B> דִּיעֲבַד אִין לְכַתְּחִלָּה לֹא. בְּקָדָשִׁים מַיְרֵי. דְּתָנֵי רַב יוֹסֵף, תִּזְבַּח, שֶׁלֹּא יִהְיוּ שְׁנַיִם שׁוֹחֲטִין זֶבַח אֶחָד. תִּזְבָּחוּהוּ, שֶׁלֹּא יְהֵא אֶחָד שׁוֹחֵט שְׁנֵי זְבָחִים. גְּמָרָא. וְהַשְׁתָּא סֵיפָא שְׁנַיִם אוֹחֲזִין דִּלְכַתְּחִלָּה, דַּוְקָא בְּחֻלִּין: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ז)</small> <B> חֲבֵרוֹ כוּ'.</B> הוּא הַדִּין כְּשֶׁחָזַר הוּא בְעַצְמוֹ וְשָׁחַט. אֶלָּא אוֹרְחָא דְמִלְּתָא נָקַט דִּכְשֶׁהוּא מִתְיַגֵּעַ בָּא חֲבֵרוֹ וְשׁוֹחֵט. כֶּסֶף מִשְׁנֶה: <small>(ח)</small> כְּלוֹמַר בְּגַסָּה לְגַסָּה, וּבְדַקָּה לְדַקָּה. וְכֵן לְעוֹף: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ט)</small> פֵּרְשׁוּ הַתּוֹסָפוֹת, דְּצָרִיךְ לוֹמַר דְּמַיְרֵי שֶׁשָּׁחַט בְּסַכִּין פְּגוּמָה אוֹ בְמַגָּל, וּפְסוּלָהּ הוּא מִשּׁוּם דְּאֵין שׁוֹחֲטִין אֶלָּא חוֹנְקִין. וְעַיֵּן תּוֹסְפוֹת יוֹם טוֹב: <small>(י)</small> <B> אַחַד מֵהֶן.</B> לְרַבִּי עֲקִיבָא אִצְטְרִיךְ: <small>(יא)</small> <B> בִּשְׁחִיטָתָהּ.</B> כְּלוֹמַר בַּמָּקוֹם הָרָאוּי לִשְׁחִיטָה. גְּמָרָא: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ה">פרק ב - משנה ה</h3><p dir="rtl">
<small>(יב)</small> <B> וְלֹא יָצָא כוּ'.</B> וְאֵין אוֹמְרִים שֶׁמָּא מֵתִים הָיוּ. הָרַמְבַּ"ם: <small>(יג)</small> דִּבְקָדָשִׁים לֹא, דְּהָא תְּנַן חַיָּה. גְּמָרָא. וְעַיֵּן תּוֹסְפוֹת יוֹם טוֹב: <small>(יד)</small> הַיְנוּ בְּדָבָר שֶׁאֵינוֹ מִין לֶחֶם. כְּמוֹ שֶׁכָּתַבְתִּי בְּפֶרֶק ב' דַּחֲגִיגָה מִשְׁנָה ה': <small>(טו)</small> <B> שֶׁלֹּא כוּ'.</B> וּלְצָלִי אַיְרֵי, דְּלֹא בָעֵי הֲדָחָה. אִי נַמִּי לִקְדֵרָה וְהוּדְחוּ בְּמֵי פֵרוֹת. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ו">פרק ב - משנה ו</h3><p dir="rtl">
<small>(טז)</small> <B> הַמְסֻכֶּנֶת.</B> שֶׁלֹּא אָסְרָה הַתּוֹרָה אֶלָּא כְּעֵין טְרֵפַת חַיַּת הַיַּעַר שֶׁהֲרֵי עָשָׂה בָהּ מַכָּה הַמְּמִיתָה אוֹתָהּ. הָרַמְבַּ"ם. וַאֲפִלּוּ לְכַתְּחִלָּה שָׁרֵי. וְנָקַט לְשׁוֹן דִּיעֲבַד מִשּׁוּם דְּבָעֵי לְמִתְנֵי עַד שֶׁתְּפַרְכֵּס: <small>(יז)</small> <B> זִנְּקָה.</B> זִנּוּק, קִלּוּחַ. רַשִׁ"י. וְנִגְזַר מִן יְזַנֵּק מִן הַבָּשָׁן [דְּבָרִים לג]. הָרַמְבַּ"ם: <small>(יח)</small> וְנָקַט לִישְׁנָא דְתַנָּא קַמָּא אַף עַל גַּב דִּכְמִדַּת רַבִּי אֱלִיעֶזֶר קַיְמִינַן דְּדַיָּהּ אִם זִנְּקָה. וּבַגְּמָרָא כָּתַב רַשִׁ"י, וּכְמִדַּת רַבִּי אֱלִיעֶזֶר דְּאָמַר זִנּוּק הֲוֵי פִרְכּוּס: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ז">פרק ב - משנה ז</h3><p dir="rtl">
<small>(יט)</small> <B> שְׁחִיטָתוֹ כְשֵׁרָה.</B> מְפָרֵשׁ בַּגְּמָרָא מִשּׁוּם דִּסְבִירָא לֵיהּ דְּאֵין סְתָם מַחֲשֶׁבֶת נָכְרִי לַעֲבוֹדָה זָרָה, וּבְהָא הוּא דְפָלֵיג אַדְּרַבִּי אֱלִיעֶזֶר. אֲבָל תַּרְוַיְהוּ סְבִירָא לְהוּ דִּבְעָלִים מְפַגְּלִים. וְכָתַב הָרַ"ן דְּהָא דְקָתָנֵי הַשּׁוֹחֵט, הוּא הַדִּין דַּאֲפִלּוּ לְכַתְּחִלָּה, אֶלָּא דְּלֹא מָצֵי לְמִתְנֵי שׁוֹחֲטִין לַנָּכְרִי, דְּאָז הֲוֵי מַשְׁמַע דִּלְמִשְׁרֵי לְמִשְׁחָט הוּא דַאֲתָא דְּלֵית בֵּיהּ מִשּׁוּם לִפְנֵי עִוֵּר לֹא תִתֵּן מִכְשׁוֹל אֲבָל לֹא שֶׁתְּהֵא שְׁחִיטָתוֹ כְשֵׁרָה, הִלְכָּךְ הֻצְרַךְ לִשְׁנוֹת שְׁחִיטָתוֹ כְשֵׁרָה. אֲבָל אִין הָכִי נַמִּי דַּאֲפִלּוּ לְכַתְּחִלָּה: <small>(כ)</small> וַאֲסוּרָה בַהֲנָאָה כְּתִקְרֹבֶת עֲבוֹדָה זָרָה. וְאַף עַל גַּב דִּבְמַתְנִיתִין דִּלְקַמָּן דִּתְנַן נַמִּי פְּסוּלָה וּמְפָרְשִׁינַן דְּאֵינָהּ אֲסוּרָה בַהֲנָאָה, יֵשׁ לוֹמַר דִּלְקַמָּן הֲוָה לֵיהּ לְמִתְנֵי הֲרֵי אֵלּוּ זִבְחֵי מֵתִים, אֲבָל הָכָא אַיְדֵי דְאָמְרֵי רַבָּנָן כְּשֵׁרָה, אָמַר רַבִּי אֱלִיעֶזֶר פְּסוּלָה. תּוֹסָפוֹת: <small>(כא)</small> <B> מֵחֲצַר כָּבֵד.</B> לָאו דַּוְקָא נָקַט יוֹתֶרֶת הַכָּבֵד מִשּׁוּם דְּעוֹלָה לְגָבוֹהַּ וְהַוְיָא כְּחֵלֶב וָדָם, אֶלָּא אֲפִלּוּ כַּזַּיִת שֶׁל בָּשָׂר נַמִּי, וְאוֹרְחָא דְמִלְּתָא הוּא דְנָקַט. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ח">פרק ב - משנה ח</h3><p dir="rtl">
<small>(כב)</small> <B> פְּסוּלָה.</B> וְהָא דְמַסִּיק הָרַ"ב בְּמִשְׁנָה ו' פֶּרֶק ז' דְּכִלְאַיִם דְּאֵין אָדָם אוֹסֵר דָּבָר שֶׁאֵינוֹ שֶׁלּוֹ, אִיכָּא הָכָא בַּגְּמָרָא תְּרֵי אוֹקִימְתּוֹת. חֲדָא, דְּהָכָא בְּיֵשׁ לוֹ בָהּ שֻׁתָּפוּת. וְכֵן פָּסַק הָרַמְבַּ"ם. וַחֲדָא בְּיִשְׂרָאֵל [מוּמָר]. אִי נַמִּי שֶׁהִתְרוּ בוֹ וְקִבֵּל הַתְרָאָה. וְכֵן פֵּרֵשׁ הָרֹא"שׁ: <small>(כג)</small> וּדְרָשָׁא פְּשׁוּטָה נָקַט, אַף עַל גַּב דְּרַבִּי יוֹסֵי אֲמָרָהּ. וְתַנָּא קַמָּא נָסֵיב דְּרָשָׁא אַחֲרִיתִי בְּמִשְׁנָה ה' פֶּרֶק ג' דַּעֲבוֹדָה זָרָה: <p dir="rtl">
<h3 dir="rtl" id="MK_HULIN_L3, פרק ב, פרק ב משנה ט">פרק ב - משנה ט</h3><p dir="rtl">
<small>(כד)</small> מִשּׁוּם הָכִי לֹא שְׁנָא צְלוּלִין לֹא שְׁנָא עֲכוּרִין. כֶּסֶף מִשְׁנֶה: <small>(כה)</small> וְאַף עַל גַּב דְּפָסַק הָרַ"ב בְּמִשְׁנָה ד' פֶּרֶק כ"ב דְּשַׁבָּת דְּכָל מָקוֹם שֶׁאָסְרוּ חֲכָמִים מִפְּנֵי מַרְאִית הָעַיִן אֲפִלּוּ בְּחַדְרֵי חֲדָרִים אָסוּר, הַיְנוּ כְּמוֹ שׁוֹטְחוֹ בַחַמָּה אֲבָל לֹא כְנֶגֶד הָעָם, שֶׁאִם הָיוּ רוֹאִין אוֹתוֹ עוֹשֶׂה כֵּן בְּצִנְעָה הָיָה שָׁם חֲשָׁד כְּמוֹ בַשּׁוּק. אֲבָל כָּאן הָרוֹאֶה שֶׁעוֹשֶׂה בְּבֵיתוֹ אוֹמֵר לְנַקֵּר חֲצֵרוֹ הוּא עוֹשֶׂה. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ב, פרק ב משנה י">פרק ב - משנה י</h3><p dir="rtl">
<small>(כו)</small> דְּקָא שָׁחֵיט פֶּסַח בִּשְׁאָר יְמוֹת הַשָּׁנָה, וְקַיְמָא לָן דִּשְׁלָמִים הוּא. רַשִׁ"י: <small>(כז)</small> <B> תּוֹדָה.</B> דְּבָא בְּנֶדֶר וּנְדָבָה: <small>(כח)</small> <B> פְּסוּלָה.</B> הִקְשָׁה בֵּית יוֹסֵף לְהָרֹא"שׁ דַּאֲפִלּוּ יֵשׁ לוֹ בָהּ שֻׁתָּפוּת אֵינוֹ אוֹסֵר, וְאַמַּאי פָּסֵיל לָהּ הָכָא. וְתֵרֵץ דִּסְבִירָא לֵיהּ דְּלֹא אָמְרוּ אֵין אָדָם כוּ', אֶלָּא בְּדָבָר שֶׁאִסּוּרוֹ מִן הַדִּין, מִשּׁוּם דְּמִסְּתָמָא לְצִעוּרֵי קָא מְכַוֵּן, אֲבָל הָכָא שֶׁאֵין אִסּוּרוֹ מִן הַדִּין אֶלָּא מִפְּנֵי מַרְאִית עַיִן, כִּי לֹא הֲוֵי דִּידֵיהּ מַאי הֲוֵי, הָא מַאן דְּחָזֵי סָבַר דִּידֵיהּ הוּא וַאֲתָא לְמִשְׁרֵי קָדָשִׁים בַּחוּץ, הִלְכָּךְ אֲפִלּוּ אֵין לוֹ בָהּ שֻׁתָּפוּת אֲסוּרָה. וְהָרַמְבַּ"ם מַצְרִיךְ גַּם כָּאן שֻׁתָּפוּת. דְּסָבַר כָּל הַשּׁוֹחֵט שֶׁאֵינוֹ שֶׁלּוֹ לְשֵׁם דָּבָר פָּסוּל קָלָא אִית לֵיהּ. וְעַיֵּן תּוֹסְפוֹת יוֹם טוֹב: <small>(כט)</small> <B> חַטָּאת.</B> כְּשֶׁלֹּא חָטָא. אֲבָל כְּשֶׁחָטָא וְחַיָּב חַטָּאת כִּי אָמַר זוֹ לְחַטָּאת, פְּסוּלָה. גְּמָרָא: <small>(ל)</small> וְכֵן הוּא לְשׁוֹן רַשִׁ"י. וּתְמִיהָה לִי שֶׁהִשְׁמִיטוּ לַאֲשַׁם מְצֹרָע. אֲבָל אֲשַׁם נָזִיר אָתִי בְּזֶה הַכְּלָל כְּדִלְקַמָּן: <small>(לא)</small> <B> תְּמוּרָה.</B> כְּשֶׁאֵין לוֹ זֶבַח בְּבֵיתוֹ. אֲבָל יֵשׁ לוֹ וְאָמַר לְשֵׁם תְּמוּרַת זִבְחִי, פְּסוּלָה. גְּמָרָא: <small>(לב)</small> <B> אָסוּר.</B> וּכְפִי שִׁיטַת לִישְׁנָא דְּמִשְׁנָתֵנוּ הֲוָה לֵיהּ לְמֵימַר פָּסוּל, אֶלָּא דַחֲדָא מִלְּתָא הוּא פּוֹסְלִין וּמַכְשִׁירִין וְאוֹסְרִין וּמַתִּירִין, כִּדְאִיתָא בַגְּמָרָא: <small>(לג)</small> כֵּן פֵּרֵשׁ הָרַמְבַּ"ם. וְתָמוּהַּ הוּא דְּהָא אָמְרִינַן הֵיכָא דְשַׁיָּךְ חוֹבָה אִין הָכִי נַמִּי דְּמִפְּסַל, וְאִם כֵּן הָכָא מִמָּה נַפְשָׁךְ מִפְּסַל. וּבְחִבּוּרוֹ כָּתַב שֶׁאֵין חוֹשְׁשִׁין לָהּ שֶׁמָּא הִפִּילָה, שֶׁכָּל הַמַּפֶּלֶת יֵשׁ לָהּ קוֹל. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק ג">פרק ג</h2><p dir="rtl">
<h3 dir="rtl" id="MK_HULIN_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> אֵלּוּ טְרֵפוֹת.</B> טְרֵפָה הָאֲמוּרָה בַּתּוֹרָה, זוֹ שֶׁטָּרְפָה אוֹתָהּ חַיַּת הַיַּעַר, כְּגוֹן אֲרִי. וְאֵין אַתָּה יָכוֹל לוֹמַר שֶׁטָּרְפָה אוֹתָהּ וְהֵמִיתָה אוֹתָהּ, שֶׁאִם מֵתָה הֲרֵי הִיא נְבֵלָה כוּ', הָא אֵינוֹ מְדַבֵּר אֶלָּא בְּשֶׁנִּטְרְפָה וְלֹא מֵתָה. יָכוֹל אִם בָּא זְאֵב וְגָרַר גְּדִי בְּרַגְלוֹ אוֹ בְּאָזְנוֹ וְרָדַף אָדָם וְהִצִּילוֹ מִפִּיו יִהְיֶה אָסוּר שֶׁהֲרֵי נִטְרַף, תַּלְמוּד לוֹמַר וּבָשָׂר בַּשָּׂדֶה טְרֵפָה וְגוֹ', עַד שֶׁיַּעֲשֶׂה אוֹתוֹ בָּשָׂר הָרָאוּי לַכֶּלֶב, הָא לָמַדְתָּ שֶׁטְּרֵפָה הָאֲמוּרָה בַּתּוֹרָה הִיא שֶׁטָּרְפָה אוֹתָהּ חַיַּת הַיַּעַר וְשָׁבְרָה אוֹתָהּ וְנָטָה לָמוּת וַעֲדַיִן לֹא מֵתָה. אַף עַל פִּי שֶׁקָּדַם וּשְׁחָטָהּ קֹדֶם שֶׁתָּמוּת הֲרֵי זוֹ אֲסוּרָה מִשּׁוּם טְרֵפָה, הוֹאִיל וְאִי אֶפְשָׁר שֶׁתִּחְיֶה מִמַּכָּה זוֹ הַבָּא עָלֶיהָ. נִמְצֵאתָ לָמֵד שֶׁהַתּוֹרָה אָסְרָה הַמֵּתָה וְהִיא הַנְּבֵלָה, וְאָסְרָה הַנּוֹטָה לָמוּת וְהִיא הַטְּרֵפָה. וּכְשֵׁם שֶׁלֹּא תַחֲלֹק בְּמֵתָה בֵּין מֵחֲמַת עַצְמָהּ עַל יְדֵי חֹלִי בֵּין עַל יְדֵי אֵיזֶה סִבָּה, כָּךְ לֹא תַחֲלֹק בְּנוֹטָה לָמוּת כוּ' בֵּין שֶׁהָיָה הַגּוֹרֵם בִּידֵי בָשָׂר וָדָם בֵּין בִּידֵי שָׁמַיִם. אִם כֵּן לָמָּה נֶאֱמַר טְרֵפָה, דִּבֵּר הַכָּתוּב בְּהֹוֶה כוּ'. וְעִנְיַן הַכָּתוּב שֶׁהַנּוֹטָה לָמוּת מֵחֲמַת מַכּוֹתֶיהָ וְאִי אֶפְשָׁר לָהּ לִחְיוֹת מֵחֲמַת מַכָּה זוֹ אֲסוּרָה. הָרַמְבַּ"ם: <small>(ב)</small> <B>נְקוּבַת הַוֶּשֶׁט וּפְסוּקַת הַגַּרְגֶּרֶת.</B> מַסִּיק בַּגְּמָרָא דְּמִשְׁנָה זוֹ שְׁנָאָהּ רַבִּי עֲקִיבָא קֹדֶם שֶׁהוֹדָה לְרַבִּי יְשֵׁבָב: <small>(ג)</small> הִיא הָרְצוּעָה הֶעָבָה הַמְחַבֶּרֶת אֶת הַטַּבָּעוֹת: <small>(ד)</small> <B> חֲלָלוֹ.</B> בִּשְׁאָר נְקוּבֵי לֹא אִצְטְרִיךְ לְמִתְנֵי לְבֵית חֲלָלוֹ, שֶׁהֵן דַּקִּין וּפְשִׁיטָא שֶׁאֵין נֶקֶב חָשׁוּב בָּהֶן כְּלָל אִם לֹא נִקַּב לְבֵית חֲלָלוֹ. אֲבָל לֵב שֶׁהוּא עָב סָלְקָא דַעְתִּין שֶׁאִם נִקַּב בְּעֹמֶק שֶׁהוּא חָשׁוּב נֶקֶב כוּ'. וּבְכָל הָנֵי נְקוּבֵי דִּתְנַן, פְּשִׁיטָא דְּכָל שֶׁכֵּן נִטַּל כוּ'. וְעַיֵּן תּוֹסְפוֹת יוֹם טוֹב: <small>(ה)</small> <B> שֶׁחָסְרָה.</B> בַּגְּמָרָא פָּרֵיךְ, כֵּיוָן דְּתָנָא נִקְּבָה לָמָּה לִי לְמִתְנֵי חָסְרָה. וּמְשָׁנֵי, דִּלְרַבִּי שִׁמְעוֹן אִצְטְרִיךְ לְאַשְׁמְעִינַן, דַּאֲפִלּוּ רַבִּי שִׁמְעוֹן מוֹדֶה בְּחָסְרָה דְּלֹא בָעֵי שֶׁתִּנָּקֵב לְבֵית הַסִּמְפּוֹנוֹת: <small>(ו)</small> הָרַמְבַּ"ם. וְטַעֲמַיְהוּ, שֶׁהַמָּרָה שֵׁם לַלֵּחָה שֶׁבַּכִּיס. וַהֲוָה לֵיהּ לְפָרֵשׁ כֵּן גַּם כֵּן בַּקֵּבָה: <small>(ז)</small> שֶׁנִּקַּב בְּאוֹתוֹ צַד שֶׁבֵּינוֹ לַחֲבֵרוֹ, שֶׁלֹּא נִקַּב חִיצוֹן שֶׁבְּכֻלָּם. וְהַדְרָא דְכַנְתָּא, דַּקִּים הַסּוֹבְבִים אוֹתוֹ סָבִיב כַּעֲגֻלָּה: <small>(ח)</small> <B> הַמְסֵס.</B> לְפִי שֶׁמְּעַכֶּלֶת הַמַּאֲכָל נִקְרָא הַמְסֵס. כְּמוֹ וְהָיָה כִּמְסוֹס נוֹסֵס [יְשַׁעְיָה י]. עָרוּךְ, וְהַהֵ"א שִׁמּוּשִׁית וּבְפַתַּ"ח: <small>(ט)</small> <B> וּבֵית הַכּוֹסוֹת.</B> צָרִיךְ עִיּוּן, דִּלְפִי סִדְרָן הֲוָה לֵיהּ לְמִתְנֵי בֵּית הַכּוֹסוֹת וְאַחַר כָּךְ הַמְסֵס: <small>(י)</small> מַשְׁמַע דְּאִלּוּ נִקְּבוּ מֵחֲלָלוֹ שֶׁל זֶה לַחֲלָלוֹ שֶׁל זֶה אֲפִלּוּ בִּמְקוֹם חִבּוּרָן טְרֵפָה. וְדִבְרֵי תֵימַהּ הֵן, דְּהָא לְקַמָּן תְּנַן בְּהֶדְיָא דְּבִכְהַאי גַוְנָא כָּשֵׁר כוּ'. וּלְשׁוֹן רַשִׁ"י, לַאֲפוֹקֵי שֶׁנִּקְּבוּ בִּמְקוֹם חִבּוּרָן בִּשְׁתֵּי דָפְנוֹתֵיהֶן וְהַנֶּקֶב הוֹלֵךְ מֵחֲלָלוֹ שֶׁל זֶה לַחֲלָלוֹ שֶׁל זֶה: <small>(יא)</small> שֶׁרִסּוּק אֵבָרִים מִכְּלַל הַטְּרֵפוֹת, עַל מְנָת שֶׁאֵרַע מֵחֲמַת הַנְּפִילָה. הָרַמְבַּ"ם. וְכָתַב רַשִׁ"י, וְאֵין טַעַם בַּטְּרֵפוֹת, שֶׁהֲלָכָה לְמֹשֶׁה מִסִּינַי הֵן: <small>(יב)</small> וְסוֹפָהּ לָמוּת, לֹא דְסוֹפָהּ לִנָּקֵב, דְּאִם כֵּן בִּכְלַל נְקוּבָה הִיא. תּוֹסָפוֹת: <small>(יג)</small> <B> הַנֵּץ.</B> גַּבֵּי טְרֵפוֹת עוֹף הֲוָה שַׁיָּךְ לְמִתְנְיֵהּ, אֶלָּא מִשּׁוּם רַבִּי יְהוּדָה תָּנָא לֵיהּ הָכָא. תּוֹסָפוֹת: <small>(יד)</small> וְאֵיזֶהוּ לִקּוּי, כָּל שֶׁנִּתְמַסְמֵס הַבָּשָׂר עַד שֶׁאִם אָחַז אָדָם בְּמִקְצָתוֹ מִתְמַסְמֵס וְנוֹפֵל. טוּר: <small>(טו)</small> שֶׁהַגִּידִים מְעוּרִים שָׁם, וְהוּא אֶמְצָעִית הַכֻּלְיָא. רַשִׁ"י. וּמְפֹרָשׁ בָּרַשְׁבָּ"א יוֹתֵר, שֶׁכָּתַב וּמְקוֹם חָרִיץ הֵיכָן, לֹבֶן שֶׁתַּחַת הַמָּתְנַיִם שֶׁנִּכְנַס בְּתוֹךְ הַכֻּלְיָא: <small>(טז)</small> וְהַצֶּלַע שֶׁכְּנֶגְדָּהּ מְחֻבֶּרֶת יָפֶה בַּחֲצִי חֻלְיָא הַקַּיֶּמֶת. רַשִׁ"י: <small>(יז)</small> אֶלָּא מָקוֹם שֶׁאֵין בּוֹ מִילַת. גְּמָרָא. וּפֵרֵשׁ רַשִׁ"י, מָקוֹם יֵשׁ בַּכֶּרֶס חָלָק שֶׁאֵין שָׁם אוֹתוֹ צֶמֶר שֶׁגּוֹרְרִין בְּרוֹתְחִין מִן הַכֶּרֶס: <small>(יח)</small> בְּלֹא צֶלַע. וּמַשְׁכַּחַת לָהּ בְּשִׁלְהֵי כִּפְלֵי יֵשׁ חֻלְיוֹת הַרְבֵּה בְּלֹא צֶלַע. דְּאִי בִּדְיֵשׁ בָּהּ צֶלַע תֵּפּוּק לֵיהּ מִשּׁוּם נֶעְקְרָה צֶלַע. גְּמָרָא: <small>(יט)</small> <B> כָּמוֹהָ.</B> בִּבְהֵמָה שֶׁשְּׁחָטָהּ אֲנַן קַיְמִין. לְהָכִי לֹא תְנַן שֶׁאֵינָהּ חַיָּה. תּוֹסָפוֹת: <small>(כ)</small> <B> חַיָּה.</B> דִּכְתִיב זֹאת הַחַיָּה אֲשֶׁר תֹּאכֵלוּ, חַיָּה אֱכֹל [זֹאת מִעוּט הוּא], שֶׁאֵינָהּ חַיָּה לֹא תֵיכוֹל. גְּמָרָא: <p dir="rtl">
<h3 dir="rtl" id="MK_HULIN_L3, פרק ג, פרק ג משנה ב">פרק ג - משנה ב</h3><p dir="rtl">
<small>(כא)</small> שֶׁעַל יְדֵי הַנֶּקֶב הוּא הוֹלֵךְ וּמוֹסִיף מַכְאוֹב וְהַחֹלִי רַב בְּגוּפָהּ. רַשִׁ"י: <small>(כב)</small> כִּי חָזִינַן שֶׁהַקְּרוּם שֶׁלָּהּ כָּוֻּץ. הָרַ"ן: <small>(כג)</small> מִשּׁוּם דְּבַגְּמָרָא מַיְתֵי עוּבְדָא שֶׁצָּמְקוּ הַרְבֵּה רֵאוֹת, תָּפַס הָרַ"ב גַּם כֵּן בִּלְשׁוֹן רַבִּים כִּלְשׁוֹן הַגְּמָרָא: <small>(כד)</small> דְּאִלּוּ עַל מִקְצָת הַשִּׁדְרָה וְכָל הָעוֹר קַיָּם מַתִּירִין. בֵּית יוֹסֵף. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ג, פרק ג משנה ג">פרק ג - משנה ג</h3><p dir="rtl">
<small>(כה)</small> <B> בָּעוֹף.</B> אַף עַל גַּב דְּכָל טְרֵפוֹת דִּבְהֵמָה כְּנֶגְדָּן בָּעוֹף, הָנֵי אִצְטְרִיכֵי לֵיהּ לְמִתְנֵי. נְקוּבַת הַוֶּשֶׁט מִשּׁוּם פְּסוּקַת הַגַּרְגֶּרֶת. וְהַהִיא אִצְטְרִיךְ, דְּלֹא תֵימָא הוֹאִיל וְחַיּוּתוֹ שֶׁל עוֹף לֹא נָפֵישׁ, דְּהָא כָּשֵׁר בְּסִימָן אֶחָד, אֵימָא גַרְגֶּרֶת נַמִּי תִטָּרֵף בְּמַשֶּׁהוּ. וְהִכַּתָּהּ חֻלְדָּה, מִשּׁוּם דְּקָתָנֵי מְקוֹם שֶׁעוֹשֶׂה אוֹתָהּ טְרֵפָה דְּהַיְנוּ נְקִיבַת הַקְּרוּם, דְּלֹא תֵימָא תִטָּרֵף בְּנִשְׁבַּר הַעֶצֶם בְּלֹא נְקִיבַת קְרוּם. וְנִקְּבוּ הַדַּקִּין, מִשּׁוּם דְּקָבָעֵי לְמִתְנֵי סֵיפָא גַּבֵּי אֵלּוּ כְשֵׁרוֹת יָצְאוּ בְנֵי מֵעֶיהָ וְלֹא נִקְּבוּ, וְלֹא תֵימָא עוֹף שֶׁחַיּוּתוֹ מֻעָט תִּטָּרֵף בִּיצִיאָה לְחוּדָא. רַשִׁ"י. וְעַיֵּן תּוֹסְפוֹת יוֹם טוֹב: <small>(כו)</small> וּמִיהוּ דַּוְקָא שֶׁנִּקַּב מֵעַצְמוֹ מֵחֲמַת חֹלִי. דְּאִי מֵחֲמַת קוֹץ וְכַיּוֹצֵא בוֹ וַדַּאי טְרֵפָה הִיא. דְּהַאי קוֹץ מֵהֵיכָא אָתָא, אִי דֶּרֶךְ חוּץ, הֲרֵי נִקְּבָה לֶחָלָל וּטְרֵפָה, דְּחָיְשִׁינַן שֶׁמָּא נִקַּב אֶחָד מִן הָאֵבָרִים הַפְּנִימִים שֶׁנְּקִיבָתָן בְּמַשֶּׁהוּ. וְאִי דֶּרֶךְ וֶשֶׁט עַל כָּרְחִין כֵּיוָן דְּקֻרְקְבָן מִבַּחוּץ אִינַקַּב, פְּנִימִי נַמִּי אִינַקַּב כוּ'. אֶלָּא וַדַּאי עַל יְדֵי חֹלִי קָאָמַר. הָרַ"ן: <p dir="rtl">
<h3 dir="rtl" id="MK_HULIN_L3, פרק ג, פרק ג משנה ד">פרק ג - משנה ד</h3><p dir="rtl">
<small>(כז)</small> <B> נִטָּל.</B> לָאו נִטַּל לְגַמְרֵי קָאָמַר, דְּאִם כֵּן הַמַּאֲכָל יוֹרֵד לַחֲלַל הַגּוּף כוּ'. אֶלָּא בָּעִינַן שֶׁיִּשְׁתַּיֵּר בּוֹ כְּדֵי שֶׁיּוּכַל הַמַּאֲכָל לַעֲבֹר מִן הַוֶּשֶׁט אֶל הַקֻּרְקְבָן דֶּרֶךְ הַזֶּפֶק. הָרַ"ן. וְעַיֵּן תּוֹסְפוֹת יוֹם טוֹב: <small>(כח)</small> מִשּׁוּם דְּסוֹפוֹ לִנָּקֵב וְלֵרָקֵב. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(כט)</small> דְּאַף עַל גַּב דְּרַבָּנָן לֹא פְלִיגֵי בְּהֶדְיָא בְּנוֹצָה, כֵּיוָן דִּנְקָטָהּ גַּבֵּי אֵלּוּ כְשֵׁרוֹת, מַשְׁמַע דְּרַבָּנָן מַכְשְׁרֵי, דְּאִי כֻּלְּהוּ מוֹדוּ בָהּ דִּפְסוּלָה, גַּבֵּי אֵלּוּ טְרֵפוֹת הֲוָה לֵיהּ לְמִתְנְיֵהּ. הָרַ"ן: <p dir="rtl">
<h3 dir="rtl" id="MK_HULIN_L3, פרק ג, פרק ג משנה ו">פרק ג - משנה ו</h3><p dir="rtl">
<small>(ל)</small> <B> סִימָנֵי כוּ'.</B> לְהַכִּיר בֵּין טָמֵא לַטָּהוֹר. אֲבָל לְהַכִּיר בֵּין בְּהֵמָה לְחַיָּה לְעִנְיַן חֵלֶב וְכִסּוּי, לֹא דִבְּרָה בָהֶם הַמִּשְׁנָה וְהֵם מְפֹרָשִׁים בַּגְּמָרָא: <small>(לא)</small> וְאַף עַל פִּי שֶׁהַתַּרְנְגֹלֶת אוֹכֶלֶת שְׁקָצִים וּרְמָשִׂים בְּעוֹדָם חַיִּים, אֵין זוֹ קְרוּיָה דְּרִיסָה. הָרַ"ן: <small>(לב)</small> וְאַף עַל פִּי שֶׁבְּרֹב הָעוֹפוֹת הִיא, קָרֵי לָהּ יְתֵרָה, לְפִי שֶׁאֵינָהּ בְּסֵדֶר חַבְרוֹתֶיהָ. הָרַ"ן: <small>(לג)</small> רְצוֹנוֹ לוֹמַר שֶׁנִּקְלָף בַּיָּד כִּדְכָתַב לְקַמָּן. וּמִיהוּ מוּכָח בַּגְּמָרָא שֶׁאַף עַל פִּי שֶׁאֵינוֹ נִקְלָף עַד שֶׁעָמַד בַּשֶּׁמֶשׁ וְנִתְרַפֵּא, בְּהָכִי סַגִּי. אֲבָל אִי לֹא מִקְלָף בְּיָדָא אֶלָּא בְסַכִּינָא, סְפֵקָא הֲוֵי: <p dir="rtl">
<h3 dir="rtl" id="MK_HULIN_L3, פרק ג, פרק ג משנה ז">פרק ג - משנה ז</h3><p dir="rtl">
<small>(לד)</small> <B> וּבַחֲגָבִים כוּ'.</B> סִימָנִין הַלָּלוּ, מֵהֶם שֶׁנִּתְפָּרְשׁוּ בַּתּוֹרָה, וּמֵהֶם שֶׁנֶּאֱמַר פֵּרוּשָׁם מִדִּבְרֵי סוֹפְרִים כוּ'. הָרַ"ן: <small>(לה)</small> <B> שֶׁיֶּשׁ לוֹ כוּ'.</B> וְתָנָא, אַף עַל פִּי שֶׁאֵין לוֹ עַכְשָׁיו וְעָתִיד לְגַדֵּל לְאַחַר זְמַן. שֶׁנֶּאֱמַר אֲשֶׁר לוֹא כְרָעַיִם, בְּאָלֶ"ף כְּתִיב: <small>(לו)</small> <B> רֻבּוֹ.</B> מַסִּיק בַּגְּמָרָא דְּבָעִינַן רֹב אָרְכּוֹ וְרֹב הֶקֵּפוֹ: <small>(לז)</small> בַּגְּמָרָא מַפִּיק לָהּ מִקְּרָא: <small>(לח)</small> אוֹמֵר רִ"י, דְּדָרֵישׁ אֵין לוֹ, עַיֵּן עָלָיו אִם יֵשׁ לוֹ עַכְשָׁיו אוֹ עָתִיד לְגַדֵּל אַחַר זְמַן. וְהָכִי דָרְשִׁינַן בַּגְּמָרָא, וּבֵן אֵין לוֹ, עַיֵּן עָלָיו. תּוֹסָפוֹת: <small>(לט)</small> <B> שְׁנֵי כוּ'.</B> תַּנְיָא בְּתוֹרַת כֹּהֲנִים רַבִּי יְהוּדָה אוֹמֵר, אַף עַל פִּי שֶׁאֵין רְאָיָה לַדָּבָר זֵכֶר לַדָּבָר, וְשִׁרְיוֹן קַשְׂקַשִּׂים [שְׁמוּאֵל א יז]: <p dir="rtl">
<h2 dir="rtl" id="MK_HULIN_L3, פרק ד">פרק ד</h2><p dir="rtl">
<h3 dir="rtl" id="MK_HULIN_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> הַמַּקְשָׁה כוּ'.</B> אוֹרְחָא דְמִלְּתָא נָקַט, שֶׁעַל יְדֵי לֵידַת קִשּׁוּי רָגִיל לְהוֹצִיא כוּ'. וְנִקְרָא קִשּׁוּי לְפִי שֶׁהוּא חֹלִי קָשֶׁה וּמַכְאוֹבָיו חֲזָקִים. הָרַמְבַּ"ם: <small>(ב)</small> וְלֹא קָרִינַן בֵּיהּ בְּהֵמָה בַּבְּהֵמָה, דְּלָאו בְּתוֹכָהּ הוּא. רַשִׁ"י: <small>(ג)</small> דְּקָרִינַן בֵּיהּ בְּהֵמָה בַּבְּהֵמָה תֹּאכֵלוּ, דִּכְתִיב וְכָל בְּהֵמָה מַפְרֶסֶת וְגוֹ' בַּבְּהֵמָה תֹּאכֵלוּ, פֵּרֵשׁ רַשִׁ"י שָׁדֵי בְּהֵמָה דְרֵישֵׁיהּ אַבְּהֵמָה דְסֵיפֵיהּ וְדָרֵישׁ הָכִי, בְּהֵמָה הַנִּמְצֵאת בַּבְּהֵמָה תֹּאכֵלוּ: <small>(ד)</small> <B>אָסוּר.</B> דִּכְתִיב אוֹתָהּ תֹּאכֵלוּ, אוֹתָהּ כְּשֶׁהִיא שְׁלֵמָה וְלֹא חֲסֵרָה. גְּמָרָא. וּפֵרֵשׁ רַשִׁ"י, כְּשֶׁהִיא שְׁלֵמָה אֱכֹל כָּל הַנִּמְצָא בְתוֹכָהּ, אֲבָל כְּשֶׁהִיא חֲסֵרָה, שֶׁהַנִּמְצָא בְתוֹכָהּ מִגּוּפָהּ הוּא שֶׁנֶּחְסַר מִמֶּנָּה, לֹא תֹאכַל הַנִּמְצָא: <small>(ה)</small> וּתְמֵהַנִי, דִּבְמִשְׁנָה ב' פֶּרֶק ג' כָּתַב הָרַ"ב דְּנִקַּב הַטְּחוֹל טְרֵפָה, וּמִי גָרַע נֶחְתַּךְ מִנִּקַּב. וּבַגְּמָרָא מְשָׁנֵי, דְּהוּא הַדִּין בְּהֵמָה נַמִּי אֲסוּרָה. וְאַיְדֵי דְתָנָא רֵישָׁא בַּחֲתִיכָה עַצְמָהּ, תָּנָא אִסּוּרָא דְסֵיפָא נַמִּי בַּחֲתִיכָה. תּוֹסְפוֹת יוֹם טוֹב. וְהַתּוֹסָפוֹת חֲדָשִׁים מְיַשֵּׁב, חֲדָא דְנֶחְתַּךְ קִיל לְדַעַת כַּמָּה פּוֹסְקִים. וְעוֹד יֵשׁ לוֹמַר דְּמַיְרֵי בְּנֶחְתַּךְ בְּמָקוֹם הַדַּק: <small>(ו)</small> <B> הַכְּלָל.</B> לַאֲתוֹיֵי קָלוּט בִּמְעֵי פָרָה לְרַבִּי שִׁמְעוֹן. דְּאַף עַל גַּב דְּאָמַר רַבִּי שִׁמְעוֹן קָלוּט בִּמְעֵי פָרָה אָסוּר, הָנֵי מִילֵי הֵיכָא דְיָצָא לַאֲוִיר הָעוֹלָם, אֲבָל בִּמְעֵי אִמּוֹ שָׁרֵי. גְּמָרָא: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ז)</small> <B> יִקָּבֵר.</B> שֶׁאָסוּר בַּהֲנָאָה כֵּיוָן שֶׁגַּם לְיִשְׂרָאֵל אָסוּר: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ח)</small> וּבְסוֹף מִקְוָאוֹת תְּנַן דְּטֻמְאָה בְּלוּעָה אֵינָהּ מְטַמְּאָה. וּלְכָךְ כָּתַב רַשִׁ"י, וַאֲפִלּוּ לְרַבִּי עֲקִיבָא דְּסָבַר [טֻמְאָה בְלוּעָה כְגוֹן] עֻבָּר שֶׁבִּמְעֵי אִשָּׁה טָמֵא: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ד">פרק ד - משנה ד</h3><p dir="rtl">
<small>(ט)</small> לְשׁוֹן הַתּוֹסָפוֹת, הַבָּשָׂר טָהוֹר, דְּעֻבָּר שֶׁבִּפְנִים אֲפִלּוּ מֵת חָשׁוּב כְּחַי, דְּהָא קָא מַהֲנֵי לֵיהּ שְׁחִיטַת אִמּוֹ לְהַתִּירוֹ אַף בַּאֲכִילָה: <small>(י)</small> <B>דִּבְרֵי רַבִּי מֵאִיר.</B> וְלָאו מִטַּעֲמֵיהּ, דִּסְבִירָא לֵיהּ דְּטֻמְאַת בֵּית הַסְּתָרִים מְטַמֵּא. אֶלָּא כְּמוֹ שֶׁכָּתַב הָרַ"ב פֶּרֶק כ"ז דְּכֵלִים מִשְׁנָה י' בְּדִבְרֵי רַבִּי יוֹסֵי, וְהָכָא נַמִּי דִּכְוָתָהּ: <small>(יא)</small> <B> שְׁחוּטָה.</B> בִּשְׁחִיטָה עוֹשָׂה נִפּוּל פְּלִיגֵי. כִּדְאָמַר בַּגְּמָרָא. וְעַיֵּן תּוֹסְפוֹת יוֹם טוֹב: <small>(יב)</small> וְאַף עַל גַּב דְּמַגַּע טֻמְאַת בֵּית הַסְּתָרִים הוּא. פֵּרוּשׁ אַף עַל גַּב דִּתְחִלָּה הוּא מַגַּע בֵּית הַסְּתָרִים, אֲפִלּוּ הָכִי מְטַמֵּא מִשּׁוּם שְׁעַת פְּרִישָׁה. תּוֹסָפוֹת חֲדָשִׁים: <small>(יג)</small> <B> תֹּאמַר כוּ'.</B> וּמִסְּבָרָא נַפְקָא לָן. דְּכֵיוָן דְּאִית לָן סְבָרָא לְחַלֵּק, אָמְרִינַן דִּקְרָא דִמְרַבֶּה לִטְמֵאָה שֶׁלֹּא תְטַהֲרֶנָּה שְׁחִיטָה, לֹא אָתֵי מִנֵּיהּ טְרֵפָה, וְאֵין צָרִיךְ קְרָא לַטְּרֵפָה לְהַתִּירָהּ: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ה">פרק ד - משנה ה</h3><p dir="rtl">
<small>(יד)</small> עָמַד עַל פַּרְסוֹתָיו. רַשִׁ"י: <small>(טו)</small> <B> טָעוּן שְׁחִיטָה.</B> הִקְשָׁה בַּדְּרִישָׁה, פְּשִׁיטָא. וְלִי נִרְאֶה, דִּצְרִיכָא הִיא, מִדְּבַבְּהֵמָה תֹּאכֵלוּ לֹא כְתִיב אֵצֶל זְבִיחָה רַק בַּפָּרָשָׁה הַמְפָרֶשֶׁת אֵיזוֹ בְהֵמָה טְמֵאָה וְאֵיזוֹ טְהוֹרָה, הִלְכָּךְ הֲוָה אֲמֵינָא דְּהַתּוֹרָה מַתֶּרֶת מַה שֶׁבַּבְּהֵמָה בְּלֹא שְׁחִיטָה כְּמוֹ דָּגִים וַחֲגָבִים, הִלְכָּךְ אִצְטְרִיךְ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ו">פרק ד - משנה ו</h3><p dir="rtl">
<small>(טז)</small> <B> הָאַרְכֻּבָּה.</B> עַל הַבִּרְכַּיִם מְתֻרְגָּם רְכוּבִין. בְּפָרָשַׁת תָּבֹא. וּבְמִשְׁנָה ב' פֶּרֶק ז' דְּסַנְהֶדְרִין כָּתַבְתִּי שֶׁהוּא בַּפֶּרֶק הָאֶמְצָעִי שֶׁבֵּין הָרֶגֶל וְהַיָּרֵךְ. וְכֵן לִשְׁנֵי הַפֵּרוּשִׁים שֶׁכָּתַב הָרַ"ב נִקְרָא הָעֶצֶם אֶמְצָעִי אַרְכֻּבָּה: <small>(יז)</small> וְיֵשׁ לְדַקְדֵּק, דַּהֲרֵי יֵשׁ בֵּינֵיהֶם עֶצֶם קָטָן הַמְחַבֵּר הַשְּׁתֵּי אַרְכֻּבּוֹת נִקְרָא בִּמְדִינוֹת הָאֵלּוּ טשיא"ך, וּלְמַאן תִּרְמְיֵהּ לַעֶצֶם הַזֶּה, דְּמֵרֵישָׁא תִּידוֹק דְּתִרְמְיֵהּ לְמַעְלָה, וּמִסֵּיפָא כוּ' לְמַטָּה. וְכֵן הִקְשָׁה הָרֹא"שׁ זַ"ל. וְכָתַב דְּאָזְלִינַן לְחֻמְרָא. וְעַיֵּן תּוֹסְפוֹת יוֹם טוֹב. [וְעַיֵּן בְּדִבְרֵי הָאַחֲרוֹנִים בְּיוֹרֶה דֵעָה סִימָן נ"ה]: <small>(יח)</small> כָּתַב הַכֶּסֶף מִשְׁנֶה נִרְאֶה שֶׁזּוֹ טַעֲנָה אַחֶרֶת, לוֹמַר דְּאֵין טְרֵפוֹת אֵלּוּ מִמִּין אֶחָד עַד שֶׁיִּקְשֶׁה לְךָ הֵיאַךְ אֶפְשָׁר שֶׁאִם תֵּחָתֵךְ לְמַעְלָה מֻתֶּרֶת וְאִם תֵּחָתֵךְ לְמַטָּה אֲסוּרָה, שֶׁזּוֹ לֹא נֶאֶסְרָה מִפְּנֵי שֶׁהִיא חֲתוּכַת רֶגֶל מִמְּקוֹם זֶה אֶלָּא מִפְּנֵי שֶׁנֶּחְתְּכוּ הַגִּידִים. אֲבָל מִלְּשׁוֹן הָרַמְבַּ"ם נִרְאֶה שֶׁהַכֹּל טַעֲנָה אַחַת. תּוֹסְפוֹת יוֹם טוֹב: <small>(יט)</small> וּכְשֶׁהוּא הוֹלֵךְ וּמֵצֵר הַרְבֵּה, רֹב הֶקֵּפוֹ הֲוֵי טְפֵי מֵרֹב עָבְיוֹ, וְאָז בָּעִינַן רֹב הֶקֵּפוֹ. וּכְשֶׁהוּא מֵצֵר מְעַט, אָז רֹב עָבְיוֹ טְפֵי מֵרֹב הֶקֵּפוֹ. הָרֹא"שׁ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ד, פרק ד משנה ז">פרק ד - משנה ז</h3><p dir="rtl">
<small>(כ)</small> כְּלוֹמַר, לַאֲפוֹקֵי דְגָרְסֵי, כָּךְ סִימַן וָלָד בַּבְּהֵמָה. דְּקַשְׁיָא לְהוּ דְּמַאי פְּשִׁיטוּתָא בָּאִשָּׁה יוֹתֵר מִבַּבְּהֵמָה, דִּבְרֵישׁ פֶּרֶק ג' דִּבְכוֹרוֹת תְּנַן וּבַגַּסָּה שִׁלְיָא וּבָאִשָּׁה שָׁפִיר וְשִׁלְיָא. וְעַיֵּן תּוֹסְפוֹת יוֹם טוֹב: <small>(כא)</small> פֵּרוּשׁ רָחֵל שֶׁיָּלְדָה מִין הָעֵז, אוֹ עֵז שֶׁיָּלְדָה דּוֹמֶה לְרָחֵל, דְּלֹא קַדִּישׁ, כְּדִתְנַן בְּמִשְׁנָה ה' פֶּרֶק ב' דִּבְכוֹרוֹת: <small>(כב)</small> וְאֵינוֹ מִקְרָא. אֶלָּא כְּתִיב בְּפָרָשַׁת אַחֲרֵי מוֹת וּכְמַעֲשֵׂה אֶרֶץ כְּנַעַן וְגוֹ' לֹא תַעֲשׂוּ. וְצָרִיךְ לְהַגִּיהַּ בִּמְקוֹם תַעֲשֶׂה תַעֲשׂוּ. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק ה">פרק ה</h2><p dir="rtl">
<h3 dir="rtl" id="MK_HULIN_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> וּמִיהוּ סְתָם מַתְנִיתִין דְּסוֹף פֶּרֶק ז' דִּבְכוֹרוֹת סְבִירָא לֵיהּ כְּמַאן דְּאָמַר בַּגְּמָרָא נוֹהֵג אַף בִּזְכָרִים, דְּאוֹתוֹ מַשְׁמַע זָכָר, וּבְנוֹ הַיְנוּ מִי שֶׁכָּרוּךְ אַחֲרָיו וְהַיְנוּ נְקֵבָה, הִלְכָּךְ נוֹהֵג בְּתַרְוַיְהוּ כוּ'. הִלְכָּךְ אִי וַדַּאי לָן שֶׁהוּא אָבִיו אָסוּר לְשָׁחֲטוֹ בְּיוֹם אֶחָד. הָרֹא"שׁ: <small>(ב)</small> וְהַתּוֹסָפוֹת כָּתְבוּ נַמִּי בִּפְנֵי הַבַּיִת שֶׁהוּא גַם כֵּן לְצֹרֶךְ כְּמוֹ שֶׁכָּתַב הָרַ"ב: <small>(ג)</small> כֵּיוָן דְּאִיכָּא דוּכְתָּא דַהֲוֵי לְצֹרֶךְ, כְּגוֹן בְּרֵאשִׁית הַגֵּז. תּוֹסָפוֹת: <small>(ד)</small> וְאֵימָא בְּמֻקְדָּשִׁין אִין בְּחֻלִּין לֹא, שׁוֹר הִפְסִיק הָעִנְיָן. וְאֵימָא בְּחֻלִּין אִין בְּמֻקְדָּשִׁין לֹא, כְּתִיב וְשׁוֹר, וָי"ו מוֹסִיף עַל עִנְיָן רִאשׁוֹן. גְּמָרָא: <small>(ה)</small> אֲבָל בַּתּוֹסָפוֹת כָּתְבוּ דְּאֵין צָרִיךְ לְכָךְ, דְּוַדַּאי אִצְטְרִיךְ, דְּמִדִּכְתִיב לֹא תֹאכַל כָּל תּוֹעֵבָה וְדָרְשִׁינַן מִנֵּיהּ בְּפֶרֶק כָּל הַבָּשָׂר כָּל שֶׁתִּעַבְתִּי לְךָ הֲרֵי הוּא בְּבַל תֹּאכַל, סָלְקָא דַעְתָּךְ אֲמֵינָא אוֹתוֹ וְאֶת בְּנוֹ נַמִּי תִּעַבְתִּי לְךָ וְלִתְּסַר, קָא מַשְׁמַע לָן דְּלֹא. כְּדִמְפָרֵשׁ טַעֲמָא הָתָם, מִדְּאִצְטְרִיךְ רַחֲמָנָא לְמֵיסַר מְחֻסַּר זְמַן לְגָבוֹהַּ, מִכְּלַל דִּלְהֶדְיוֹט שָׁרֵי. הָרַ"ן: <small>(ו)</small> דִּכְתִיב לֹא תִשְׁחֲטוּ, וַהֲוָה מָצֵי לְמִכְתָּב לֹא תִשְׁחַט, [אֶלָּא לְחַיֵּב שְׁנַיִם. וְלֹא מַשְׁכַּחַת שְׁנֵיהֶם עוֹבְרִים אֶלָּא בְּשָׁלֹשׁ בְּהֵמוֹת, בַּת וְאֵם וּבַת, לְאַשְׁמְעִינַן דְּאַבְּנוֹ וְאוֹתוֹ נַמִּי חַיָּב. דְּאִי אֵם וּשְׁנֵי בָנֶיהָ אִי נַמִּי פָּרָה וּבִתָּהּ וּבַת בִּתָּהּ, פְּשִׁיטָא]. וְאִי לְחַיֵּב תְּרֵי גַבְרֵי, הֲוָה מָצֵי לְמִכְתָּב לֹא יִשְׁחֲטוּ, שְׁמַע מִנַּהּ תַּרְתֵּי. גְּמָרָא: <small>(ז)</small> וְאַגַּב רִיהֲטָא נָקַט לִקְרָא קַמָּא דִּבְרֵישׁ פֶּרֶק י"ד דִּזְבָחִים. אֲבָל לְקֻשְׁטָא דְמִלְּתָא רָאוּי וְנִדְחָה כִּי הָא דְהָכָא, לֹא נַפְקָא מֵהַךְ קְרָא, אֶלָּא מִלִּפְנֵי מִשְׁכַּן ה', כְּמוֹ שֶׁנִּשְׁנָה שָׁם בְּמִשְׁנָה ב': <small>(ח)</small> <B> וּשְׁנֵיהֶם.</B> דְּלֹא כְרַבָּן שִׁמְעוֹן בֶּן גַּמְלִיאֵל דְּסוֹף מַכּוֹת דְּאָמַר חַיָּבֵי כְרֵתוֹת שֶׁלָּקוּ נִפְטְרוּ מִידֵי כְרִיתָתָן. תּוֹסָפוֹת. אֲבָל לְהָרַמְבַּ"ם דְּפָסַק כְּוָתֵיהּ, נִרְאֶה לִי לְפָרֵשׁ הָרִאשׁוֹן חַיָּב כָּרֵת כְּשֶׁלֹּא הִתְרוּ בוֹ, וּשְׁנֵיהֶם סוֹפְגִים כְּשֶׁהִתְרוּ: <small>(ט)</small> וְלָאו הַבָּא מִכְּלַל עֲשֵׂה עֲשֵׂה: <p dir="rtl">
<h3 dir="rtl" id="MK_HULIN_L3, פרק ה, פרק ה משנה ב">פרק ה - משנה ב</h3><p dir="rtl">
<small>(י)</small> <B>חֻלִּין כוּ'.</B> וְעוֹד הֲוָה מָצֵי לְמִתְנֵי חֻלִּין וְקָדָשִׁים בַּחוּץ וּבִפְנִים, וְכֵן קָדָשִׁים וְחֻלִּין וְחֻלִּין וְקָדָשִׁים בִּפְנִים וּבַחוּץ, וְכֵן קָדָשִׁים וְחֻלִּין. וְאִי בְּכָל הָנֵי דְתָנֵי יֵשׁ חִדּוּשׁ, אִיכָּא לְמֵימַר דְּלֹא תָנֵי לְהָנֵי מִשּׁוּם דְּלֵיכָּא בְּהוּ שׁוּם חִדּוּשׁ. וְאִי לֵיכָּא חִדּוּשׁ בְּכָל הָנֵי דְתָנֵי, צָרִיךְ לוֹמַר תָּנֵי וְשִׁיֵּר. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ה, פרק ה משנה ג">פרק ה - משנה ג</h3><p dir="rtl">
<small>(יא)</small> <B> פּוֹטֵר.</B> דִּשְׁחִיטָה שֶׁאֵינָהּ רְאוּיָה לֹא שְׁמָהּ שְׁחִיטָה כוּ'. וּמַתְנִיתִין דִּלְעֵיל דְּלֹא כְוָתֵיהּ כוּ'. גְּמָרָא. וְעַיֵּן תּוֹסְפוֹת יוֹם טוֹב: <small>(יב)</small> דְּנוֹחֵר וּמְעַקֵּר נַמִּי מִתְנַבֶּלֶת בְּכָךְ, כִּדְרַבִּי יְשֵׁבָב בְּמִשְׁנָה ד' פֶּרֶק ב'. אֶלָּא אִיכָּא בֵּינַיְהוּ דְּהָא שֶׁלֹּא מִדַּעַת, וְנוֹחֵר וּמְעַקֵּר מִדַּעַת. וְעַיֵּן תּוֹסְפוֹת יוֹם טוֹב: <small>(יג)</small> הִלְכָּךְ כְּשֶׁמָּכַר בַּעַל הַבַּיִת לַשֵּׁנִי מָכַר לוֹ כָּל זְכוּת שֶׁהָיָה לוֹ בּוֹ. אֲבָל לָקְחוּ מִשְּׁנַיִם, הָאַחֲרוֹן יָכוֹל לִשְׁחֹט תְּחִלָּה. הָרֹא"שׁ: <small>(יד)</small> תּוֹסָפוֹת בְּשֵׁם רַבֵּנוּ תַּם. וַאֲנִי תָמֵהַּ דִּבְרֵישׁ פֶּרֶק ד' דִּפְסָחִים כָּתַב הָרַ"ב דִּבְרֵי רַשִׁ"י דִּבְעֶרֶב פֶּסַח טְרִידֵי עַלְמָא. וְלִדְבָרָיו צָרִיךְ לוֹמַר דִּבְעֶרֶב סֻכּוֹת לֹא טְרִידֵי. וְהַתּוֹסָפוֹת כָּתְבוּ טַעַם אַחֵר וְזֶה לְשׁוֹנָם, דִּבְהָנָךְ אַרְבָּעָה פְרָקִים טַעֲמָא רַבָּה אִית בְּהוּ, יוֹם טוֹב הָאַחֲרוֹן שֶׁל חָג לְפִי שֶׁהוּא זְמַן בִּפְנֵי עַצְמוֹ וְחָלוּק מִשֶּׁלְּפָנָיו תִּקְּנוּ לְהַרְבּוֹת בִּסְעֻדָּה, מַה שֶּׁאֵין כֵּן בִּשְׁבִיעִי שֶׁל פֶּסַח, וְגַם הַקָּרְבָּנוֹת שֶׁבַּשְּׁמִינִי הֲווּ בִּשְׁבִיל יִשְׂרָאֵל, וְכָל הֶחָג הָיוּ מַקְרִיבִין נֶגֶד אֻמּוֹת הָעוֹלָם. וְעֶרֶב פֶּסַח לְפִי שֶׁהוּא יוֹם גְּאֻלָּה וִיצִיאָה לְחֵרוּת. וַעֲצֶרֶת כִּדְאָמַר בִּפְסָחִים הַכֹּל מוֹדִים בַּעֲצֶרֶת דְּבָעִינַן נַמִּי לָכֶם. וְרֹאשׁ הַשָּׁנָה מִפְּנֵי שֶׁהוּא תְּחִלַּת הַשָּׁנָה מַרְבִּים בִּסְעֻדָּה לַעֲשׂוֹת סִימָן יָפֶה, וְכַמָּה עִנְיָנִים עוֹשִׂים בּוֹ לְסִימָן יָפֶה כִּדְאָמַר בְּהוֹרָיוֹת: <small>(טו)</small> הָרַמְבַּ"ם. [וּבְחִבּוּרוֹ] מְבֹאָר יוֹתֵר דְּהַיְנוּ שֶׁאוֹתוֹ שֶׁלָּקַח בָּאַחֲרוֹנָה נֶחְפַּז לִקְנוֹת וְהָיָה בְּסוֹף הַיּוֹם שֶׁחֶזְקָתוֹ שֶׁהוּא שׁוֹחֵט עַתָּה. וְעַיֵּן תּוֹסְפוֹת יוֹם טוֹב: <small>(טז)</small> <B>וּמוֹדֶה רַבִּי יְהוּדָה.</B> תֵּימַהּ, לְמַאן מוֹדֶה, דְּאֵימָתַי דְרַבִּי יְהוּדָה לְפָרֵשׁ. תּוֹסָפוֹת. וְעַיֵּן בַּתּוֹסָפוֹת דַּף פ"ח דְּהֵיכָא דְמוּכָח הֲוֵי לַחֲלֹק, אִם כֵּן הָכָא נַמִּי מִדְּתָנָא וּמוֹדֶה מוּכָח דְּלַחֲלֹק: <p dir="rtl">
<h3 dir="rtl" id="MK_HULIN_L3, פרק ה, פרק ה משנה ד">פרק ה - משנה ד</h3><p dir="rtl">
<small>(יז)</small> וְהַיְנוּ טַעֲמָא דְנָקַט מְשִׁיכָה אַף עַל גַּב דְּאִיכָּא נַמִּי עוֹד דְּרָכִים שֶׁקּוֹנִין בָּהֶן: <p dir="rtl">
<h3 dir="rtl" id="MK_HULIN_L3, פרק ה, פרק ה משנה ה">פרק ה - משנה ה</h3><p dir="rtl">
<small>(יח)</small> <b>מַה כוּ'</b>. וַיְהִי עֶרֶב וַיְהִי בֹקֶר, בְּרֵישָׁא עֶרֶב וַהֲדַר בֹּקֶר. רַשִׁ"י: <p dir="rtl">
<h2 dir="rtl" id="MK_HULIN_L3, פרק ו">פרק ו</h2><p dir="rtl">
<h3 dir="rtl" id="MK_HULIN_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B> לֹא כוּ'.</B> בַּגְּמָרָא יָלֵיף לֵיהּ מִקְּרָא: <small>(ב)</small> <B> בִּמְזֻמָּן כוּ'.</B> דְּתָנוּ רַבָּנָן, אֲשֶׁר יָצוּד, אֵין לִי אֶלָּא אֲשֶׁר יָצוּד, נִצּוֹדִין וְעוֹמְדִין מֵאֲלֵיהֶן כְּגוֹן אַוָּזִין וְתַרְנְגוֹלִין מִנַּיִן, תַּלְמוּד לוֹמַר צַיִד, מִכָּל מָקוֹם. אִם כֵּן מַה תַּלְמוּד לוֹמַר אֲשֶׁר יָצוּד, לִמֶּדְךָ תּוֹרָה דֶּרֶךְ אֶרֶץ, שֶׁלֹּא יֹאכַל אָדָם בָּשָׂר אֶלָּא בַּהַזְמָנָה הַזֹּאת. פֵּרֵשׁ רַשִׁ"י כְּאִלּוּ הוּא צָד שֶׁאֵינוֹ מְזֻמֶּנֶת לוֹ, כְּלוֹמַר לֹא יֹאכַל בָּשָׂר תָּדִיר, שֶׁלֹּא יֵעָנִי: <small>(ג)</small> <B> וְאִם כוּ'.</B> וְאַף עַל גַּב דְּעוֹקֵר דְּבַר תּוֹרָה. עַיֵּן רֵישׁ פֶּרֶק י' דִּיבָמוֹת: <p dir="rtl">
<h3 dir="rtl" id="MK_HULIN_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ד)</small> הַיְנוּ רַבִּי שִׁמְעוֹן דְּפֶרֶק ה' מִשְׁנָה ג'. וְרָאָה דְבָרָיו בְּכִסּוּי, וּשְׁנָאוֹ בִלְשׁוֹן חֲכָמִים. וְדִבְרֵי רַבִּי מֵאִיר בְּאוֹתוֹ וְאֶת בְּנוֹ, וּשְׁנָאוֹ בִלְשׁוֹן חֲכָמִים כוּ'. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ה)</small> דִּמְסַפְּקָא לְהוּ אִי רֹב מַעֲשֵׂיהֶן מְקֻלְקָלִים אוֹ רֹב מַעֲשֵׂיהֶן מְתֻקָּנִים. תּוֹסָפוֹת: <small>(ו)</small> וְלֹא חָיְשִׁינַן לְאַחְמוּרֵי כְּלָל מִשּׁוּם דְּרֹב מַעֲשֵׂיהֶם כוּ' וּבְהֵמָה בְּחֶזְקַת אִסּוּר עוֹמֶדֶת עַד שֶׁיִּוָּדַע לָנוּ בַּמֶּה נִשְׁחֲטָה. הָרַ"ן: <p dir="rtl">
<h3 dir="rtl" id="MK_HULIN_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ז)</small> <B> מֵאָה כוּ'.</B> טַעֲמָא מְפָרֵשׁ בַּבְּרַיְתָא, דְּחַיָּה הַכֹּל בְּמַשְׁמַע בֵּין מְרֻבָּה בֵּין מֻעֶטֶת, וְכֵן עוֹף. וְיֵרָאֶה לִי כְּדִכְתִיב וַיְהִי לִי שׁוֹר וַחֲמוֹר [בְּרֵאשִׁית לב], וְהָא הֲוָה לֵיהּ טוּבָא: <small>(ח)</small> <B> וְלֹא כוּ'.</B> דְּאִי לָאו הָכִי הוּא קוֹדֵם. כִּדְתָנוּ רַבָּנָן, וְשָׁפַךְ וְכִסָּה, מִי שֶׁשָּׁפַךְ יְכַסֶּה: <small>(ט)</small> <B> פָּטוּר כוּ'.</B> בַּגְּמָרָא יָלֵיף לֵיהּ. וְעַיֵּן תּוֹסְפוֹת יוֹם טוֹב: <small>(י)</small> וְכִי חָזַר וְנִתְגַּלָּה מַאי הֲוֵי, הָא אִדְחֵי לֵיהּ [מִכִּסּוּי, דְּהָא כִּסָּהוּ וְנִתְגַּלָּה פָּטוּר מִלְּכַסּוֹת]. אָמַר רַב פָּפָּא זֹאת אוֹמֶרֶת אֵין דִּחוּי אֵצֶל מִצְוֹת [גְּמָרָא]: <p dir="rtl">
<h3 dir="rtl" id="MK_HULIN_L3, פרק ו, פרק ו משנה ה">פרק ו - משנה ה</h3><p dir="rtl">
<small>(יא)</small> <B> חַיָּב כוּ'.</B> וּבְפֶרֶק ח' דִּזְבָחִים מִשְׁנָה ו' כָּתַב הָרַ"ב דִּכְשֶׁנָּפַל דָּם לְתוֹךְ מַיִם, קַמָּא קַמָּא בָּטִיל, אֲבָל הָכָא לֹא, דְּאֵין דִּחוּי אֵצֶל מִצְוֹת. גְּמָרָא. פֵּרֵשׁ רַשִׁ"י, שֶׁכְּשֶׁהוֹלֵךְ וְרָבֶה עַד שֶׁנֶּהְפְּכָה מַרְאִית הַמַּיִם לְדָם, חָזַר דָּם הַבָּטֵל וְנֵעוֹר וְחָשׁוּב דָּם וְלֹא אָמְרִינַן הוֹאִיל וְנִדְחָה יִדָּחֶה, שֶׁאֵין תּוֹרַת דִּחוּי אֵצֶל מִצְוֹת: <p dir="rtl">
<h3 dir="rtl" id="MK_HULIN_L3, פרק ו, פרק ו משנה ז">פרק ו - משנה ז</h3><p dir="rtl">
<small>(יב)</small> <B> בַּמֶּה.</B> בַּגְּמָרָא יָלֵיף דְּלָאו דַּוְקָא עָפָר. וְעַיֵּן תּוֹסְפוֹת יוֹם טוֹב: <small>(יג)</small> וְכָךְ פֵּרֵשׁ הָרַמְבַּ"ם. אֲבָל בְּרֵישׁ פֶּרֶק ה' דְּמַעֲשֵׂר שֵׁנִי פֵּרֵשׁ הָרַ"ב, אֲדָמָה שֶׁעוֹשִׂין מִמֶּנָּה כְּלֵי חֶרֶס. וְהוּא פֵּרוּשׁ הַתּוֹסָפוֹת. וְעַיֵּן תּוֹסְפוֹת יוֹם טוֹב: <small>(יד)</small> מִשּׁוּם דְּלֹא מְגַדֵּל צְמָחִים אִצְטְרִיךְ קְרָא כוּ'. וְרַבֵּנוּ תַּם פֵּרֵשׁ דְּעַל יְדֵי שְׂרֵפָה מְגַדֵּל צְמָחִים. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק ז">פרק ז</h2><p dir="rtl">
<h3 dir="rtl" id="MK_HULIN_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> <B> גִּיד.</B> הוּא הַפְּנִימִי. רַשִׁ"י: <small>(ב)</small> <B> בָּאָרֶץ כוּ'.</B> כֻּלְּהוּ תְּנַנְהוּ מִשּׁוּם דְּאִצְטְרִיךְ לְמִתְנֵי בְּחֻלִּין וּבְמֻקְדָּשִׁים. הָרַ"ן: <small>(ג)</small> מִשּׁוּם מִמַּשְׁקֵה יִשְׂרָאֵל. וּלְעִנְיַן הַקָּרְבָּנוֹת וְנִסְכֵּיהֶם כְּתִיב, וְדָרְשִׁינַן מִן הַמֻּתָּר לְיִשְׂרָאֵל. גְּמָרָא: <small>(ד)</small> מִשּׁוּם הַקְרִיבֵהוּ נָא לְפֶחָתֶךָ אִי אֶפְשָׁר לְהַעֲלוֹת הַיָּרֵךְ כְּשֶׁהִיא מְפֹרַעַת. הִלְכָּךְ מַעֲלֵהוּ כְּמוֹת שֶׁהִיא שְׁלֵמָה וְאַחַר כָּךְ חוֹלְצוֹ בְּרֹאשׁ הַמִּזְבֵּחַ. גְּמָרָא: <small>(ה)</small> דְּבָעֵי רַבִּי יִרְמְיָה אִי בָּתַר דִּידֵיהּ אָזְלִינַן אִי בָּתַר מִינֵיהּ, וְקָאֵי בְּתֵיקוּ. וּמִבַּעְיָא לֵיהּ נַמִּי בִּבְהֵמָה וְלֹא עָגֹל, וְקָאֵי נַמִּי בְּתֵיקוּ: <small>(ו)</small> רַבִּי מֵאִיר לְטַעֲמֵיהּ דִּסְבִירָא לֵיהּ דְּאֵינוֹ נִתָּר בִּשְׁחִיטַת אִמּוֹ כִּדְאִיתָא בְּפֶרֶק ד' מִשְׁנָה ה', הִלְכָּךְ חָשׁוּב בְּהֵמָה בִּפְנֵי עַצְמוֹ וְחֶלְבּוֹ וְגִידוֹ אֲסוּרִים. וְרַבִּי יְהוּדָה לְטַעֲמֵיהּ דְּאָמַר נִתָּר בִּשְׁחִיטַת אִמּוֹ, הִלְכָּךְ קָרִינַן בֵּיהּ בְּהֵמָה בַּבְּהֵמָה תֹּאכֵלוּ. הָרַ"ן. וְעַיֵּן תּוֹסְפוֹת יוֹם טוֹב: <small>(ז)</small> וְרַבִּי יְהוּדָה הִיא. דִּלְרַבִּי מֵאִיר כִּי הֵיכִי דְאוֹסֵר בְּגִיד אוֹסֵר נַמִּי בְּחֵלֶב. דְּבַחֲדָא שַׁיְּטָא שַׁיְּטֵי. וְהַיְנוּ דְּבַפֵּרוּשׁ הָאַחֵר כָּתַב הָרַ"ב לְדִבְרֵי הַכֹּל. אֲבָל בַּגְּמָרָא לֵיתָא רַק אוֹקִימְתָּא דִלְדִבְרֵי הַכֹּל וְכֵן פֵּרֵשׁ הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(ח)</small> <B> הַחֵלֶב.</B> חֵלֶב מַאן דְּכַר שְׁמֵיהּ. הָכִי קָאָמַר [רַבִּי מֵאִיר] אֵין נֶאֱמָנִין עָלָיו וְעַל הַחֵלֶב. וַחֲכָמִים אוֹמְרִים כוּ'. גְּמָרָא. וּבִסְתָם חֵלֶב אַיְרֵי, דִּבְחֶלְבּוֹ שֶׁל גִּיד שָׁרֵי רַבִּי יְהוּדָה לְגַמְרֵי. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ט)</small> <B> שׁוֹלֵחַ כוּ'.</B> שְׁמַע מִנַּהּ שֶׁמֻּתָּר בַּהֲנָאָה. וְעַיֵּן תּוֹסְפוֹת יוֹם טוֹב: <small>(י)</small> לְשׁוֹן חֲתִיכָה. כְּמוֹ שֶׁכָּתַב הָרַ"ב בְּמִשְׁנָה ד' פֶּרֶק ב' דְּכִלְאַיִם: <p dir="rtl">
<h3 dir="rtl" id="MK_HULIN_L3, פרק ז, פרק ז משנה ג">פרק ז - משנה ג</h3><p dir="rtl">
<small>(יא)</small> וְרַבָּנָן, הַהוּא דְּפָשֵׁיט אִסּוּרֵיהּ בְּכֻלֵּיהּ יָרֵךְ, [הוּא וּקְנוֹקְנוֹתָיו וְשָׁרָשָׁיו נִפְשָׁטִין בְּכָל הַיָּרֵךְ, וְהַיְנוּ גִּיד הַנָּשֶׁה הַפְּנִימִי הַנִּמְצָא בִּתְחִלַּת פְּרִיעַת הַיָּרֵךְ. רַשִׁ"י]. לַאֲפוֹקֵי חִיצוֹן דְּלֹא. גְּמָרָא: <p dir="rtl">
<h3 dir="rtl" id="MK_HULIN_L3, פרק ז, פרק ז משנה ה">פרק ז - משנה ה</h3><p dir="rtl">
<small>(יב)</small> וְאַף עַל פִּי שֶׁשֻּׁמַּן הַגִּיד בְּשִׁשִּׁים, אַף עַל פִּי שֶׁהוּא מִדִּבְרֵיהֶם, הוֹאִיל וְגִיד הַנָּשֶׁה בְּרִיָּה בִּפְנֵי עַצְמוֹ הֶחֱמִירוּ בוֹ כְּאִסּוּרֵי תוֹרָה. בֵּית יוֹסֵף: <small>(יג)</small> מִפְּנֵי שֶׁהִיא בְּרִיָּה בִּפְנֵי עַצְמָהּ עָשׂוּ הֶכֵּר בָּהּ וְהוֹסִיפוּ בְּשִׁעוּרֶיהָ. הָרַמְבַּ"ם. וְרָצָה לוֹמַר שֶׁיֵּשׁ בָּהּ אֶפְרוֹחַ שֶׁהִיא בְּרִיָּה. כֶּסֶף מִשְׁנֶה. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק ח">פרק ח</h2><p dir="rtl">
<h3 dir="rtl" id="MK_HULIN_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> אֲבָל בְּשַׂר חַיָּה פְּלֻגְתָּא דְתַנָּאֵי בְּמִשְׁנָה ד': <small>(ב)</small> דִּיֵּק לְמִנְקָט אֲכִילָה וְאַף עַל גַּב דְּמַתְנִיתִין בִּשּׁוּל שָׁנְאָה, כְּשִׁיטַת הָרַמְבַּ"ם דְּלֹא אָסְרוּ חֲכָמִים אֶלָּא אֲכִילָה אֲבָל לֹא בִּשּׁוּל וַהֲנָיָה. וּפֵרֵשׁ הַמַּגִּיד שֶׁלֹּא יָפוּ כֹחָם מִבְּשַׂר טְהוֹרָה עִם חֲלֵב טְמֵאָה כוּ' שֶׁמֻּתָּרִין בְּבִשּׁוּל וַהֲנָיָה. וְעַיֵּן תּוֹסְפוֹת יוֹם טוֹב: <small>(ג)</small> גְּמָרָא. דְּאִי מִשּׁוּם אֲכִילָה לֵיכָּא לְמִגְזָר, דַּאֲכִילַת עוֹף גּוּפָהּ גְּזֵרָה, וַאֲנַן נֵיקוֹם וְנִגְזֹר גְּזֵרָה לִגְזֵרָה כוּ'. וְאִלְפָס רוֹתֵחַ הַיְנוּ בִּכְלִי רִאשׁוֹן. וְעַיֵּן תּוֹסְפוֹת יוֹם טוֹב: <small>(ד)</small> <B> לְהַעֲלוֹתוֹ כוּ'.</B> חוּץ כוּ'. וְאִין הָכִי נַמִּי דִּבְשַׂר דָּגִים אֲפִלּוּ לְאָכְלוֹ בְּחָלָב שָׁרֵי, אֶלָּא נָקַט הַעֲלָאָה לְאַשְׁמְעִינַן דִּשְׁאָר בָּשָׂר אֲפִלּוּ בְּהַעֲלָאָה נַמִּי אָסוּר כוּ'. הָרַ"ן. וְעַיֵּן תּוֹסְפוֹת יוֹם טוֹב: <small>(ה)</small> <B> וּבֵית הִלֵּל אוֹמְרִים כוּ'.</B> אַמִּלְּתַיְהוּ דְבֵית שַׁמַּאי מִיהַדְרוּ דְּקָאָמְרֵי עוֹלֶה וְאֵינוֹ נֶאֱכָל: <small>(ו)</small> <B> וְאֵינוֹ כוּ'.</B> וּבִלְבַד שֶׁלֹּא יִהְיוּ נוֹגְעִים זֶה בָזֶה. הָרַ"ן: <p dir="rtl">
<h3 dir="rtl" id="MK_HULIN_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ז)</small> כְּגוֹן שֶׁחֲתִיכָה שֶׁתַּחְתֶּיהָ קְצָתָהּ חוּץ לָרֹטֶב וְזוֹ מֻנַּחַת עָלֶיהָ. טוּר: <small>(ח)</small> בַּגְּמָרָא. וּפֵרֵשׁ רַשִׁ"י, מִפְּנֵי שֶׁמֵּי הַשּׁוּלַיִם עוֹלִין עַד פִּיהָ וְיוֹרְדִין: <small>(ט)</small> דַּחֲתִיכָה עַצְמָהּ נַעֲשֵׂית נְבֵלָה, וּבְנִעֵר אוֹ כִּסָּה לִבְסוֹף. כִּדְאָמְרִינַן בַּגְּמָרָא: <small>(י)</small> דַּחֲלֵב שְׁחוּטָה מִדְּאוֹרַיְתָא שָׁרֵי, אֶלָּא דְּרַבָּנָן גָּזְרוּ דִּלְמָא אָתֵי לְמֵיכָל בָּשָׂר בְּחָלָב. וְכֵיוָן שֶׁהוֹצִיא אֶת הֶחָלָב כָּל מַה שֶּׁיּוּכַל, תּוּ לֵיכָּא לְמִגְזָר. הָרֹא"שׁ: <small>(יא)</small> וְטַעֲמָא מִשּׁוּם טַעַם בָּשָׂר הַנִּבְלָע בֶּחָלָב שֶׁבַּכְּחָל. בֵּית יוֹסֵף. וְהָרַ"ן פֵּרֵשׁ מִשּׁוּם מַרְאִית הָעַיִן, שֶׁאַף עַל פִּי שֶׁרָאוּי לְהַתִּיר כְּחָל זֶה מִפְּנֵי שֶׁהֶחָלָב יָצָא מִמֶּנּוּ וְנִתְבַּטֵּל, אָתֵי לְמִשְׁרֵי חֲתִיכַת נְבֵלָה. וְנִרְאֶה לִי דְּרָצָה לוֹמַר הַנַּעֲשֵׂית נְבֵלָה עַל יְדֵי בְּלִיעַת חָלָב אוֹ שְׁאָר אִסּוּר שֶׁלֹּא הָיָה בוֹ שִׁשִּׁים לְבַטֵּל, דְּהַשְׁתָּא הַוְיָא דוּמְיָא דִכְחָל שֶׁאִסּוּרוֹ גַם כֵּן מִשּׁוּם בְּלִיעָה: <p dir="rtl">
<h3 dir="rtl" id="MK_HULIN_L3, פרק ח, פרק ח משנה ד">פרק ח - משנה ד</h3><p dir="rtl">
<small>(יב)</small> <B> בַּהֲנָאָה.</B> דִּתְלָתָא קְרָאֵי כְּתִיבֵי. אֶחָד לְבִשּׁוּל וְאֶחָד לַאֲכִילָה וְאֶחָד לַהֲנָאָה: <small>(יג)</small> <B> רַבִּי עֲקִיבָא כוּ'.</B> אֵינוֹ חוֹלֵק אֶלָּא מְפָרֵשׁ לְדִבְרֵי תַּנָּא קַמָּא. הָרֹא"שׁ: <small>(יד)</small> כִּדְיָלֵיף לֵיהּ בַּגְּמָרָא: <small>(טו)</small> אַרֵישָׁא מְהַדַּר, בְּשַׂר בְּהֵמָה טְהוֹרָה וְכוּ'. דְּכָל בְּהֵמָה בְּמַשְׁמַע: <small>(טז)</small> צְרִיכֵי תְּרֵי קְרָאֵי, כְּדֵי שֶׁיִּהְיוּ שְׁנֵי כְתוּבִין הַבָּאִים כְּאֶחָד דְּאֵין מְלַמְּדִין. דְּאִי לֵיכָּא אֶלָּא חַד קְרָא, לֵילֵיף מִנֵּיהּ. כִּדְאִיתָא בַּגְּמָרָא: <p dir="rtl">
<h3 dir="rtl" id="MK_HULIN_L3, פרק ח, פרק ח משנה ה">פרק ח - משנה ה</h3><p dir="rtl">
<small>(יז)</small> <B> אֲסוּרָה.</B> בַּגְּמָרָא מַקְשִׁינַן אַהָא דְאָמְרִינַן בְּפֶרֶק ב' דַּעֲבוֹדָה זָרָה מִשְׁנָה ה' דְּטַעֲמָא דְּאָסְרוּ גְּבִינָה שֶׁל נָכְרִים מִפְּנֵי שֶׁמַּעֲמִידִין אוֹתָהּ בְּעוֹר קֵבָה שֶׁל נְבֵלָה. וּמַשְׁמַע הָא קֵבָה גוּפָא שָׁרְיָא. וּמְשָׁנִינַן, לֹא קַשְׁיָא, הָכָא קֹדֶם חֲזָרָה, וְהָתָם לְאַחַר חֲזָרָה דְּרַבִּי יְהוֹשֻׁע דְּהָתָם בַּמִּשְׁנָה: <small>(יח)</small> לֹא דָק, דִּלְהָרַמְבַּ"ם אֵין חִלּוּק בֵּין קָרוּשׁ לְצָלוּל. וְכָתַב הַכֶּסֶף מִשְׁנֶה, שֶׁצָּרִיךְ לוֹמַר דִּכְשֵׁרָה שֶׁיָּנְקָה מִן הַטְּרֵפָה קֵבָתָהּ אֲסוּרָה, קֹדֶם חֲזָרָה נִשְׁנֵית. [אֲבָל טְרֵפָה שֶׁיָּנְקָה כוּ', מַסְקִינַן בַּגְּמָרָא דְּאַחַר חֲזָרָה נִשְׁנֵית, דְּאִם לֹא כֵן קַשְׁיָא רֵישָׁא. וְזֶה דֹּחַק. הָרֹא"שׁ. וְעוֹד קָשֶׁה דְּלִשְׁמָעִינַן רְבוּתָא טְפֵי אַחַר חֲזָרָה דְּאַף כְּשֵׁרָה שֶׁיָּנְקָה כוּ' מֻתֶּרֶת]: <small>(יט)</small> כָּתַב הָרֹא"שׁ דְּלֹא גָרַס בַּגְּמָרָא הַמַּסְקָנָא שֶׁכָּתַב הָרַמְבַּ"ם. וּבְדִבְרֵי רַשִׁ"י נִיחָא דְּנָקַט קָרוּשׁ, דַּהֲוֵי רְבוּתָא דַּאֲפִלּוּ קָרוּשׁ אָסוּר. וּלְרַשִׁ"י כְּשֵׁרָה שֶׁיָּנְקָה מִן הַטְּרֵפָה קֵבָתָהּ אֲסוּרָה, אַף לְאַחַר חֲזָרָה נִשְׁנֵית. וְכָתַב הָרַ"ן דְּהַיְנוּ טַעֲמָא, דְּחָלָב הַכָּנוּס בַּבְּהֵמָה לָאו כִּבְהֵמָה שֶׁנִּמְצָא בָהּ דַּיְנִינַן לֵיהּ, אֶלָּא הֲרֵי הוּא כְּמֻנָּח בִּקְעָרָה וְדִינוֹ כְמָקוֹם שֶׁבָּא מִשָּׁם וְדִין חָלָב גָּמוּר יֵשׁ לוֹ לְכָל דָּבָר. וְהָא דְאָמַר בַּעֲבוֹדָה זָרָה דְּפֵרְשָׁא בְּעַלְמָא הוּא, אֵינוֹ רוֹצֶה לוֹמַר שֶׁיְּהֵא כְפֵרֵשׁ, אֶלָּא הָכָא קָאָמַר, שֶׁפּוֹרֵשׁ מִגּוּפָהּ וְאֵינוֹ כְגוּפָהּ, וּמִשּׁוּם הָכִי כְּשֵׁרָה שֶׁיָּנְקָה כוּ', וּטְרֵפָה שֶׁיָּנְקָה כוּ': <p dir="rtl">
<h3 dir="rtl" id="MK_HULIN_L3, פרק ח, פרק ח משנה ו">פרק ח - משנה ו</h3><p dir="rtl">
<small>(כ)</small> <B> חֹמֶר כוּ'.</B> מִשּׁוּם סֵיפָא שֶׁהַדָּם נוֹהֵג כוּ' תָּנָא לָהּ הָכָא: <small>(כא)</small> <B> וְחַיָּבִין כוּ'.</B> בְּעִנְיַן אִסּוּר חָל עַל אִסּוּר עַיֵּן בְּפֶרֶק ג' דִּכְרֵתוֹת מִשְׁנָה ד': <small>(כב)</small> רַשִׁ"י. וּפְלִיאָה בְּעֵינַי, דְּהַךְ קְרָא בְּסֵדֶר אַחֲרֵי בְּפָרָשַׁת שְׁחוּטֵי חוּץ לְעִנְיַן שְׁלָמִים כְּתִיב, וַהֲוָה לֵיהּ לִכְתֹּב קְרָא דִּבְפָרָשַׁת עוֹלָה בְּסֵפֶר וַיִּקְרָא וְזָרְקוּ אֶת הַדָּם וְגוֹ' וְעָרְכוּ אֶת הַנְּתָחִים וְגוֹ'. וְכֵן כָּתְבוּ רַשִׁ"י וְהָרַ"ב בְּמִשְׁנָה ד' פֶּרֶק ד' דִּזְבָחִים: <small>(כג)</small> וּלְשׁוֹן רַשִׁ"י, דָּבָר שֶׁאֵין אַחֵר מַתִּירוֹ אֶלָּא הוּא מַתִּיר עַצְמוֹ. וְהַיְנוּ דְּחֵלֶב אַף עַל פִּי שֶׁהוּא מַתִּיר הַבָּשָׂר לַכֹּהֲנִים, כְּדִכְתִיב בִּשְׁמוּאֵל א' ב' קַטֵּר יַקְטִירוּן כַּיּוֹם הַחֵלֶב וְקַח לָךְ, מִכָּל מָקוֹם יֵשׁ לָהֶם מַתִּיר דְּהַיְנוּ הַדָּם. וְהַתּוֹסָפוֹת כָּתְבוּ דְּלָא חֲשִׁיבֵי מַתִּיר כֵּיוָן דְּאִם נִטְמְאוּ אוֹ אָבְדוּ שָׁרֵי בָּשָׂר בַּאֲכִילָה: <p dir="rtl">
<h2 dir="rtl" id="MK_HULIN_L3, פרק ט">פרק ט</h2><p dir="rtl">
<h3 dir="rtl" id="MK_HULIN_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> וּכְלוֹמַר דְּתָנֵי נַמִּי בֵּיהּ שְׁחִיטָה שֶׁאֵינָהּ רְאוּיָה: <small>(ב)</small> דַּאֲשֶׁר יִזָּרֵעַ לֹא אִצְטְרִיךְ, וּכְמוֹ שֶׁכָּתַבְתִּי בְּרֵישׁ עֻקְצִין. וְאַף עַל גַּב דְּלֹא שַׁיְּכָא אֶלָּא בִזְרָעִים, מַסְקִינַן בַּגְּמָרָא דִּתְלָתָא קְרָאֵי כְּתִיבֵי [וּפֵרֵשׁ רַשִׁ"י, זֶרַע זָרוּעַ יִזָּרֵעַ], חַד לְשׁוֹמֵר דִּזְרָעִים, וְחַד לְשׁוֹמֵר דְּאִילָנוֹת כְּלוֹמַר פֵּרוֹת דְּאִילָנוֹת, וְחַד לְשׁוֹמֵר בָּשָׂר בֵּיצִים וְדָגִים כוּ': <small>(ג)</small> פֵּרֵשׁ רַשִׁ"י, לֵיחָה הַיּוֹצֵא מִן הַבָּשָׂר שֶׁקּוֹרִין גלייר"א: <small>(ד)</small> פֵּרֵשׁ רַשִׁ"י, תְּבָלִין בְּאַנְפֵּי נַפְשַׁיְהוּ לֹא אָכְלֵי לְהוּ אֱינָשֵׁי. וּלְעֵיל פֶּרֶק ז' מִשְׁנָה ה' פֵּרֵשׁ דַּק דַּק: <small>(ה)</small> <B> וְהָעֲצָמוֹת.</B> שֶׁיֵּשׁ בָּהֶן מֹחַ וְהוּא אֹכֶל וְהָעֶצֶם שׁוֹמֵר לוֹ לְפִיכָךְ מִצְטָרֵף עִמּוֹ. רַשִׁ"י: <small>(ו)</small> <B> וְהַגִּידִין.</B> שֵׁם נוֹפֵל עַל הַגִּידִים הַדּוֹפְקִים, וְעַל שֶׁאֵין דּוֹפְקִים, וְעַל הַקְּשָׁרִים, וְעַל הַקְּרוּמִים, וּמֵתָרִים, וְהָעֲצַבִּים. הָרַמְבַּ"ם: <small>(ז)</small> וּמַשְׁמַע דְּאִלּוּ לְקַבֵּל טֻמְאָה מִתְטַמְּאִים אַף בְּפָחוֹת מִכַּבֵּיצָה. וְלֹא פֵרֵשׁ כֵּן בְּרֵישׁ פֶּרֶק ה' דִּתְרוּמוֹת: <small>(ח)</small> רַשִׁ"י. וּמְסַיֵּם וּבִטְהוֹרָה לְיִשְׂרָאֵל לֹא אִצְטְרִיךְ לְמִתְנֵי, דְּכָל שֶׁכֵּן דַּהֲוֵי אוֹכְלָא מִיָּד שֶׁשְּׁחָטָהּ: <small>(ט)</small> רַשִׁ"י. וְלִישְׁנָא דְסוּגְיָא דְּרֵישׁ פֶּרֶק ב' נָקְטֵי, וְשָׁם פֵּרֵשׁ רַשִׁ"י שֶׁלֹּא יַחְתֹּךְ כָּל הַמִּפְרֶקֶת לִשְׁנַיִם. וְעַיֵּן בְּמַסֶּכֶת כֵּלִים פֶּרֶק ד' מִשְׁנָה ב': <small>(י)</small> כְּלוֹמַר בָּאֱלָל דְּרֵישָׁא קָאָמְרִינַן דִּבְכֻלְּהוּ אֱלָל קָאָמַר דְּמִצְטָרְפִין, וּבְאַפֵּי נַפְשַׁיְהוּ לֹא מְטַמְּאוּ. וְאָתָא רַבִּי יְהוּדָה לְמֵימַר בְּאֱלָל גִּיד מוֹדִינָא כוּ', אֲבָל בָּשָׂר שֶׁפְּלַטְתּוֹ כוּ'. רַשִׁ"י: <small>(יא)</small> וּבַגְּמָרָא, וְהוּא שֶׁכִּנְּסוֹ. וּפֵרֵשׁ רַשִׁ"י דְּגַלֵּי דַעְתֵּיהּ דְּלֹא בָטְלֵי מֵעִקָּרָא. אֲבָל נִתְכַּנֵּס מֵאֵלָיו, כְּגוֹן שֶׁכִּנְּסוּהוּ תִּינוֹקוֹת אַחַר הֶפְשֵׁט, לֹא, הוֹאִיל וּבָטֵל מִתְּחִלָּה וְנַעֲשָׂה עוֹר, תּוּ לֹא הָדַר הֲוֵי בָּשָׂר: <small>(יב)</small> רַשִׁ"י. דְּאִי אַאֲכִילָה מַאי בָּעֵי מְכֻנָּס דְּהַיְנוּ שֶׁכִּנְּסוֹ, הָא כֵּיוָן דַּאֲכָלוֹ אֵין כִּנּוּס גְּדוֹלָה מִזּוֹ. וְהָא דְלֹא נָקַט טָמֵא, דְּלֹא תֵימָא מִדְּרַבָּנָן, לְהָכִי קָאָמַר חַיָּבִים עָלָיו. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ב">פרק ט - משנה ב</h3><p dir="rtl">
<small>(יג)</small> <B> עוֹר הָאָדָם.</B> כְּדִמְפָרֵשׁ טַעֲמָא בְּרֵישׁ פֶּרֶק ז' דְּנִדָּה, דּוּמְיָא דְעֶצֶם, מַה עֶצֶם שֶׁנִּבְרָא עִמּוֹ וְאֵין גִּזְעוֹ מַחֲלִיף [אִם נִטַּל אֵינוֹ חוֹזֵר], אַף כָּל כוּ', וְעוֹר אֵין גִּזְעוֹ מַחֲלִיף, דִּמְקוֹמוֹ נַעֲשֶׂה צַלֶּקֶת [כְּלוֹמַר רֹשֶׁם נִרְאֶה בָהּ חָרִיץ אוֹ גֻמָּא וְאֵין כֻּלּוֹ חוֹזֵר]. תּוֹסָפוֹת: <small>(יד)</small> וּבַגְּמָרָא, רְכוּבָה הַנִּמְכֶּרֶת עִם הָרֹאשׁ. וּפֵרֵשׁ רַשִׁ"י כָּל עוֹר שֶׁעַל עֶצֶם הַשּׁוֹק מֵרְכוּבָה הַתַּחְתּוֹנָה שֶׁחוֹתְכִים בִּשְׁעַת הַפְשָׁטַת בְּהֵמָה: <small>(טו)</small> <B> כַּחֻלְדָּה.</B> קַמָּא דְבַשְּׁרָצִים נָקֵיט: <small>(טז)</small> רַשִׁ"י. וְלִישְׁנָא דְמַתְנִיתִין שֶׁהִלֵּךְ, מַשְׁמַע דְּלֹא סַגִּי בִּשְׁטִיחָה בְּעַלְמָא. וְהָכִי מוּכָח בְּהֶדְיָא בַּגְּמָרָא, דְּאָמְרִינַן כַּמָּה כְּדֵי עֲבוֹדָה אַרְבָּעָה מִילִין. וְכֵן כָּתַב הָרַמְבַּ"ם: <small>(יז)</small> <B> חוּץ כוּ'.</B> וְאַף עַל גַּב דְּמֵת אָסוּר בַּהֲנָאָה וּבְכָל אָדָם אָסוּר לַעֲשׂוֹת מֵעוֹרוֹ שְׁטִיחִין, מִכָּל מָקוֹם לֹא הֲוֵי גָּזְרֵי רַבָּנָן מִשּׁוּם הַךְ חֲשָׁשָׁא שֶׁיְּהֵא טָמֵא, אֶלָּא מִשּׁוּם אָבִיו וְאִמּוֹ דְּחָמִיר טוּבָא. תּוֹסָפוֹת. אֲבָל בְּפֶרֶק ז' דְּנִדָּה כָּתְבוּ דְּעוֹר מֻתָּר בַּהֲנָאָה. וְעַיֵּן תּוֹסְפוֹת יוֹם טוֹב: <small>(יח)</small> אֲבָל לְעִנְיַן שַׁבָּת אַף תַּנָּא קַמָּא מוֹדֶה: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ג">פרק ט - משנה ג</h3><p dir="rtl">
<small>(יט)</small> כְּלוֹמַר שֶׁאִם נִפְשַׁט יוֹתֵר מִשְּׁנֵי טְפָחִים וְנָגְעָה טֻמְאָה כוּ'. וְעַיֵּן תּוֹסְפוֹת יוֹם טוֹב: <small>(כ)</small> כְּלוֹמַר שֶׁהָעוֹר נִשְׁאַר כָּפוּל כְּמוֹת שֶׁהוּא וְלֹא שָׁטוּחַ. וּלְשׁוֹן הָרַמְבַּ"ם, עַד שֶׁיֵּצֵא כָל הָעוֹר שָׁלֵם בְּהֶקֵּפוֹ: <small>(כא)</small> רַשִׁ"י. וְאִם כֵּן לְרַבִּי יוֹחָנָן בֶּן נוּרִי הוּא דִמְפָרְשֵׁי הָכִי. וְהַיְנוּ דִּבְפֵרוּשׁ דִּבְרֵי רַבִּי יוֹחָנָן בֶּן נוּרִי מְסַיֵּם רַשִׁ"י, דְּהָא כֻּלּוֹ חִבּוּר דְּקָתָנֵי לָאו דַּוְקָא כֻּלּוֹ אֶלָּא עַד הֶחָזֶה. עַד כָּאן. וְיִתָּכֵן בְּעֵינַי שֶׁמְּפָרְשִׁים כֵּן כְּדֵי שֶׁלֹּא יְהֵא סְתָם וְאַחַר כָּךְ מַחֲלֹקֶת, דְּהַשְׁתָּא רַבִּי יוֹחָנָן בֶּן נוּרִי וַחֲכָמִים פְּלִיגֵי בְּפֵרוּשׁ דְּכֻלּוֹ חִבּוּר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ד">פרק ט - משנה ד</h3><p dir="rtl">
<small>(כב)</small> <B> וֶהֱסִיטָן.</B> וְהוּא הַדִּין בְּלֹא תְחוּבִים וְנָגַע בָּהֶן דְּטָמֵא. דְּאִי לֹא תֵימָא הָכִי אֲפִלּוּ בְמַשָּׂא לֹא לִטָּמֵא, דְּאֶת שֶׁבָּא לִכְלַל מַגָּע בָּא לִכְלַל מַשָּׂא לְרַבִּי עֲקִיבָא, [כְּלוֹמַר דִּלְרַבִּי יִשְׁמָעֵאל אִבַּעְיָא לָן בַּגְּמָרָא] וְקָסָבַר יֵשׁ נוֹגֵעַ וְחוֹזֵר וְנוֹגֵעַ. אֶלָּא מִשּׁוּם דְּפָלֵיג רַבִּי עֲקִיבָא אַרַבִּי יִשְׁמָעֵאל בְּעוֹר שֶׁיֵּשׁ עָלָיו שְׁתֵּי חֲצָאֵי זֵיתִים, קָאָמַר דִּבְקֵיסָם כְּהַאי גַוְנָא מוֹדֶה לֵיהּ. תּוֹסָפוֹת. וְשִׁיטַת הָרַמְבַּ"ם בְּהֵפֶךְ. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ה">פרק ט - משנה ה</h3><p dir="rtl">
<small>(כג)</small> לֹא מִשְּׁמֹנָה עָשָׂר דָּבָר. דְּהַהוּא בִּסְתָם יָדַיִם כְּמוֹ שֶׁכָּתַב הָרַ"ב בְּפֶרֶק קַמָּא דְשַׁבָּת, וְזוֹ בְּיָדַיִם שֶׁהֵן טְהוֹרִים בְּוַדַּאי סָמוּךְ לִנְטִילָתָן וְלֹא אַסַּח דַּעְתֵּיהּ, וּכְמוֹ שֶׁכָּתַבְתִּי בְּרֵישׁ פֶּרֶק ג' דְּיָדַיִם: <small>(כד)</small> קָאֵי אַפִּגּוּל. שֶׁלֹּא יְפַגְּלֵהוּ בְּרָצוֹן, כְּמוֹ שֶׁכָּתַבְתִּי בְּסוֹף פְּסָחִים: <small>(כה)</small> שֶׁנּוֹתַר בָּהֶן מֹחַ חוּץ לִזְמַנּוֹ וְשִׁמְּשׁוּהוּ עֲצָמוֹת הַלָּלוּ. רַשִׁ"י: <small>(כו)</small> וּבְשֶׁרֶץ נַמִּי דָּרֵישׁ בְּתוֹרַת כֹּהֲנִים פָּרָשַׁת שְׁמִינִי פֶּרֶק י', בְּנִבְלָתָם, לֹא מִן הָעֲצָמוֹת וְלֹא מִן הַשִּׁנַּיִם כוּ': <small>(כז)</small> הָכִי יָלֵיף לֵיהּ בַּגְּמָרָא: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ו">פרק ט - משנה ו</h3><p dir="rtl">
<small>(כח)</small> זֶה לְשׁוֹן הָרַמְבַּ"ם, עִנְיַן מְרֻקֶּמֶת, שֶׁיֵּשׁ בָּהּ כְּבָר שִׂרְטוּט תֹּאַר בַּעֲלֵי חַיִּים וְאֵבָרָיו בְּתוֹךְ הַבֵּיצָה. כְּדִכְתִיב אֲשֶׁר עֻשֵּׂיתִי בַסֵּתֶר רֻקַּמְתִּי בְּתַחְתִּיּוֹת אָרֶץ [תְּהִלִּים קלט]. עַד כָּאן. וּבַגְּמָרָא מְרַבִּינַן לָהּ מֵהַטְּמֵאִים: <p dir="rtl">
<h3 dir="rtl" id="MK_HULIN_L3, פרק ט, פרק ט משנה ז">פרק ט - משנה ז</h3><p dir="rtl">
<small>(כט)</small> <B> הַמְדֻלְדָּלִין.</B> וְזֶה עַל מְנָת שֶׁיִּהְיוּ בְּעִנְיָן שֶׁאִי אֶפְשָׁר שֶׁיִּדָּבְקוּ וְלֹא שֶׁיֵּרָפְאוּ בְּשׁוּם פָּנִים. הָרַמְבַּ"ם: <small>(ל)</small> וְכֵן לְשׁוֹן רַשִׁ"י. דִּצְרִיכִים מַחֲשָׁבָה כְּדִתְנַן בְּמִשְׁנָה ב' פֶּרֶק ג' דְּעֻקְצִים. וְהָא דְפֵרְשׁוּ לְנָכְרִי, הוּא הַדִּין לְיִשְׂרָאֵל, דִּלְנָכְרִי אָסוּר אֵבָר מִן הַחַי כְּמוֹ לְיִשְׂרָאֵל. אֶלָּא דִּלְתַנָּא קַמָּא אֵין צָרִיךְ אֹכֶל שֶׁאַתָּה יָכוֹל כוּ'. וְלֹא פֵרְשׁוּ לְנָכְרִים אֶלָּא דְנָכְרִים אִיכָּא דְאָכְלֵי, אֲבָל בְּיִשְׂרָאֵל רְשִׁיעֵי לֹא עָסְקִינַן, דְּלֹא שְׁכִיחֵי: <small>(לא)</small> בַּגְּמָרָא יָלֵיף לָהּ מִקְּרָא: <small>(לב)</small> <B> הֶכְשֵׁר.</B> וְלֵיכָּא לְמֵימַר בְּהַאי אֵבָר שֶׁסּוֹפוֹ לְטַמֵּא טֻמְאָה חֲמוּרָה [וּתְנַן בְּמִשְׁנָה ג' פֶּרֶק ג' דְּעֻקְצִים שֶׁזֶּה אֵין צָרִיךְ הֶכְשֵׁר], דְּאֵינוֹ מְטַמֵּא טֻמְאַת אֵבָר מִן הַחַי עַד שֶׁיָּמוּת, וְשֶׁמָּא לֹא יָבֹא לִידֵי טֻמְאָה חֲמוּרָה דְּשֶׁמָּא יִשְׁחֲטֶנָּה וְאֵין שְׁחִיטָה עוֹשָׂה נִפּוּל. רַשִׁ"י: <small>(לג)</small> כְּלוֹמַר יְדֵי אֵבָר מִן הַחַי דִּמְטַמֵּא טֻמְאַת נְבֵלָה טָהֲרוּ: <small>(לד)</small> בַּגְּמָרָא יָלֵיף לְהוּ מִקְּרָא: <small>(לה)</small> בַּגְּמָרָא יָלֵיף לְהוּ מִקְּרָא: <small>(לו)</small> וְהוּא הַדִּין לַבָּשָׂר כָּל זְמַן כוּ', וּכְדִמְסַיֵּם לַאֲפוֹקֵי הָאֵבָר וְהַבָּשָׂר כוּ': <p dir="rtl">
<h3 dir="rtl" id="MK_HULIN_L3, פרק ט, פרק ט משנה ח">פרק ט - משנה ח</h3><p dir="rtl">
<small>(לז)</small> וְכֵן כָּתַב הָרַמְבַּ"ם. וְאַל תִּתְמַהּ, דִּגְדוֹלָה מִזּוֹ מָצִינוּ לְרַבִּי אֱלִיעֶזֶר שֶׁאָמַר שֶׁלֹּא אָמְרוּ עַל אֵבָר דִּמְטַמֵּא אֶלָּא אֵבָר מִן הַחַי, כְּדִתְנַן בְּפֶרֶק ו' דְּעֵדֻיּוֹת מִשְׁנָה ב'. וּמִכָּל מָקוֹם רַשִׁ"י וְתוֹסָפוֹת לֹא פֵרְשׁוּ כֵן. אֶלָּא דְּתַנָּא קַמָּא סְבִירָא לֵיהּ אוֹ כְּרַבִּי אֱלִיעֶזֶר אוֹ כְּרַבִּי נְחוּנְיָא דְּהָתָם מִשְׁנָה ג', וְרַבִּי שִׁמְעוֹן סְבִירָא לֵיהּ כְּרַבִּי יְהוֹשֻׁעַ דְּהָתָם. וְהָכִי מִסְתַּבֵּר, דְּלֹא לְהַפְלִיג בְּמַחֲלֹקֶת. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק י">פרק י</h2><p dir="rtl">
<h3 dir="rtl" id="MK_HULIN_L3, פרק י, פרק י משנה א">פרק י - משנה א</h3><p dir="rtl">
<small>(א)</small> <B> תַּלְמוּד לוֹמַר כוּ'.</B> וְאִי לָאו קַל וָחֹמֶר לֹא הֲוָה צָרִיךְ קְרָא, אַף עַל גַּב דִּסְתָמָא כְּתִיב דְּמַשְׁמַע בֵּין חֻלִּין בֵּין מֻקְדָּשִׁין דַּהֲוָה אֲמֵינָא דָּבָר הַלָּמֵד מֵעִנְיָנוֹ, בַּמֶּה הַכָּתוּב מְדַבֵּר, בְּחֻלִּין, דִּכְתִיב לְעֵיל מֵהַאי קְרָא גֵּז צֹאנְךָ, וְרֵאשִׁית הַגֵּז אֵינוֹ נוֹהֵג בְּמֻקְדָּשִׁין. תּוֹסָפוֹת: <p dir="rtl">
<h3 dir="rtl" id="MK_HULIN_L3, פרק י, פרק י משנה ב">פרק י - משנה ב</h3><p dir="rtl">
<small>(ב)</small> <B> כָּל כוּ'.</B> לָאו בְּקָדְשֵׁי בֶדֶק הַבַּיִת אַיְרֵי, אֶלָּא בְּהִקְדִּישָׁן לַמִּזְבֵּחַ לִדְמֵיהֶן כוּ'. וְאַף עַל פִּי שֶׁעוֹבֵר כְּשֶׁמַּקְדִּישׁ בַּעַל מוּם לַמִּזְבֵּחַ, מִכָּל מָקוֹם אַשְׁמְעִינַן דִּינוֹ. תּוֹסָפוֹת: <small>(ג)</small> רַשִׁ"י. וּבַגְּמָרָא דִבְכוֹרוֹת גָּרְסִינַן נַמִּי וּמִן הַמַּתָּנוֹת. וְעַיֵּן תּוֹסְפוֹת יוֹם טוֹב: <small>(ד)</small> <B> וְיוֹצְאִין כוּ'.</B> לְאַחַר פִּדְיוֹנָן. כֵּיוָן דִּקְדֻשַּׁת דָּמִים לַמִּזְבֵּחַ נִינְהוּ דְּמִחַלְּפָא בִּקְדֻשַּׁת הַגּוּף לַמִּזְבֵּחַ, גָּזְרוּ בְּהוּ רַבָּנָן. אִי נַמִּי דְּקָדְשֵׁי בֶדֶק הַבַּיִת נַמִּי אֲסִירֵי בְּגִיזָה וַעֲבוֹדָה. גְּמָרָא. וְעוֹד קָאָמַר הָתָם דְּמִדְּרַבָּנָן הוּא בְּקָדְשֵׁי בֶדֶק הַבַּיִת: <small>(ה)</small> <B> לְהִגָּזֵז.</B> דְּאִלּוּ תְּמִימִים וְנִפְדּוּ, כְּתִיב תִּזְבַּח וְלֹא גִיזָה. וְעַיֵּן תּוֹסְפוֹת יוֹם טוֹב: <small>(ו)</small> <B> פָּטוּר.</B> אֲפִלּוּ קֹדֶם פִּדְיוֹן. וַאֲפִלּוּ הֲוֵי מוּמָן קַל כְּגוֹן דֻּקִּין שֶׁבָּעַיִן דִּלְגַבֵּי קָדָשִׁים מִחַיַּב הַשּׁוֹחֲטָן בַּחוּץ כְּדִלְקַמָּן. הָכָא פָּטוּר מִשּׁוּם דְּלֹא חָלָה עֲלֵיהֶן מִתְּחִלָּה קְדֻשָּׁה. רַשִׁ"י: <small>(ז)</small> וְאַשְׁמְעִינַן נַמִּי דְּלֹא בָעֵי הַעֲמָדָה וְהַעֲרָכָה. רַשִׁ"י: <small>(ח)</small> <B> הַמַּתָּנוֹת.</B> בִּגְמָרָא דִבְכוֹרוֹת יָלֵיף לְהוּ: <small>(ט)</small> פֵּרֵשׁ רַשִׁ"י, אָסוּר בַּהֲנָאָה בְּלֹא פְדִיָּה, וּמִקְרָב לֹא קָרְבֵי, דְּמִכֹּחַ קְדֻשָּׁה דְחוּיָה אָתֵי, דְּאִמָּם לֹא הֻקְדְּשָׁה לַמִּזְבֵּחַ. אַךְ תְּמֵהַנִי דְּמִנֵּיהּ וּבֵיהּ הֲוָה לֵיהּ לְפָרֵשׁ דְּאִי אִתְיַלַּד לִפְנֵי פִדְיוֹנוֹ מִקְדַּשׁ נַמִּי קַדִּישׁ, דְּהָכִי אִיתָא בַגְּמָרָא שָׁם. וּמַפִּיק לֵיהּ מִקְּרָא: <small>(י)</small> עַיֵּן מַה שֶּׁכָּתַבְתִּי רֵישׁ פֶּרֶק ה': <p dir="rtl">
<h3 dir="rtl" id="MK_HULIN_L3, פרק י, פרק י משנה ג">פרק י - משנה ג</h3><p dir="rtl">
<small>(יא)</small> <B>פּוֹטְרִים.</B> עַל כָּרְחֲךָ כְּשֶׁכֻּלָּן בַּעֲלֵי מוּמִין אַיְרֵי. דְּאֵין שׁוֹחֲטִין בְּכוֹר אֶלָּא אִם כֵּן נָפַל בּוֹ מוּם, וּמִדְּנִתְעָרֵב וְאֵין מַכִּירִין בּוֹ אִם כֵּן גַּם הָאֲחֵרִים בַּעֲלֵי מוּמִין הֵן. תּוֹסָפוֹת: <small>(יב)</small> <B> הַשּׁוֹחֵט כוּ'.</B> וְלִתְנֵי הַכֹּהֵן וְהַנָּכְרִי פְּטוּרִין. אָמַר רָבָא, זֹאת אוֹמֶרֶת הַדִּין עִם הַטַּבָּח. כְּלוֹמַר דְּיָכוֹל הַכֹּהֵן לִתְבֹּעַ מַתְּנוֹתָיו מֵהַטַּבָּח. וְיָלְפִינַן לֵיהּ בַּגְּמָרָא מִקְּרָא. וְעַיֵּן תּוֹסְפוֹת יוֹם טוֹב: <small>(יג)</small> <B> פָּטוּר כוּ'.</B> דִּכְתִיב מֵאֵת הָעָם, וְלֹא מֵאֵת הַכֹּהֲנִים. גְּמָרָא. וְכָל שֶׁכֵּן דְּאֵין נָכְרִי בִּכְלַל הָעָם זוֹבְחֵי זֶבַח: <small>(יד)</small> הַלּוֹקֵחַ. שֶׁהֲרֵי שֶׁל כֹּהֵן הֵן. וְדִכְוָתָהּ בְּיִשְׂרָאֵל הֲוָה מִיחַיַּב הַלּוֹקֵחַ, דְּכֵיוָן שֶׁהוּא שְׁחָטָהּ עֲלֵיהּ רַמְיָא לְמִתְבִינְהוּ. רַשִׁ"י: <small>(טו)</small> דְּמִדְּרַבָּנָן גָּזְרוּ כְּשֶׁהוּא טַבָּח לִתֵּן מַתְּנוֹת כְּהֻנָּה אֲפִלּוּ הַבְּהֵמָה שֶׁלּוֹ, שֶׁלֹּא יַרְגִּילוּ טַבָּחֵי יִשְׂרָאֵל לְשַׁתֵּף כֹּהֲנִים אֲחֵרִים עִמָּהֶם לִפָּטֵר מִן הַמַּתָּנוֹת. וְעַד שָׁלֹשׁ שַׁבָּתוֹת דְּאִיכָּא לְמֵימַר לְדִידֵיהּ שָׁחַט לֹא גָזְרוּ רַבָּנָן וְאוֹקְמוּהוּ עַל דְּבַר תּוֹרָה, וּמִכָּאן וָאֵילָךְ גָּזְרוּ. וְכִי קָבַע אַמְּסַחְתָּא מִיָּד מוּכָח דְּלָאו דִּידֵיהּ שָׁחֵיט וּלְכָךְ גָּזְרוּ לְאַלְתָּר. תּוֹסָפוֹת: <small>(טז)</small> יֵרָאֶה דְרָצָה לוֹמַר הַכֹּל לְפִי תֹאַר הָעִנְיָן, לִפְעָמִים שְׁתַּיִם וְלִפְעָמִים שָׁלֹשׁ, לְפִי רְאוֹת הַדַּיָּן דְּאִיכָּא פִּרְסוּמֵי דְּלָאו לְדִידֵיהּ שָׁחֵיט. וְהַתּוֹסָפוֹת כָּתְבוּ בְּשֵׁם רִ"י, דְּנָקַט שְׁתַּיִם לְרַבִּי דְּאִית לֵיהּ בִּתְרֵי זִמְנֵי הֲוֵי חֲזָקָה, וְשָׁלֹשׁ לְרַבָּן שִׁמְעוֹן בֶּן גַּמְלִיאֵל: <p dir="rtl">
<h3 dir="rtl" id="MK_HULIN_L3, פרק י, פרק י משנה ד">פרק י - משנה ד</h3><p dir="rtl">
<small>(יז)</small> <B> פָּטוּר.</B> וּרְמִינְהוּ דִתְנַן סוֹף פֶּרֶק ד' דְּפֵאָה שֶׁסְּפֵק לֶקֶט לֶקֶט, הָכָא פָּרָה בְּחֶזְקַת פְּטוּרָה קַיְמָא, קָמָה בְּחֶזְקַת חִיּוּבָא קַיְמָא. וַהֲרֵי עִסָּה נַעֲשֵׂית עַד שֶׁלֹּא נִתְגַּיֵּר כוּ' סָפֵק חַיָּב, סְפֵק אִסּוּרָא לְחֻמְרָא וּסְפֵק מָמוֹנָא לְקֻלָּא. פֵּרֵשׁ רַשִׁ"י, חַלָּה סְפֵק אִסּוּרָא שֶׁיֵּשׁ בָּהּ עֲוֹן מִיתָה, הִלְכָּךְ לֹא סָמְכִינַן אַחֲזָקָה, אֲבָל מַתָּנוֹת אֵין בָּהֶן קְדֻשָּׁה אֶלָּא דִּין מָמוֹן, וְהַמּוֹצִיא מֵחֲבֵרוֹ עָלָיו הָרְאָיָה: <small>(יח)</small> כַּוָּנָתוֹ לוֹמַר, שֶׁהָעֶצֶם הָעֶלְיוֹן הַמְחֻבָּר לַגּוּף הוּא בִכְלַל הַזְּרוֹעַ, וְהוּא אֶחָד מִשְּׁנֵי עֲצָמוֹת, וְעַד דִּתְנַן הוּא עַד בִּכְלָל. וְעַיֵּן תּוֹסְפוֹת יוֹם טוֹב: <small>(יט)</small> וְאִם כֵּן לְרַבִּי יְהוּדָה אֵין בְּמַתְּנַת הַזְּרוֹעַ רַק עֶצֶם הָאֶמְצָעִי לְבַדּוֹ, וּבְהָא פָּלֵיג אַתַּנָּא קַמָּא. וְעַיֵּן תּוֹסְפוֹת יוֹם טוֹב: <small>(כ)</small> <B> אֵיזֶהוּ כוּ'.</B> וּבַגְּמָרָא. וְהַלְּחָיַיִם לְמַאי אֲתָא, לְהָבִיא צֶמֶר שֶׁבְּרֹאשׁ כְּבָשִׂים וְשֵׂעָר שֶׁבִּזְקַן תְּיָשִׁים. וְהַקֵּבָה לְמַאי אֲתָא, לְהָבִיא חֵלֶב שֶׁעַל גַּבֵּי הַקֵּבָה וְשֶׁבְּתוֹכָהּ: <p dir="rtl">
<h2 dir="rtl" id="MK_HULIN_L3, פרק יא">פרק יא</h2><p dir="rtl">
<h3 dir="rtl" id="MK_HULIN_L3, פרק יא, פרק יא משנה א">פרק יא - משנה א</h3><p dir="rtl">
<small>(א)</small> שֶׁכֵּן רַבִּי אִלָּעִאי פּוֹטֵר נַמִּי בְּהוּ מֵהַאי טַעֲמָא דְּיָלֵיף לֵיהּ נְתִינָה. וְעַיֵּן תּוֹסְפוֹת יוֹם טוֹב: <small>(ב)</small> מִשּׁוּם דְּאַשְׁכְּחָן אֲמוֹרָאֵי טוּבָא דְּנָהֲגוּ: <small>(ג)</small> בַּגְּמָרָא פָּרְכִינַן עֲלָהּ מֵהָא דְאָמְרִינַן דְּקָדָשִׁים אֲפִלּוּ שֶׁל בֶּדֶק הַבַּיִת אֲסוּרִים בְּגִיזָה כְּמוֹ שֶׁכָּתוּב פֶּרֶק י' מִשְׁנָה ב'. וּמַסִּיק, בַּמַּקְדִּישׁ חוּץ מִגִּיזָה, וּכְחָשָׁה דְגִיזָה. וּפֵרוּשׁ כְּחָשָׁה דְגִיזָה, שֶׁהַגִּיזָה הַנִּטֶּלֶת מַכְחֶשֶׁת הַבָּשָׂר, וְאִי לָאו דְּאָמַר חוּץ הָיָה אָסוּר לְגָזְזָהּ [שֶׁלֹּא לְהַכְחִישָׁהּ]. וְהָנֵי חוּץ מִשּׁוּם קָדְשֵׁי בֶדֶק הַבַּיִת נָקְטֵיהּ, דְּאִי קָדְשֵׁי מִזְבֵּחַ אֲפִלּוּ כִּי אָמַר חוּץ לֹא מַהֲנֵי, דַּאֲפִלּוּ לֹא קַדִּישׁ אֶלָּא אֵבָר מִמֶּנָּה פָּשְׁטָה בְּכֻלָּהּ: <small>(ד)</small> <B> בִּרְחֵלוֹת.</B> וְלֹא בָעִזִּים. אַף עַל גַּב דְּעִזִּים אִקְּרֵי נַמִּי צֹאן דִּכְתִיב [בְּרֵאשִׁית כז] לֶךְ נָּא אֶל הַצֹּאן וְקַח לִי מִשָּׁם שְׁנֵי גְדָיֵי עִזִּים. תּוֹסָפוֹת: <small>(ה)</small> בַּגְּמָרָא, וְנֵילַף גִּיזָה גִּיזָה מִבְּכוֹר כוּ'. וּמַסְקִינַן, אֶלָּא כִּדְאָמַר רַבִּי יְהוֹשֻׁעַ בֶּן לֵוִי, לַעֲמֹד לְשָׁרֵת [דְּסָמוּךְ לְגֵז כְּתִיב], דָּבָר הָרָאוּי לְשָׁרֵת, הָכִי נַמִּי דָּבָר הָרָאוּי לְשָׁרֵת. פֵּרֵשׁ רַשִׁ"י לִתְכֵלֶת דְּבִגְדֵי שְׂרָד, וְהָתָם צֶמֶר בָּעִינַן, וְאֵין צֶמֶר אֶלָּא שֶׁל רְחֵלִים. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_HULIN_L3, פרק יא, פרק יא משנה ב">פרק יא - משנה ב</h3><p dir="rtl">
<small>(ו)</small> דְּצֹאן שֵׁם הַמִּין הוּא: <small>(ז)</small> שֶׁהַמָּנֶה מֵאָה זוּז, עֶשְׂרִים וַחֲמִשָּׁה סְלָעִים. הֲרֵי מָנֶה וּפְרָס, שְׁלֹשִׁים וְשִׁבְעָה וָחֵצִי. וַחֲמִשָּׁה פְעָמִים שְׁלֹשִׁים וְשִׁבְעָה וָחֵצִי מֵאָה שְׁמוֹנִים וְשֶׁבַע וָחֵצִי: <small>(ח)</small> <B> וְכַמָּה.</B> מְפָרֵשׁ בַּגְּמָרָא, דְּלָאו אַרֵישָׁא קָאֵי אַדְּקָתָנֵי בְּכָל שֶׁהֵן, אֶלָּא מִלְּתָא בְּאַנְפֵּי נַפְשָׁהּ הִיא בְּיִשְׂרָאֵל שֶׁיֵּשׁ לוֹ גִּיזִין הַרְבֵּה, דְּחֵלֶק שִׁשִּׁים שֶׁבָּהֶן יֵשׁ בּוֹ כְּדֵי לְחַלֵּק לְכֹהֲנִים הַרְבֵּה: <small>(ט)</small> וְאַף עַל גַּב דְּהַקּוֹנֶה בְּשִׁנּוּי לֹא קָנָה אֶלָּא לְעִנְיַן שֶׁאֵין מַחֲזִיר גּוּף הַגְּזֵלָה, אֲבָל מִכָּל מָקוֹם צָרִיךְ לְהַחֲזִיר לוֹ דָּמִים, הָכָא פָּטוּר. מַאי טַעֲמָא, אִי בָּעֵית אֵימָא דִּכְתִיב זֶה (דְּמַשְׁמַע בְּעוֹדָן קַיָּמוֹת חַיָּב לִתְּנָן אֲבָל אֵינָן קַיָּמוֹת לֹא חִיֵּב הַכָּתוּב בָּהֶן תַּשְׁלוּמִין). וְאִי בָּעֵית אֵימָא מִשּׁוּם דַּהֲוָה לֵיהּ מָמוֹן שֶׁאֵין לוֹ תּוֹבְעִין. גְּמָרָא: <small>(י)</small> דְּמִסְּתָמָא לֹא זַבֵּין הַמַּתָּנוֹת, כְּדִתְנַן מִשְׁנָה ג' פֶּרֶק דִּלְעֵיל, לָקַח מִמֶּנּוּ בַּמִּשְׁקָל נוֹתְנָן לַכֹּהֵן וּמְנַכֶּה לוֹ מִן הַדָּמִים. גְּמָרָא: <small>(יא)</small> וְעֵצָה טוֹבָה קָא מַשְׁמַע לָן, דְּיִקְנֶה מִן הַלּוֹקֵחַ כְּשִׁעוּר הַשְּׁחוּפִין אוֹ הַזְּכָרִים וְיִתֵּן לַכֹּהֵן. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_HULIN_L3, פרק יב">פרק יב</h2><p dir="rtl">
<h3 dir="rtl" id="MK_HULIN_L3, פרק יב, פרק יב משנה א">פרק יב - משנה א</h3><p dir="rtl">
<small>(א)</small> <B> לֹא בְמֻקְדָּשִׁים.</B> דְּאָמַר קְרָא שַׁלֵּחַ וְגוֹ', יָצָא זֶה שֶׁאִי אַתָּה מְצֻוֶּה לְשַׁלְּחוֹ אֶלָּא לַהֲבִיאוֹ לַגִּזְבָּר, דְּאַף עַל גַּב דְּמָרְדוּ לֹא פָקְעוּ קְדֻשָּׁתַיְהוּ דְּכָל הֵיכָא דְאִיתֵיהּ בֵּי גַּזָּא דְרַחֲמָנָא אִיתָא דִּכְתִיב לַה' הָאָרֶץ וּמְלוֹאָהּ [תְּהִלִּים כד]. גְּמָרָא: <p dir="rtl">
<h3 dir="rtl" id="MK_HULIN_L3, פרק יב, פרק יב משנה ב">פרק יב - משנה ב</h3><p dir="rtl">
<small>(ב)</small> עוֹף טָהוֹר הוּא. וְלֹא זֶה שֶׁקּוֹרִין קוק"א. רַשִׁ"י: <small>(ג)</small> <B> רַבִּי אֱלִיעֶזֶר כוּ'.</B> יָלֵיף לֵיהּ בַּגְּמָרָא מִקְּרָא: <p dir="rtl">
<h3 dir="rtl" id="MK_HULIN_L3, פרק יב, פרק יב משנה ג">פרק יב - משנה ג</h3><p dir="rtl">
<small>(ד)</small> <B> מַפְרִיחִין.</B> יִתָּכֵן שֶׁדֶּרֶךְ הָעוֹפוֹת שֶׁפּוֹרְחוֹת הַרְבֵּה בְּיַחַד וְנִמְצָא כָּל אֶחָד מַפְרִיחַ לַחֲבֵרוֹ עִמּוֹ, לָכֵן בָּא הַלָּשׁוֹן בְּהִפְעִיל שֶׁהוּא יוֹצֵא: <small>(ה)</small> <B> מָה כוּ'.</B> דַּהֲוָה לֵיהּ לְמֵימַר וְהָאֵם רוֹבֶצֶת עֲלֵיהֶם. גְּמָרָא. וְעַיֵּן תּוֹסְפוֹת יוֹם טוֹב: <small>(ו)</small> זֶה לְשׁוֹן הָרַמְבַּ"ם, שַׁלֵּחַ מָקוֹר, וְהַמָּקוֹר נוֹפֵל עַל הַמְּעַט וְהַהַרְבֵּה: <p dir="rtl">
<h3 dir="rtl" id="MK_HULIN_L3, פרק יב, פרק יב משנה ד">פרק יב - משנה ד</h3><p dir="rtl">
<small>(ז)</small> וּמַשְׁכַּחַת לָהּ שֶׁאֵין לְפָרֵשׁ מֵעִקָּרָא מַשְׁמַע, בְּגָזֵל, שֶׁאִי אֶפְשָׁר לוֹמַר וְהֵשִׁיב קֹדֶם שֶׁגָּזַל, דְּאִם לֹא גָזַל מַה יָּשִׁיב. גְּמָרָא: <p dir="rtl">
<h3 dir="rtl" id="MK_HULIN_L3, פרק יב, פרק יב משנה ה">פרק יב - משנה ה</h3><p dir="rtl">
<small>(ח)</small> <B> אֲפִלּוּ כוּ'.</B> דִּכְתִיב תְּשַׁלַּח, מִכָּל מָקוֹם. וְאִי לֹא קְרָא סָלְקָא דַעְתָּךְ אֲמֵינָא הוֹאִיל וְגָדוֹל הַשָּׁלוֹם שֶׁבֵּין אִישׁ לְאִשְׁתּוֹ כִּדְאַשְׁכְּחָן בְּסוֹטָה שֶׁנִּמְחָה הַשֵּׁם עַל הַמַּיִם, וּמְצֹרָע אָסוּר בְּתַשְׁמִישׁ, לֵיתֵי עֲשֵׂה דִּידֵיהּ וְיִדְחֶה עֲשֵׂה דְשִׁלּוּחַ, קָא מַשְׁמַע לָן. גְּמָרָא: <p dir="rtl">
