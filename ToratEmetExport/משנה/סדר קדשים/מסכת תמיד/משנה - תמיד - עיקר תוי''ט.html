
<h2 dir="rtl" id="MK_TAMID_L3, פרק א">פרק א</h2><p dir="rtl">
<h3 dir="rtl" id="MK_TAMID_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <b>שׁוֹמְרִים כוּ'.</b> מִשּׁוּם דְּבָעֵי לְאוֹרוֹיֵי בְּמַעֲשֵׂה דְתָמִיד עֲבוֹדַת כֹּהֲנִים, נָקַט תְּחִלָּה שְׁמִירָתָן וּמְקוֹם שְׁכִיבָתָן עַד שֶׁהוּא מְסַדֵּר כָּל הַסֵּדֶר שֶׁתְּחִלָּה טוֹבְלִין כוּ'. <span class="booklinks" onclick="sendBookLink(this)" onmouseover="setBookLinkTitle(this)">(מְפָרֵשׁ הַמַּסֶּכְתָּא. וְאֵינוֹ פֵּרוּשׁ רַשִׁ"י)</span>: <small>(ב)</small> וְאַף עַל גַּב דִּקְרָא קָאָמַר וְהַחוֹנִים וְגוֹ' מֹשֶׁה וְאַהֲרֹן וּבָנָיו, הָכִי קָאָמַר וְהַחוֹנִים וְגוֹ' מֹשֶׁה, וַהֲדַר אַהֲרֹן וּבָנָיו. מִדִּכְתִיב וְהַחוֹנִים וּכְתִיב שׁוֹמְרֵי, חוֹנִים לְחוּד וְשׁוֹמְרִים לְחוּד. גְּמָרָא: <small>(ג)</small> <B> הַנִּיצוֹץ.</B> לֹא שָׁמַעְתִּי טַעַם לָמָּה נִקְרָא כֵן. מְפָרֵשׁ: <small>(ד)</small> וַאֲפִלּוּ הָיוּ אוֹתָן עֲלִיּוֹת מִקְצָתָן בָּעֲזָרָה, יְכוֹלִין כֹּהֲנִים לֵישֵׁב כְּשֶׁהָיוּ עֲיֵפִים, דְּגַגִּים וַעֲלִיּוֹת לֹא נִתְקַדְּשׁוּ. וּבָעֲזָרָה אֵין אָדָם יָכוֹל לֵישֵׁב, דְּאֵין יְשִׁיבָה בָעֲזָרָה אֶלָּא לְמַלְכֵי בֵּית דָּוִד. מְפָרֵשׁ: <small>(ה)</small> וְהֵם כֹּהֲנִים פְּחוּתִים מִשְּׁלֹשׁ עֶשְׂרֵה, וּלְפִי שֶׁעֲדַיִן לֹא הִגִּיעוּ לַעֲשׂוֹת עֲבוֹדָה עָבְדִינַן לְהוּ שׁוֹמְרִים, שֶׁאוֹתָן שֶׁיְּכוֹלִין לַעֲבֹד אֵינָן רוֹצִין לִשְׁמֹר. וְגַם אֵין מַנִּיחִין אוֹתָן לִשְׁמֹר. מְפָרֵשׁ: <small>(ו)</small> וּבִלְשׁוֹן אַשְׁכְּנַז גיוועל"ב: <small>(ז)</small> <B> יְשֵׁנִים כוּ'.</B> בְּחֶצְיָהּ שֶׁבָּחֹל: <small>(ח)</small> <B> בְּיָדָם.</B> כְּלוֹמַר, בִּידֵי אוֹתָם הַכֹּהֲנִים הַיְשֵׁנִים לְשָׁם הָיוּ מֻנָּחוֹת כָּל מַפְתְּחוֹת הָעֲזָרָה. וּמְפָרֵשׁ בְּמַסֶּכֶת מִדּוֹת סוֹף פֶּרֶק קַמָּא הֵיכָן הָיְתָה הַנָּחָתָן, מָקוֹם הָיָה שָׁם אַמָּה עַל אַמָּה. מְפָרֵשׁ: <small>(ט)</small> וּבַגְּמָרָא אָמְרִינַן, הָתָם קָרֵי לְהוּ רוֹבִים הָכָא קָרֵי לְהוּ פִרְחֵי כְהֻנָּה. אָמְרֵי, אִין, הָתָם דְּלֹא מְטוֹ לְמֶעֱבַד עֲבוֹדָה קָרֵי לְהוּ רוֹבִים, הָכָא דִמְטוֹ לְהוּ לְמֶעֱבַד עֲבוֹדָה קָרֵי לְהוּ פִּרְחֵי: <small>(י)</small> אֲבָל לֵהָנוֹת נִתְּנוּ אֲפִלּוּ שֶׁלֹּא בִּשְׁעַת עֲבוֹדָה. כְּמוֹ שֶׁכָּתַב הָרַ"ב בְּרֵישׁ פֶּרֶק ז' דְּיוֹמָא: <small>(יא)</small> <B> וְטָבַל.</B> וְהָא דִתְנַן בְּמַסֶּכֶת מְגִלָּה פֶּרֶק ב' מִשְׁנָה ד' לֹא מַזִּין וְלֹא טוֹבְלִין אֶלָּא בַיּוֹם, הַיְנוּ בְּחַיָּבֵי טְבִילָה שֶׁצְּרִיכִין סְפִירָה כְּמוֹ טְמֵא מֵת אוֹ זָב אוֹ מְצֹרָע כוּ'. וְנִדָּה וְיוֹלֶדֶת טְבִילָתָן בְּלֵיל שְׁמִינִי. מְפָרֵשׁ: <small>(יב)</small> עַיֵּן פֵּרוּשׁ הָרַ"ב בְּסוֹף פֶּרֶק קַמָּא דְּמִדּוֹת: <p dir="rtl">
<h3 dir="rtl" id="MK_TAMID_L3, פרק א, פרק א משנה ב">פרק א - משנה ב</h3><p dir="rtl">
<small>(יג)</small> <B>וְדוֹפֵק.</B> מוֹרֶה עַל הַמַּקִּישׁ בַּפֶּתַח בְּנַחַת. כְּמוֹ קוֹל דּוֹדִי דוֹפֵק [שִׁיר הַשִּׁירִים ה]. הָרַמְבַּ"ם: <small>(יד)</small> <B> וְיָפִיס.</B> בְּכָאן בַּחֲצִי בֵּית הַמּוֹקֵד הַבָּנוּי בְּקֹדֶשׁ. דְּאֵין מַטִּילִין פַּיִס אֶלָּא בָעֲזָרָה בַּמָּקוֹם הַקָּדוֹשׁ, דִּכְתִיב בְּבֵית אֱלֹהִים נְהַלֵּךְ בְּרָגֶשׁ כוּ' [תְּהִלִּים נה]. וְאַף עַל גַּב דִּשְׁאָר פְּיָסוֹת הָיוּ בְּלִשְׁכַּת הַגָּזִית כוּ', הָתָם הַיְנוּ טַעֲמָא מִפְּנֵי שֶׁאוֹתָם הַכֹּהֲנִים שֶׁהָיוּ בָעֲזָרָה הָיוּ קְרוֹבִים לְלִשְׁכַּת הַגָּזִית וְהָתָם הָיוּ מְפַיְּסִים, אֲבָל הָכָא כֵּיוָן דְּהָיוּ בְּבֵית הַמּוֹקֵד שֶׁעֲדַיִן לֹא יָרְדוּ לָעֲזָרָה וְאִיכָּא נַמִּי בְּבֵית הַמּוֹקֵד מָקוֹם מְקֻדָּשׁ הָיוּ מְפַיְּסִים הָתָם, וּבָעֲזָרָה אִי אֶפְשָׁר לְפַיֵּס כוּ'. מְפָרֵשׁ. אֲבָל הָרַמְבַּ"ם כָּתַב, וְיָפִיסוּ בְּלִשְׁכַּת הַגָּזִית פַּיִס רִאשׁוֹן וְשֵׁנִי: <p dir="rtl">
<h3 dir="rtl" id="MK_TAMID_L3, פרק א, פרק א משנה ג">פרק א - משנה ג</h3><p dir="rtl">
<small>(טו)</small> וְהַךְ סְתָמָא רַבִּי יְהוּדָה דְּמִדּוֹת פֶּרֶק קַמָּא מִשְׁנָה ז': <small>(טז)</small> <B> בְּיָדָם.</B> וּבְלֵילֵי שַׁבָּת וְיוֹם טוֹב כָּתַב הָרַמְבַּ"ם דְּאֵין בְּיָדָם אוּר, אֶלָּא בּוֹדְקִין בַּנֵּרוֹת הַדּוֹלְקִים שָׁם מֵעֶרֶב שַׁבָּת. וְאַף עַל גַּב דְּאֵין שְׁבוּת בַּמִּקְדָּשׁ, הָכָא גָזְרוּ, דְּלִשָּׂא אֲבוּקָה שֶׁל נֵר בְּיָדוֹ קָרוֹב לְוַדַּאי לְהַטּוֹת הַנֵּר שֶׁהוּא מַבְעִיר מַמָּשׁ: <small>(יז)</small> כְּלוֹמַר, רָחוֹק מִכָּתְלֵי הָעֲזָרָה. וְאָמְרִינַן בַּגְּמָרָא דְּשֶׁל בִּנְיָן הָיוּ, כְּלוֹמַר שֶׁל אֲבָנִים. דְּהָא כְתִיב לֹא תִטַּע לְךָ אֲשֵׁרָה כָּל עֵץ אֵצֶל מִזְבַּח ה' אֱלֹהֶיךָ [דְּבָרִים טז], וְהָכִי קָאָמַר, לֹא תִטַּע אֲשֵׁרָה וְכָל עֵץ אֵצֶל וְגוֹ': <small>(יח)</small> שֶׁבֵּית הַמּוֹקֵד הָיָה בַּצָּפוֹן, כְּדִתְנַן בְּפֶרֶק ג' מִשְׁנָה ג': <small>(יט)</small> <B>שָׁלוֹם כוּ'.</B> כֵּפֶל לָשׁוֹן. מְפָרֵשׁ: <small>(כ)</small> <B> הֶעֱמִידוּ כוּ'.</B> לָאו דַּחֲבִתִּין קְדִימֵי, שֶׁאֵין הַסֵּדֶר שָׁנוּי כָּךְ לְקַמָּן. אֶלָּא מַעֲמִיד אוֹתָם לְהָחֵם חַמִּין לִרְבוּכָה. גְּמָרָא: <p dir="rtl">
<h3 dir="rtl" id="MK_TAMID_L3, פרק א, פרק א משנה ד">פרק א - משנה ד</h3><p dir="rtl">
<small>(כא)</small> <B> הִזָּהֵר.</B> אַף עַל פִּי שֶׁהוּא יוֹדֵעַ בַּדָּבָר צָרִיךְ לְהַזְהִירוֹ, שֶׁהוּא הוֹלֵךְ יְחִידִי וְשֶׁמָּא יִשְׁכַּח וְיִגַּע, וּמִתּוֹךְ שֶׁמַּזְהִירִין אוֹתוֹ נִזְהָר. מְפָרֵשׁ: <small>(כב)</small> <B> עַד כוּ'.</B> דְּלִינָה פּוֹסֶלֶת מִן קִדּוּשׁ יָדַיִם וְרַגְלַיִם, וְצָרִיךְ לַחֲזֹר וּלְקַדֵּשׁ. מְפָרֵשׁ: <small>(כג)</small> <B> וַהֲרֵי כוּ'.</B> כָּל זֶה הָיָה אוֹמֵר לוֹ, הֲרֵי הַמַּחְתָּה נְתוּנָה כוּ'. מְפָרֵשׁ: <small>(כד)</small> <B> בְּמַעֲרָבוֹ.</B> כְּלוֹמַר בַּאֲלַכְסוֹן [הִיא נְתוּנָה] מְמֻצַּעַת בֵּין כֶּבֶשׁ לַמִּזְבֵּחַ בְּזָוִית הַכֶּבֶשׁ הִיא נְתוּנָה אֵצֶל מָקוֹם שֶׁכָּלֶה הַכֶּבֶשׁ, דְּהַיְנוּ בֵּין הַכֶּבֶשׁ לַמִּזְבֵּחַ. מְפָרֵשׁ: <small>(כה)</small> <B> אֵין כוּ'.</B> שֶׁבֵּין אוּלָם לַמִּזְבֵּחַ אֵין אָדָם יָכוֹל לִכָּנֵס בָּהֶן אֶלָּא בִּשְׁעַת עֲבוֹדָה, וְכֶבֶשׁ הוּא כְּמִזְבֵּחַ לְכָל דָּבָר. מְפָרֵשׁ: <small>(כו)</small> <B> וְלֹא נֵר כוּ'.</B> לְפִי שֶׁהוֹלֵךְ יְחִידִי. מְפָרֵשׁ. וְנִרְאֶה לִי שֶׁרְצוֹנוֹ לוֹמַר דְּמִשּׁוּם שֶׁהוֹלֵךְ יְחִידִי הֲוָה אֲמֵינָא שֶׁיִּהְיֶה נֵר בְּיָדוֹ, קָא מַשְׁמַע לָן מַתְנִיתִין דְּלֹא: <small>(כז)</small> <B> לֹא כוּ'.</B> לְפִי שֶׁהָיוּ מִצַּד אַחֵר שֶׁל כֶּבֶשׁ בְּמִזְרָחוֹ, דְּהָא גֹּבַהּ הַכֶּבֶשׁ שֶׁהוּא גָבוֹהַּ הַרְבֵּה אַמּוֹת, הָיָה מַפְסִיק. מְפָרֵשׁ: <small>(כח)</small> <B> וְלֹא כוּ'.</B> מִפְּנֵי שֶׁרוֹצֶה לוֹמַר עַד שֶׁיִּהְיוּ שׁוֹמְעִין כוּ' תָּנֵי וְלֹא הָיוּ כוּ'. מְפָרֵשׁ: <small>(כט)</small> <B> עֵת.</B> לְקַדֵּשׁ. [עַיֵּן פ"ג מ"ב. בֵּית דָּוִד]. מְפָרֵשׁ: <small>(ל)</small> דַּאֲשֶׁר תֹּאכַל הָאֵשׁ כְּתִיב: <small>(לא)</small> <B> לַצָּפוֹן.</B> כְּלוֹמַר, לֹא הָיָה מְהַלֵּךְ כְּדַרְכּוֹ דֶּרֶךְ מִזְרָח וְיוֹצֵא חוּץ לָעֲזָרָה אֶלָּא הוֹפֵךְ פָּנָיו לִצְפוֹן הָעֲזָרָה דְּהַיְנוּ לִדְרוֹם הַמִּזְבֵּחַ: <small>(לב)</small> <B> הָלַךְ כוּ'.</B> וְאִם תֹּאמַר הָא בָעִינַן וְשָׂמוֹ אֵצֶל הַמִּזְבֵּחַ, וּנְהִי דְּכֶבֶשׁ כְּמִזְבֵּחַ לְכָל מִלֵּי, מִכָּל מָקוֹם הָיָה לָנוּ לְקָרְבוֹ אֵצֶל הַמִּזְבֵּחַ וַעֲדַיִן הוּא רָחוֹק מִן הַמִּזְבֵּחַ עֶשְׂרִים אַמָּה. וְאָמַר לִי רַבִּי, דְּמִוְּהִשְׁלִיךְ כוּ' דָּיְקִינַן דְּקִים לְהוּ לְרַבָּנָן דְּלֹא מִקְּרֵי הַשְׁלָכָה פָּחוֹת מֵעֶשְׂרִים אַמָּה, וְעוֹלַת הָעוֹף הִיא נַעֲשֵׂית עַל קֶרֶן דְּרוֹמִית מִזְרָחִית, הִלְכָּךְ מַנִּיחַ אֶת הַדֶּשֶׁן רָחוֹק מִן הַמִּזְבֵּחַ עֶשְׂרִים אַמָּה מְקוֹם שֶׁנּוֹתְנִים שָׁם מֻרְאָה וְנוֹצָה כוּ'. מְפָרֵשׁ: <small>(לג)</small> <B> מֻרְאוֹת כוּ'.</B> וְכָל אֵלּוּ נִבְלָעִים בִּמְקוֹמָן. אֲבָל תְּרוּמַת הַדֶּשֶׁן נִרְאֶה לִי דְּלֹא הָיְתָה נִבְלַעַת, כִּדְמוּכָח בְּיוֹמָא דַּף כ"א וּבִכְרֵתוֹת דַּף ו'. מְפָרֵשׁ. אֲבָל הַתּוֹסָפוֹת בְּיוֹמָא שָׁם וּבִזְבָחִים דַּף ס"ד כָּתְבוּ דְּאֵין רְאָיָה. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_TAMID_L3, פרק ב">פרק ב</h2><p dir="rtl">
<h3 dir="rtl" id="MK_TAMID_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> הוֹאִיל וְרוֹצִין לְקַדֵּשׁ יְדֵיהֶם וְרַגְלֵיהֶם לְצֹרֶךְ עֲבוֹדָה רַשָּׁאִים לָלֶכֶת בֵּין הָאוּלָם לַמִּזְבֵּחַ. מְפָרֵשׁ: <small>(ב)</small> <B> הַמַּגְרֵפוֹת.</B> יָעִים לְהָסִיר אֶת הַדֶּשֶׁן וּלְפַנּוֹתוֹ לַתַּפּוּחַ: <small>(ג)</small> <B> הַצִּנּוֹרוֹת.</B> מַזְלְגוֹת לְהָסִיר אֶת הָאֵבָרִים. מְפָרֵשׁ: <small>(ד)</small> <B> וְעָלוּ כוּ'.</B> וְקֹדֶם תְּרוּמַת הַדֶּשֶׁן לֹא הָיוּ יְכוֹלִים לַעֲשׂוֹת, לְפִי שֶׁצָּרִיךְ לְהָרִים תְּרוּמַת הַדֶּשֶׁן קֹדֶם שֶׁיְּפַנּוּ אֶת הַדֶּשֶׁן לַתַּפּוּחַ. מְפָרֵשׁ: <small>(ה)</small> <B> וְהַפְּדָרִים.</B> הַחֲלָבִים. וְכֻלָּם נִקְרְאוּ כֵן עַל שֵׁם הַפֶּדֶר שֶׁבַּכָּתוּב: <small>(ו)</small> <B> סוֹדְרִין כוּ'.</B> כְּדֵי שֶׁלֹּא יִפָּסְלוּ בְּלִינָה, שֶׁאֵין יְכוֹלִין לְהַקְטִירָן עַד [לְמָחָר] לְאַחַר שֶׁיַּקְטִירוּ אֵבְרֵי תָמִיד, וְאִם לֹא סִדְּרָן עַל הַמִּזְבֵּחַ הָיוּ נִפְסָלִים בְּלִינָה כוּ'. וְאָמְרִינַן בִּזְבָחִים דַּף פ"ז דְּאֵין לִינָה בַּמִּזְבֵּחַ, וְכֶבֶשׁ הֲרֵי הוּא כְמִזְבֵּחַ לְכָל דָּבָר. וּלְאַחַר שֶׁיְּסַדְּרוּ אֶת הַמַּעֲרָכוֹת יַחֲזִירוּ אֶת הָאֵבָרִים עַל הַמַּעֲרָכָה וְיָצִיתוּ בָהּ הָאוּר: <p dir="rtl">
<h3 dir="rtl" id="MK_TAMID_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ז)</small> <B> הֵחֵלּוּ.</B> הִתְחִילוּ. מְפָרֵשׁ: <small>(ח)</small> וְאַחַר כָּךְ גּוֹרְפִין מֵהַכְּרִי הַהוּא וּמוֹצִיאִין אֶל שֶׁפֶךְ הַדֶּשֶׁן עַד שֶׁמְּבַעֲרִין הָאֵפֶר מִן הַמִּזְבֵּחַ, וְהוּא הַנִּקְרָא דִשּׁוּן הַמִּזְבֵּחַ עַל הָאֱמֶת, זוּלָתִי בַמּוֹעֲדִים כוּ'. הָרַמְבַּ"ם: <small>(ט)</small> <B> הַכֹּהֵן.</B> מִי שֶׁמֻּטָּל עָלָיו לַעֲשׂוֹת. מְפָרֵשׁ. וְהָרַמְבַּ"ם כָּתַב, כָּל מִי שֶׁיִּרְצֶה מִן הַכֹּהֲנִים כוּ'. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_TAMID_L3, פרק ב, פרק ב משנה ג">פרק ב - משנה ג</h3><p dir="rtl">
<small>(י)</small> וְקַשְׁיָא לִי לִישְׁנָא דְּהֵחֵלּוּ מַעֲלִין שֶׁהוּא לְשׁוֹן רַבִּים, וּבְמִשְׁנָה ה' פֶּרֶק ב' דְּיוֹמָא כָּתַבְתִּי דְּמִדִּכְתִיב וּבִעֵר יָלְפִינַן דְּבַבֹּקֶר כֹּהֵן אֶחָד מַעֲלֶה אוֹתָם. וּבְדִבְרֵי הָרַמְבַּ"ם מַשְׁמַע דְּגִזְרִין דְּהָכָא לָאו שְׁנֵי גִזְרִים הֵם, אֶלָּא בְּכָל עֲצֵי מַעֲרָכָה [דְּמַעֲרָכָה גְדוֹלָה] מַיְרֵי. וְזֶה לְשׁוֹן הַמְפָרֵשׁ, הַזּוֹכֶה בִּתְרוּמַת הַדֶּשֶׁן זָכָה בְּסִדּוּר הַמַּעֲרָכָה וּבִשְׁנֵי גִזְרִין. וְהָא דְקָתָנֵי הֵחֵלּוּ מַעֲלִין, רָצָה לוֹמַר שֶׁהָיוּ מְסַיְּעִין לוֹ, שֶׁהֵם הָיוּ מַעֲלִין הָעֵצִים וְהוּא סִדְּרָן. וְסִדּוּר הַשְּׁנֵי גִזְרִין הָיָה אַחַר מַעֲרָכָה שְׁנִיָּה. וְעַיֵּן תּוֹסְפוֹת יוֹם טוֹב: <small>(יא)</small> אַלִּיבָּא דְּמַאן דְּאָמַר דְּטַעֲמָא מִשּׁוּם יִשּׁוּב אֶרֶץ יִשְׂרָאֵל. מְפָרֵשׁ: <p dir="rtl">
<h3 dir="rtl" id="MK_TAMID_L3, פרק ב, פרק ב משנה ד">פרק ב - משנה ד</h3><p dir="rtl">
<small>(יב)</small> וְהוּא הַמָּקוֹם שֶׁמַּאֲחִיזִים בּוֹ הָאוּר, כְּמוֹ שֶׁכָּתַב הָרַ"ב בְּמִשְׁנָה ח' פֶּרֶק ג' דְּפָרָה, אֶלָּא דִּתְנַן [הָתָם] חַלּוֹנוֹת מִלְּבַד וַחֲזִיתָהּ, וְיֵשׁ לְפָרֵשׁ דְּחַלּוֹן וּפֶתַח שְׁנֵיהֶם לְהַאֲחִיז הָאוּר, וּפֶתַח הוּא גָדוֹל מֵחַלּוֹן וּבוֹ מַאֲחִיזִין תְּחִלָּה בְּאֵשׁ גְּדוֹלָה, וְחַלּוֹנוֹת קְטַנּוֹת מִפֶּתַח, וּבַמְּקוֹמוֹת שֶׁיֵּשׁ עֵצִים עָבִים שֶׁלֹּא יֵאָחֵז אוּר בָּהֶם מֵחֲמַת הָאֵשׁ שֶׁבַּפֶּתַח, וְלָכֵן מְפַתְּחִין חַלּוֹנוֹת שָׁם כְּדֵי שֶׁיּוּכַל לְהַכְנִיס הָאוּר עַצְמוֹ לְשָׁם. עַיֵּן תּוֹסְפוֹת יוֹם טוֹב: <small>(יג)</small> <B> וְרָאשֵׁי כוּ'.</B> שֶׁלֹּא יִדְחֲקוּ מַהֲלַךְ רַגְלֵי הַכֹּהֲנִים שֶׁהָיָה אַמָּה, שֶׁלֹּא יִקָּרְעוּ וְלֹא יִשָּׂרְפוּ בִגְדֵיהֶם. הָרַאֲבַ"ד: <small>(יד)</small> <B> מַצִּיתִין כוּ'.</B> וְהַצָּתַת הָאֲלִיתָא נַפְקָא לָן בְּיוֹמָא דַּף כ"ד מִוְּעָרְכוּ עֵצִים עַל הָאֵשׁ, דְּהָכִי קָאָמַר וְנָתְנוּ בְנֵי אַהֲרֹן הַכֹּהֵן אֵשׁ עַל הַמִּזְבֵּחַ, וְאַחַר כָּךְ וְעָרְכוּ עֵצִים עַל הָאֵשׁ. וּבְתוֹרַת כֹּהֲנִים, וְעָרְכוּ, עֵצִים עַל גַּבֵּי אֵשׁ וְלֹא אֵשׁ עַל גַּבֵּי עֵצִים: <p dir="rtl">
<h3 dir="rtl" id="MK_TAMID_L3, פרק ב, פרק ב משנה ה">פרק ב - משנה ה</h3><p dir="rtl">
<small>(טו)</small> <B> תְּאֵנָה.</B> וְאִי נַמִּי שֶׁל אֱגוֹז וְשֶׁל עֵץ שֶׁמֶן. אֶלָּא חַד מִתְּלַת נָקַט. וְרַשִׁ"י כָתַב, בְּשֶׁל תְּאֵנָה הָיוּ רְגִילִים. וְטַעַם אַגָּדָה הוּא, שֶׁבּוֹ הָיְתָה תַקָּנָה לְאָדָם הָרִאשׁוֹן, וַיַּעֲשׂוּ לָהֶם חֲגוֹרוֹת: <small>(טז)</small> <B> שְׁנִיָּה.</B> דְּמַעֲרָכָה גְדוֹלָה כַּפָּרָתָהּ מְרֻבָּה, הִלְכָּךְ אַקְדְּמוּהָּ. וְאִי בָעֵית אֵימָא, אִי לֹא מַשְׁכַּח עֵצִים לְמַעֲרָכָה שְׁנִיָּה מִי לֹא מְעַיֵּל מִמַּעֲרָכָה גְדוֹלָה. גְּמָרָא: <small>(יז)</small> <B> מִכְּנֶגֶד כוּ' דְּרוֹמִית.</B> שֶׁכָּל הַנִּטָּל מֵעַל מִזְבֵּחַ הַחִיצוֹן לִנָּתֵן בִּפְנִים אֵינוֹ נִטָּל אֶלָּא בְסָמוּךְ שֶׁאֵין לִפְנִים מִמֶּנּוּ, כִּדְגָמְרִינַן לְהוּ בַגְּמָרָא רֵישׁ פֶּרֶק ו' דִּזְבָחִים: <small>(יח)</small> <B> מָשׁוּךְ כוּ'.</B> טַעֲמָא, דְּקָסָבְרָה מַתְנִיתִין כֻּלֵּיהּ מִזְבֵּחַ בַּצָּפוֹן קָאֵי, וּפֶתַח הַהֵיכָל בְּאֶמְצַע הָעֲזָרָה רֹחַב עֶשֶׂר אַמּוֹת, נִמְצָא שֶׁאֵין מִן הַמִּזְבֵּחַ לִפְנֵי הַפֶּתַח אֶלָּא חָמֵשׁ צְפוֹנִיּוֹת, וּמֵהֶן אַמָּה יְסוֹד וְאַמָּה סוֹבֵב וְאַמָּה מְקוֹם הַקֶּרֶן וְאַמָּה מְקוֹם רַגְלֵי הַכֹּהֲנִים, וּלְהָכִי קָאָמַר מָשׁוּךְ אַרְבַּע אַמּוֹת, לְלַמֶּדְךָ שֶׁיְּסַדְּרָהּ חוּצָה מֵאֵלּוּ הָאַרְבַּע אַמּוֹת יְסוֹד וְסוֹבֵב וְקֶרֶן וְהִלּוּךְ, שֶׁתְּהֵא הַמַּעֲרָכָה כְּנֶגֶד הַפֶּתַח, דְּכִי מַסְּגֵי לַצָּפוֹן טְפֵי, תּוּ לֵיכָּא פֶתַח כוּ'. גְּמָרָא שָׁם. וְעַיֵּן תּוֹסְפוֹת יוֹם טוֹב: <small>(יט)</small> <B> הִצִּיתוּ כוּ'.</B> וְאַכַּתִּי הֲוָה חֲדָא לְקִיּוּם הָאֵשׁ כְּמוֹ שֶׁכָּתַב הָרַ"ב בַּמִּשְׁנָה דִלְעֵיל. וְלָא חֲשִׁיב אֶלָּא הָנָךְ תַּרְתֵּי דְּדָמְיָן לַהֲדָדֵי וּמַצִּיתִין אוֹתָן בְּיַחַד וּמֵחַד קְרָא מַפִּיק לְהוּ. תּוֹסָפוֹת: <small>(כ)</small> וּבָעֲזָרָה אִי אֶפְשָׁר לְפַיֵּס, דְּאֵין נָכוֹן לַעֲמֹד בָּעֲזָרָה בְּלֹא מִצְנֶפֶת, כִּדְאָמַר בְּיוֹמָא דַּף כ"ה הַמְמֻנֶּה בָא וְנוֹטֵל מִצְנֶפֶת שֶׁל אֶחָד כוּ'. אִי נַמִּי מִשּׁוּם דַּהֲווּ קָיְמֵי [כִּבְכוּלְיַאר] מִסָּבִיב, אִי אֶפְשָׁר, דַּהֲווּ אֲחוֹרַיִם לַבַּיִת. תּוֹסָפוֹת וְהַמְפָרֵשׁ: <p dir="rtl">
<h2 dir="rtl" id="MK_TAMID_L3, פרק ג">פרק ג</h2><p dir="rtl">
<h3 dir="rtl" id="MK_TAMID_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> מִזְבֵּחַ כוּ'.</B> אַקְדְּמֵיהּ לְדִשּׁוּן הַמְּנוֹרָה, דְּכִי עָיֵל לַהֵיכָל בַּמִּזְבֵּחַ פָּגַע בְּרֵישָׁא, דְּתַנְיָא, שֻׁלְחָן בַּצָּפוֹן כוּ' וּמְנוֹרָה בַּדָּרוֹם כוּ', מִזְבֵּחַ מְמֻצָּע וְעוֹמֵד בָּאֶמְצַע וּמָשׁוּךְ כְּלַפֵּי חוּץ קִמְעָא, דִּכְתִיב וְאֶת הַמְּנוֹרָה נֹכַח הַשֻּׁלְחָן, בָּעִינַן דַּחֲזוּ לַהֲדָדֵי. גְּמָרָא: <small>(ב)</small> וְכֵן כָּתַב עוֹד לְהַלָּן וְהַשְּׁלִישִׁי מְדַשֵּׁן כוּ' וּמַקְטִיר קְטֹרֶת. טָעוּת הוּא בְּיָדוֹ, דְּהָא תְנַן בְּפֶרֶק ה' מִשְׁנָה ב' חֲדָשִׁים לַקְּטֹרֶת. וְעוֹד, בְּרֵישׁ פֶּרֶק ו' מִי שֶׁזָּכָה בְּדִשּׁוּן מִזְבֵּחַ הַפְּנִימִי כוּ' מַקְדִּימִים כוּ'. וּלְשׁוֹן הָרַמְבַּ"ם, וְהַשְּׁלִישִׁי מֵרִים דִּשּׁוּן מִזְבֵּחַ הַפְּנִימִי לְפִי שֶׁבּוֹ מַקְטִירִין הַקְּטֹרֶת. וְעַיֵּן תּוֹסְפוֹת יוֹם טוֹב: <small>(ג)</small> וְאֵין נִרְאֶה כֵן מִסּוֹף פֶּרֶק דִּלְקַמָּן. וְהַמְפָרְשִׁים פֵּרְשׁוּ שָׁם הַזָּנָב. אֲבָל הֶעָרוּךְ כָּתַב שֶׁהוּא הֶעָצֶה כְּדִכְתִיב לְעֻמַּת הֶעָצֶה: <small>(ד)</small> וּבַפֶּרֶק דִּלְקַמָּן מִשְׁנָה ג' תְּנַן דְּכָבֵד תָּלוּי בַּדֹּפֶן הַיְמָנִית. וּלְשׁוֹן הַמְפָרֵשׁ, וּבוֹ מְחֻבָּר הַקָּנֶה וְהַלֵּב: <p dir="rtl">
<h3 dir="rtl" id="MK_TAMID_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ה)</small> <B> אָמַר לָהֶם כוּ'.</B> לְאַחַר שֶׁהֵפִיסוּ וַעֲדַיִן הָיָה לַיְלָה, אָמַר לָהֶם הַמְמֻנֶּה לְאוֹתָם שֶׁזָּכוּ בַּעֲבוֹדַת תָּמִיד בֵּין בַּשְּׁחִיטָה בֵּין בְּהַעֲלָאַת אֵבָרִים, שֶׁכֻּלָּן מִתְעַסְּקִים בַּהֲכָנָתוֹ כִּדְאָמַר מִי שֶׁזָּכָה בַתָּמִיד כוּ', וּבִקְּרוּ אוֹתוֹ לְאוֹר הָאֲבוּקוֹת. כָּךְ כָּתַב הַמְפָרֵשׁ: <small>(ו)</small> <B> הָיוּ שָׁם.</B> פֵּרְשׁוּ הָרַמְבַּ"ם וְהַמְפָרֵשׁ, בְּבֵית הַמּוֹקֵד, וְאַחַת מֵהֶן נִקְרֵאת לִשְׁכַּת בֵּית הַמּוֹקֵד שֶׁשָּׁם יוֹרְדִין לְבֵית הַטְּבִילָה וּכְדִתְנַן בְּמִשְׁנָה ו' פֶּרֶק קַמָּא דְּמִדּוֹת. וְאַף עַל גַּב דְּהָתָם תְּנַן לִשְׁכַּת הַטְּלָאִים מַעֲרָבִית דְּרוֹמִית, מְשָׁנֵי בַגְּמָרָא, אַקְצוֹיֵי מַקְצְיָא, וּדְאָתֵי מִצָּפוֹן מִתְחֲזֵי לֵיהּ בַדָּרוֹם כוּ'. וּמִסְתַּבְּרָא דְּמַעֲרָבִית דְּרוֹמִית הֲוָה כוּ', וּמַר חֲשִׁיב דֶּרֶךְ יָמִין וּמַר חֲשִׁיב דֶּרֶךְ שְׂמֹאל. וּפֵרֵשׁ רַשִׁ"י, שֶׁעוֹמֶדֶת בְּמַעֲרָב וּמָאֳרָכֶת לְדָרוֹם וְצָפוֹן עַד קָרוֹב לְמִקְצוֹעוֹתֵיהֶן כוּ', וְלִדְרוֹמִית הֲוָה טְפֵי. וְעַיֵּן תּוֹסְפוֹת יוֹם טוֹב: <small>(ז)</small> <B> הַחוֹתָמוֹת כוּ' הַמּוֹקֵד.</B> לְפִי מִשְׁנָה ו' דְּפֶרֶק קַמָּא דְּמִדּוֹת וּלְמַה שֶּׁכָּתַבְתִּי בְּסָמוּךְ הָיָה נִרְאֶה לִי דְּגָרַס אִפְּכָא. וְאָתְיָא נַמִּי לִשְׁכַּת לֶחֶם הַפָּנִים בְּמִזְרָחִית דְּרוֹמִית, כִּדְאִיתָא בַגְּמָרָא [יוֹמָא דַּף יז]: <small>(ח)</small> מִפְּנֵי שֶׁהָיוּ נוֹטְלִין הָאֵשׁ לְצֹרֶךְ הַמִּזְבֵּחַ, דְּמִצְוָה לְהָבִיא מִן הַהֶדְיוֹט כִּדְאִיתָא בְתוֹרַת כֹּהֲנִים. מְפָרֵשׁ: <p dir="rtl">
<h3 dir="rtl" id="MK_TAMID_L3, פרק ג, פרק ג משנה ד">פרק ג - משנה ד</h3><p dir="rtl">
<small>(ט)</small> וְהֵבִיאוֹ הָרַמְבַּ"ם. וַאֲנִי חִשַּׁבְתִּי וּמָצָאתִי שֶׁיֶּשְׁנָם הַרְבֵּה יוֹתֵר מִכִּפְלַיִם מִתִּשְׁעִים וְשָׁלֹשׁ. וְאִי לֹא גָרְסִינַן אֶלָּא חַגַּי וּמַלְאָכִי אָתֵי שַׁפִּיר, שֶׁכֵּן עָמַדְתִּי לְמִנְיָן בִּשְׁנֵי סְפָרִים אֵלּוּ כוּ' וְאֵינָם כִּי אִם תִּשְׁעִים וְשָׁלֹשׁ, צֵא וַחֲשֹׁב. וְהָרַמְבַּ"ם בְּפֵרוּשׁוֹ (וּבְחִבּוּרוֹ) כָּתַב שֶׁמִּנְיָן זֶה אֶפְשָׁר הוּא כְּנֶגֶד מַה שֶּׁצְּרִיכִים לַכֵּלִים לַעֲבוֹדַת הַיּוֹם. לְכָךְ נִרְאֶה לִי שֶׁחֲכָמִים לֹא נִתְכַּוְּנוּ לְהוֹצִיא כֵּלִים כִּסְכוּם הַשֵּׁמוֹת, דְּאִם לֹא כֵן הֲוָה לְהוּ לְהַעֲמִיד הַסְּכוּם שֶׁל כָּל הַשְּׁלשָׁה סְפָרִים, אֶלָּא לְפִי שֶׁרָאוּ שֶׁסְּכוּם הַכֵּלִים הַצְּרִיכִים לְיוֹם מְכֻוָּן לַשֵּׁמוֹת שֶׁבִּשְׁנֵי סְפָרִים הַנִּזְכָּרִים לְעֵיל אַסְמְכִינְהוּ אַקְּרָאֵי. תּוֹסְפוֹת יוֹם טוֹב, וְעַיֵּן עוֹד: <p dir="rtl">
<h3 dir="rtl" id="MK_TAMID_L3, פרק ג, פרק ג משנה ה">פרק ג - משנה ה</h3><p dir="rtl">
<small>(י)</small> <B> שֻׁלְחָנוֹת.</B> שֶׁהָיוּ מַנִּיחִים הַבְּהֵמָה עַל שֻׁלְחָנוֹת כְּדֵי שֶׁלֹּא תְהֵא נִגְרֶרֶת עַל גַּבֵּי קַרְקַע. תּוֹסָפוֹת:<p dir="rtl">
<h3 dir="rtl" id="MK_TAMID_L3, פרק ג, פרק ג משנה ז">פרק ג - משנה ז</h3><p dir="rtl">
<small>(יא)</small> <B> שֶׁנִּפְתָּח.</B> לְמֵדִין בַּגְּמָרָא, אֶל פֶּתַח אֹהֶל מוֹעֵד, עַד שֶׁיְּהֵא פָתוּחַ, וּמִשָּׁם לְמֵדִין לְכָל הַקָּרְבָּנוֹת. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_TAMID_L3, פרק ג, פרק ג משנה ח">פרק ג - משנה ח</h3><p dir="rtl">
<small>(יב)</small> וְאֶפְשָׁר שֶׁנִּקְרֵאת מַגְרֵפָה לְפִי שֶׁצּוּרָתָהּ הָיְתָה כֵן. הָרַמְבַּ"ם: <small>(יג)</small> נִמְצֵאת כֻּלָּהּ מוֹצִיאָה אֶלֶף מִינֵי זֶמֶר. וְאָמְרוּ בַגְּמָרָא דְּגוּזְמָא הִיא. וְיֵשׁ אוֹמְרִים שֶׁכָּל אֶחָד מוֹצִיא עֲשָׂרָה מִינֵי זֶמֶר, נִמְצֵאת כֻלָּהּ מוֹצִיאָה מֵאָה מִינֵי זֶמֶר. וְכֵן פֵּרֵשׁ הָרַמְבַּ"ם: <small>(יד)</small> מַשְׁמַע דִּתְחִלַּת דְּבָרָיו דִּלְשַׁקְּעוֹ לָאו דַּוְקָא, שֶׁהֲרֵי כָּל עַצְמוֹ שֶׁל גַּלְגַּל לֹא נַעֲשָׂה אֶלָּא לְהַשְׁמִיעַ קוֹל. וְעַיֵּן תּוֹסְפוֹת יוֹם טוֹב: <small>(טו)</small> <B> הַשּׁוֹפָר.</B> יָדוּעַ שֶׁהַשּׁוֹפָר תּוֹקְעִין אוֹתוֹ בְּכָל יוֹם בַּמִּקְדָּשׁ, וּכְמוֹ שֶׁנִּתְבָּאֵר בְּסוֹף סֻכָּה. הָרַמְבַּ"ם: <small>(טז)</small> <B> בְּיוֹם הַכִּפּוּרִים.</B> שֶׁהַכֹּהֲנִים וְהָעָם הָעוֹמְדִים בַּעֲזָרָה הָיוּ אוֹמְרִים בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד, כְּדִתְנַן בְּיוֹמָא מִשְׁנָה ב' פֶּרֶק ו', וְעַל אוֹתוֹ קוֹל הוּא אוֹמֵר כֵּן, אֶלָּא שֶׁמְּיַחֲסוֹ לַכֹּהֵן גָּדוֹל שֶׁהוּא רֹאשׁ הַמְדַבְּרִים. וְאֵין נִרְאֶה שֶׁיִּהְיֶה קוֹל שֶׁל כֹּהֵן גָּדוֹל לְבַדּוֹ כוּ' לְהַחְלִיט עַל כָּל כֹּהֵן גָּדוֹל, אִי אֶפְשָׁר לוֹמַר כֵּן. וְכֵן מוּכָח לִישְׁנָא דְמַתְנִיתִין בְּשָׁעָה כוּ'. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_TAMID_L3, פרק ג, פרק ג משנה ט">פרק ג - משנה ט</h3><p dir="rtl">
<small>(יז)</small> וְכֵן כָּתַב עוֹד לְקַמָּן, וְכֵן שָׁנוּי בְפֶרֶק ו' דַּהֲטָבַת שְׁתֵּי נֵרוֹת קוֹדֶמֶת לַקְּטֹרֶת, וּכְאַבָּא שָׁאוּל דִּסְבִירָא לֵיהּ הָכִי. אֲבָל בְּפֶרֶק קַמָּא דְּיוֹמָא מִשְׁנָה ב' תְּנַן וּמַקְטִיר אֶת הַקְּטֹרֶת וּמֵיטִיב אֶת הַנֵּרוֹת, וְהַהִיא כְרַבָּנָן כוּ'. וְנִמְצֵאתָ לָמֵד דִּלְרַבָּנָן זְרִיקַת דַּם הַתָּמִיד קֹדֶם לַהֲטָבַת חָמֵשׁ נֵרוֹת. וְכֵן פָּסַק הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(יח)</small> וּדְלֹא כְתַנָּא דְמִשְׁנָה ז' פֶּרֶק י"א דִּמְנָחוֹת: <small>(יט)</small> כְּלוֹמַר, וְצָרִיךְ לְהַפְסִיק בֵּינֵיהֶם בַּעֲבוֹדָה אַחֶרֶת כִּדְאִיתָא בַגְּמָרָא, לְכָל מַר כִּדְאִית לֵיהּ. וּמִיהוּ לְכֻלֵּי עָלְמָא אֵין צָרִיךְ לְהַפְסִיק אֶלָּא בַעֲבוֹדָה אַחַת. וּמִיהוּ שְׁחִיטָה לָאו עֲבוֹדָה הִיא. וְקַבָּלָה וְהוֹלָכָה כָתַב הָרַשְׁבָּ"א לְפִי שֶׁאֵינָן רַק חֶלְקֵי עֲבוֹדָה וְלֹא עֲבוֹדָה שְׁלֵמָה, וְכֵן כָּתַב גַּם בְּטַעַם הַשְּׁחִיטָה. וְעַיֵּן תּוֹסְפוֹת יוֹם טוֹב: <small>(כ)</small> דִּקְרָא אַסְמַכְתָּא בְעָלְמָא הוּא. וְעַיֵּן תּוֹסְפוֹת יוֹם טוֹב: <small>(כא)</small> לָאו דַּוְקָא, אֶלָּא רְצוֹנוֹ לוֹמַר שְׁחִיטָה וּזְרִיקָה: <small>(כב)</small> וְכָל זֶה תִמְצָא בִתְשׁוּבַת הָרַשְׁבָּ"א סִימָן ש"ט וְע"ט. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_TAMID_L3, פרק ד">פרק ד</h2><p dir="rtl">
<h3 dir="rtl" id="MK_TAMID_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> אוֹחֲזִים בּוֹ.</B> בִּשְׁעַת שְׁחִיטָה וּמְסַיְּעִים אוֹתוֹ. הַמְפָרֵשׁ: <small>(ב)</small> <B> לַמַּעֲרָב.</B> שֶׁצָּרִיךְ שֶׁיְּהֵא בֵּית שְׁחִיטָתוֹ כְּלַפֵּי מַעֲרָב, דִּכְתִיב וְשָׁחַט אוֹתוֹ וְגוֹ' לִפְנֵי ה'. מְפָרֵשׁ. וּמַה שֶּׁכָּתַב הָרַ"ב שֶׁאִם יַרְבִּיץ, אַרֹאשׁוֹ לַדָּרוֹם קָאֵי: <small>(ג)</small> כְּמוֹ שֶׁנֶּאֱמַר וּבִתְחַפְנְחֵס חָשַׁךְ הַיּוֹם [יְחֶזְקֵאל ל]. הָרַמְבַּ"ם. וּבַבְּרַיְתָא, אוֹ אֵינוֹ אֶלָּא חוֹבַת הַיּוֹם [כְּלוֹמַר כָּל יוֹם וְיוֹם תַּקְרִיבוּ שְׁנַיִם]. כְּשֶׁהוּא אוֹמֵר אֶת הַכֶּבֶשׂ אֶחָד תַּעֲשֶׂה בַבֹּקֶר וְאֶת הַכֶּבֶשׂ הַשֵּׁנִי תַּעֲשֶׂה בֵּין הָעַרְבַּיִם, הֲרֵי חוֹבַת הַיּוֹם אָמוּר: <small>(ד)</small> כְּלוֹמַר, וְעַל טַבַּעַת שְׁנִיָּה לָאו בְּטַבַּעַת שְׁנִיָּה שֶׁל סֵדֶר רִאשׁוֹן שֶׁהִיא אֵצֶל הַמִּזְבֵּחַ אֶלָּא בְטַבַּעַת הָרִאשׁוֹנָה שֶׁהִיא אֵצֶל הַקֶּרֶן בַּסֵּדֶר הַשֵּׁנִי הַמְשׁוּכָה לְצַד צָפוֹן, וּפְנֵי הַשּׁוֹחֵט וְצַוַּאר הַבְּהֵמָה לְצַד מַעֲרָב צָפוֹן בַּאֲלַכְסוֹן כְּדֵי שֶׁלֹּא יְעַכֵּב אוֹר הַשֶּׁמֶשׁ לָבֹא כוּ'. הַמְפָרֵשׁ. וְקָשֶׁה כוּ'. וְהַתּוֹסָפוֹת כָּתְבוּ הַטַּעַם שֶׁהִרְחִיקוֹ מִן הַמִּזְבֵּחַ, שֶׁמָּא יַטִּיל גְּלָלִים. וְהַבַּעַל הַמָּאוֹר כָּתַב, לְפִי שֶׁנִּשְׁחָט נֶגֶד יוֹם, וְתַנְיָא מֵעוֹלָם לֹא יָצְאָה חַמָּה מִקֶּרֶן מִזְרָחִית צְפוֹנִית וְלֹא שָׁקְעָה בְּקֶרֶן מַעֲרָבִית צְפוֹנִית, וּכְמוֹ שֶׁהַחַמָּה מֻפְלֶגֶת מִן הַקְּרָנוֹת שֶׁל צְפוֹן הָעוֹלָם כָּךְ הָיָה הַתָּמִיד מֻפְלָג בִּשְׁחִיטָתוֹ מִן הַקְּרָנוֹת שֶׁל צְפוֹן הַמִּזְבֵּחַ. וְעַיֵּן תּוֹסְפוֹת יוֹם טוֹב: <small>(ה)</small> וְזֶה לִשְׁאָר קָרְבָּנוֹת, חוּץ מִתְּמִידִים דִּכְתִיב בְּהוּ לַיּוֹם: <small>(ו)</small> אַרְבַּע רַגְלַיִם יַחַד. מְפָרֵשׁ. וְדַעַת הָרַמְבַּ"ם שֶׁאוֹחֲזִין יָדָיו וְרַגְלָיו בִּידֵיהֶן בִּלְבָד: <small>(ז)</small> <B> הַמְקַבֵּל.</B> שֶׁעוֹמֵד כְּנֶגֶד הַשּׁוֹחֵט בַּאֲלַכְסוֹן, וּמְצַדֵּד עַצְמוֹ כְּדֵי שֶׁיְּהֵא פָנָיו כְּלַפֵּי דָרוֹם. הַמְפָרֵשׁ: <small>(ח)</small> מְפֹרָשׁ בְּפֵרוּשׁ הָרַ"ב מִשְׁנָה ד' פֶּרֶק ה' דִּזְבָחִים. וּבַגְּמָרָא פָרֵיךְ דְּנֵיתַב בָּרֵישָׁא מַעֲרָבִית דְּרוֹמִית וַהֲדַר מִזְרָחִית צְפוֹנִית, וּמְשָׁנֵי, כֵּיוָן דְּאָמַר מַר כָּל פִּנּוֹת כוּ' דֶּרֶךְ יָמִין, בָּרֵישָׁא בְּהַהִיא פָּגַע. וּפֵרֵשׁ רַשִׁ"י, כְּשֶׁעוֹלֶה בַכֶּבֶשׁ וּפוֹנֶה לְיָמִין פּוֹגֵעַ בְּמִזְרָחִית צְפוֹנִית קֹדֶם מַעֲרָבִית דְּרוֹמִית, וְאַף עַל גַּב דְּהָכָא עַל הָרִצְפָּה עוֹמֵד וְהַכְּלִי בְיָדוֹ וְזוֹרֵק לְמֵרָחוֹק, אֲפִלּוּ הָכִי כֵּיוָן שֶׁבְּחַטָּאת שֶׁנִּתְּנָה בְּעֶלְיוֹנָה שֶׁל קֶרֶן צָרִיךְ לַעֲלוֹת בַּכֶּבֶשׁ דֶּרֶךְ הַדָּרוֹם וּפוֹנֶה לַמִּזְרָח, הָכִי נַמִּי בְּכָל הַדָּמִים אַף עַל פִּי שֶׁנִּתָּנִין לְמַטָּה מַתְחִיל לְהַקִּיף מִדֶּרֶךְ הַדָּרוֹם שֶׁהוּא פָנָיו שֶׁל מִזְבֵּחַ וּמִשָּׁם פּוֹנֶה לְיָמִין: <small>(ט)</small> <B> דְּרוֹמִית.</B> בַּגְּמָרָא, מִדִּכְתִיב בִּשְׂעִיר נָשִׂיא אֶל יְסוֹד מִזְבַּח הָעוֹלָה, שֶׁאֵין תַּלְמוּד לוֹמַר אֶלָּא לוֹמַר תֵּן יְסוֹד בְּמִזְבְּחָהּ שֶׁל עוֹלָה [וְעַיֵּן פ"ז דִּזְבָחִים אוֹת ה' וּפ"ה אוֹת י"ט]. וּפֵרְשׁוּ הַתּוֹסָפוֹת דְּתַרְתֵּי יָלְפִינַן מִנַּהּ, לִתְחִלַּת מַתַּן דָּמִים שֶׁצְּרִיכִים יְסוֹד, וּמִדְּלֹא כְתִיב אֶל יְסוֹד הָעוֹלָה וּכְתִיב יְסוֹד מִזְבַּח, לְמִדְרַשׁ נַמִּי לַשְּׁיָרִים דְּבָעִינַן יְסוֹד. וְדָרְשִׁינַן תַּרְתֵּי, דְּקֹדֶם יֵשׁ לְהַעֲמִיד פְּשָׁטֵיהּ דִּקְרָא לִתְחִלַּת מַתָּנוֹת, וְהַיִּתּוּר לַשְּׁיָרִים: <p dir="rtl">
<h3 dir="rtl" id="MK_TAMID_L3, פרק ד, פרק ד משנה ב">פרק ד - משנה ב</h3><p dir="rtl">
<small>(י)</small> וּמַנִּיחִים רֶגֶל הַשָּׁבוּר בְּרֶגֶל הָאַחֵר. אֶלָּא נוֹקְבוֹ בִּשְׁנֵי הָרַגְלַיִם וּמַנִּיחָן בָּאֻנְקְלָיוֹת דֶּרֶךְ הַנְּקָבִים. וְכָל כָּךְ לָמָּה, שֶׁלְּאַחַר שֶׁהִפְשִׁיטָהּ מְנַתְּחָהּ אֵבָר אֵבָר, וּכְשֶׁחוֹתֵךְ רֶגֶל יָמִין עֲדַיִן תְּלוּיָה הַבְּהֵמָה בָּרֶגֶל הַשְּׂמָאלִית. וְאִם הָיָה תוֹלֶה אוֹתָהּ כְּמוֹ הַטַּבָּחִים, לְאַחַר שֶׁיַּחְתֹּךְ מִמֶּנָּה רֶגֶל יָמִין תִּפֹּל הַבְּהֵמָה לָאָרֶץ לְפִי שֶׁאוֹתוֹ הָרֶגֶל תָּחוּב בָּרֶגֶל הָאַחֵר וְעַל יְדֵי כֵן תְּלוּיָה הַבְּהֵמָה. מְפָרֵשׁ: <small>(יא)</small> <B> הַכְּרָעַיִם.</B> רַגְלֵי הַבְּהֵמָה. וְעַל שֵׁם כְּרִיעָה קָרֵי לְהוּ כְּרָעַיִם. שֶׁמֵּאַחַר שֶׁהֻפְשְׁטוּ הַיָּדַיִם עַד כְּנֶגֶד הֶחָזֶה, יָכוֹל לַחְתֹּךְ כָּל אַרְבַּע רַגְלַיִם יַחַד. מְפָרֵשׁ. וְלֹא הָרַגְלַיִם כֻּלָּם שֶׁסּוֹפֵיהֶן חוֹתְכָן לְאַחַר כָּךְ כְּדִלְקַמָּן, וּלְכָךְ יִתָּכֵן לוֹמַר דְּמִיְּרֵכַיִם עַד מְקוֹם הַכְּרִיעָה קוֹרֵא כְרָעַיִם וְלֹא יוֹתֵר: <small>(יב)</small> <B> מֵרַק כוּ'.</B> כְּלוֹמַר גָּמַר הֶפְשֵׁטוֹ נֶגֶד הֶחָזֶה וְצַוָּאר וְסוֹף הַיָּדַיִם. [וְעַיֵּן בְּיוֹמָא פ"ג מ"ד]. מְפָרֵשׁ: <small>(יג)</small> <B> חָתַךְ כוּ'.</B> הוּא הַדִּין דְּקֹדֶם שֶׁיַּחְתֹּךְ הַיָּדַיִם הֲוָה לֵיהּ לַחְתֹּךְ רֶגֶל הַיְמָנִית, אֶלָּא שֶׁעֲדַיִן כֹּבֶד הַבְּהֵמָה בָּרַגְלַיִם וְהַבְּהֵמָה נִתְלֵית. וּבְכָל הַסֵּדֶר הַזֶּה אֵין שׁוּם פָּסוּק כִּי אִם סְבָרָא לְפִי מַה שֶּׁנָּכוֹן לַעֲשׂוֹת עוֹשִׂין. מְפָרֵשׁ: <small>(יד)</small> <B> חֲתָכָהּ כוּ'.</B> וַעֲדַיִן תְּלוּיָה הַבְּהֵמָה בָּרֶגֶל הַשְּׂמָאלִית: <small>(טו)</small> <B> גָּלוּי.</B> עַכְשָׁיו שֶׁנּוֹטֵל רֶגֶל הַיְמָנִית, כְּשֶׁקְּרָעוֹ נִמְצָא כֻלּוֹ גָּלוּי לְפָנָיו וְיָכוֹל לִרְאוֹת בִּפְנִים, שֶׁכְּשֶׁלֹּא הָיָה הָרֶגֶל עֲדַיִן חָתוּךְ אֲפִלּוּ אִם הָיָה קוֹרְעוֹ לֹא הָיָה מַה שֶּׁבִּפְנִים נִרְאֶה כְּמוֹ עַתָּה. מְפָרֵשׁ: <small>(טז)</small> <B> הָרֹאשׁ.</B> וְהָא דְּלֹא קָתָנֵי בֵּית הַשְּׁחִיטָה סְתָם, לְמַעוֹטֵי שְׁחִיטַת בֵּית צַוָּאר אָתְיָא, סָלְקָא דַעְתָּךְ אֲמֵינָא דִּכְמוֹ שֶׁהָרֹאשׁ מְגֻנֶּה בִּשְׁבִיל שְׁחִיטָה הָכִי נַמִּי צַוָּאר מְגֻנֶּה, קָא מַשְׁמַע לָן דְּלֹא. וְצַוָּאר כְּשֶׁהָיָה נוֹשֵׂא הָיָה הוֹפֵךְ הַחֲתָךְ אֶצְלוֹ וְאֵינוֹ נִרְאֶה. אֲבָל הָרֹאשׁ, קַרְנָיו בֵּין אֶצְבְּעוֹתָיו וְחָטְמוֹ כְּלַפֵּי זְרוֹעוֹתָיו וּבֵית שְׁחִיטָתוֹ לְמַעְלָה, הִלְכָּךְ מְכַסֶּה הַפֶּדֶר בֵּית הַשְּׁחִיטָה, וְהָכִי יָפֶה לַעֲשׂוֹת. וּשְׁחִיטַת הַצַּוָּאר אֵינוֹ מְגֻנֶּה בְּדָם כָּל כָּךְ כְּמוֹ הָרֹאשׁ. מְפָרֵשׁ: <small>(יז)</small> <B> כָּל צָרְכָּהּ.</B> וְלֹא קָבַע בָּהּ הֲדָחָה, שֶׁיֵּשׁ כֶּרֶס שֶׁיֶּשׁ בָּהּ טִנֹּפֶת הַרְבֵּה וְיֵשׁ שֶׁאֵין בָּהּ כָּל כָּךְ. מְפָרֵשׁ: <p dir="rtl">
<h3 dir="rtl" id="MK_TAMID_L3, פרק ד, פרק ד משנה ג">פרק ד - משנה ג</h3><p dir="rtl">
<small>(יח)</small> <B> הַסַּכִּין כוּ'.</B> וְעַד עַכְשָׁיו לֹא הָיָה לוֹ צֹרֶךְ לַסַּכִּין לֹא בִּנְטִילַת הַפֶּדֶר וְלֹא בִּנְטִילַת הַקְּרָבַיִם, שֶׁזֶּהוּ דָבָר שֶׁנּוֹטְלִין וּמַפְרִידִין בְּלֹא סַכִּין. מְפָרֵשׁ: <small>(יט)</small> שֶׁכְּשֶׁחוֹתְכִים אֶת הַכָּבֵד וּמַפְרִידִין אוֹתוֹ מִמְּקוֹמוֹ נִשְׁאָר מְעַט כָּבֵד מִן הָעֹקֶץ אֵצֶל הַכְּלָיוֹת, וְלֹא הָיָה מְזִיזָהּ מִמְּקוֹמָהּ. מְפָרֵשׁ. וְאֶצְבַּע לְשׁוֹן נְקֵבָה: <small>(כ)</small> <B> הֶחָזֶה.</B> לְפִי שֶׁהֶחָזֶה עַל הַדְּפָנוֹת כְּמוֹ אֹהֶל, וּכְשֶׁנּוֹטֵל אֶת הֶחָזֶה מִשָּׁם הָוֵי כְמוֹ שֶׁנּוֹקֵב בַּבְּהֵמָה, שֶׁהֶחָזֶה קָצָר בְּרָחְבּוֹ וְדוֹמֶה הַמָּקוֹם לְאַחַר נְטִילָתוֹ כְּחַלּוֹן. מְפָרֵשׁ: <small>(כא)</small> <B> עַד כוּ'.</B> נֻסַּח אַחֵר עִם הַשִּׁדְרָה. וּפֵרֵשׁ הַמְפָרֵשׁ אֵצֶל הַשִּׁדְרָה חוֹתֵךְ וְלֹא הָיָה נוֹגֵעַ בַּשִּׁדְרָה, שֶׁהַשִּׁדְרָה הָיָה מַנִּיחַ עִם הַדֹּפֶן הַשְּׂמָאלִי, לְפִי שֶׁבְּזֶה הַדֹּפֶן הָיָה תוֹלֶה הַכָּבֵד, וְלֹא הָיָה חוֹתֵךְ הַשִּׁדְרָה עִמּוֹ שֶׁלֹּא יְהֵא כָּבְדָהּ הַרְבֵּה: <small>(כב)</small> <B> רַכּוֹת.</B> אֵצֶל הֶחָזֶה. כְּלוֹמַר הָיָה חוֹתֵךְ וְיוֹרֵד עַד שֶׁיְּהֵא מַגִּיעַ לְאוֹתָן צְלָעוֹת. וְגַם לְמַעְלָה אֵצֶל הָעֹקֶץ הָיָה מַנִּיחַ שְׁתֵּי הַצְּלָעוֹת, וּלְקַמָּן מְפָרֵשׁ כְּשֶׁיְּפָרֵשׁ דֹּפֶן הַשְּׂמָאלִי כוּ'. מְפָרֵשׁ: <small>(כג)</small> <B> שְׁתֵּי כוּ'.</B> שְׁתֵּי צְלָעוֹת הִנִּיחַ בּוֹ כְּבָר כְּשֶׁחָתַךְ הַדֹּפֶן הַיְמָנִי, וְעַכְשָׁיו הִנִּיחַ בּוֹ עוֹד שְׁתַּיִם מִצַּד אַחֵר, וְזֶהוּ אוֹתָן צְלָעוֹת שֶׁהֵן מִדֹּפֶן אֵצֶל חָזֶה, וַעֲדַיִן לֹא חָתַךְ דֹּפֶן הַשְּׂמָאלִי. לְכָךְ שַׁיָּךְ לוֹמַר וְהִנִּיחַ בָּהּ, שֶׁעֲדַיִן הֵן מְחֻבָּרִין לַדֹּפֶן. מְפָרֵשׁ: <small>(כד)</small> <B> בָּהּ.</B> כָּתַב הַמְפָרֵשׁ דְּלֹא גָרְסִינַן בָּהּ. אֶלָּא וְהִנִּיחַ [אֵצֶל הָעֹקֶץ] שְׁתַּיִם דְּהַיְנוּ לְמַעְלָה וּשְׁתַּיִם מִלְּמַטָּה אֵצֶל הֶחָזֶה וְהִנִּיחָן בִּמְקוֹמָן וְלֹא חָתַךְ עִם הַדֹּפֶן, וְכֵן הִנִּיחַ בַּחֲבֶרְתָּהּ שְׁתַּיִם לְמַעְלָה אֵצֶל הָעֹקֶץ. וּלְפִי שֶׁלֹּא פֵרֵשׁ לְךָ לְמַעְלָה שְׁתֵּי צְלָעוֹת לְמַעְלָה בִּנְטִילַת דֹּפֶן יָמִין פֵּרְשׁוֹ כָאן נִמְצָא מַנִּיחַ כוּ': <small>(כה)</small> <B> שֶׁהַכָּבֵד כוּ'.</B> וּבִשְׁבִיל שֶׁהַכָּבֵד לָאו מִן הַדֹּפֶן הוּא וְאֵינוֹ בִכְלָלָהּ אֶלָּא תָלוּי בָהּ, לְכָךְ נִקְרֵאת גְּדוֹלָה. מְפָרֵשׁ: <small>(כו)</small> <B> חוֹתְכוֹ.</B> אֵצֶל רֶגֶל הַשְּׂמָאלִי שֶׁעֲדַיִן תְּלוּיָה הַבְּהֵמָה בוֹ. מְפָרֵשׁ: <small>(כז)</small> <B> וּשְׁתֵּי כוּ'.</B> וְכֵן שְׁתֵּי צְלָעוֹת מִכָּאן וּשְׁתַּיִם מִכָּאן. וּלְפִי שֶׁאוֹתָן צְלָעוֹת מִקְרוּ כַּנְפֵי הָעֹקֶץ, לֹא חָשׁ לְפָרֵשׁ שְׁתֵּי צְלָעוֹת כוּ': <small>(כח)</small> <B> הַשְּׂמָאלִי.</B> שֶׁנִּשְׁאָר יְחִידִי, שֶׁכָּל הַבְּהֵמָה מְנֻתַּחַת לְאֵבָרִים מִלְּבַד זֶה הָרֶגֶל שֶׁנִּשְׁאָר עֲדַיִן בָּאֻנְקְלִי. מְפָרֵשׁ: <small>(כט)</small> <B> בֵּין כוּ'.</B> וְהַאי דְּלֹא פֵרֵשׁ וּבֵית עוֹרָהּ לַחוּץ, הַיְנוּ טַעֲמָא דִּשְׁתֵּי צַלְעוֹתֶיהָ מֻנָּחִים בֵּין אֶצְבְּעוֹתָיו, אִם כֵּן הָוֵי בֵית עוֹרָהּ לַחוּץ, אֲבָל גַּבֵּי דְפָנוֹת לֹא פֵרֵשׁ לְךָ כְּלוּם [הֵיאַךְ נוֹשְׂאָן], וְהָיָה יָכוֹל לִשָּׁא דְפָנוֹת עַל פַּס יָדוֹ, לְכָךְ פֵּרֵשׁ בֵּית עוֹרָהּ לַחוּץ. מְפָרֵשׁ: <small>(ל)</small> לְפִי שֶׁאֵין מְחֻבָּרִים יַחַד צָרִיךְ לִתְּנֵם בִּכְלִי. מְפָרֵשׁ. וְיוֹתֵר נִרְאֶה פֵרוּשׁ הָרַמְבַּ"ם, בָּזָךְ, קְעָרָה: <small>(לא)</small> וְכָךְ הָיָה נַמִּי סֵדֶר הַקְרָבָתָן, הַחֲבִתִּין קוֹדְמִים לַנְּסָכִים, מֵהַאי טַעֲמָא דִּשְׁנֵיהֶן הֵם מִנְחָה. וְנִרְאֶה לִי דְּפֵרְשָׁן צָרִיךְ לוֹמַר סִדְּרָן: <small>(לב)</small> וְאִם הָיוּ קְרוֹבִין לַמִּזְבֵּחַ לֹא תֵרָאֶה הוֹלָכָה. מְפָרֵשׁ: <small>(לג)</small> <B> שְׁמַע.</B> וּלְאַחַר קְרִיאַת שְׁמַע יַקְטִירוּ אֶת הַקְּטֹרֶת, וְהָכִי נָכוֹן הַדָּבָר שֶׁיִּתְפַּלְּלוּ קֹדֶם שֶׁיַּקְטִירוּ שׁוּם הַקְטָרָה, וְיַעַל קָרְבָּנָם לְרֵיחַ נִיחֹחַ. מְפָרֵשׁ: <p dir="rtl">
<h2 dir="rtl" id="MK_TAMID_L3, פרק ה">פרק ה</h2><p dir="rtl">
<h3 dir="rtl" id="MK_TAMID_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> עִקַּר הַדָּת וְרֵאשִׁיתוֹ. הָרַמְבַּ"ם: <small>(ב)</small> <B> אֶת הָעָם.</B> עִם הָעָם. וַעֲבוֹדָה, בִּשְׁבִיל עֲבוֹדָה שֶׁעָשׂוּ הָיוּ מְבָרְכִין אַחֲרֶיהָ רְצֵה כוּ' בָּרוּךְ הַמְקַבֵּל עֲבוֹדַת עַמּוֹ יִשְׂרָאֵל בְּרָצוֹן. אִי נַמִּי שֶׁאוֹתְךָ לְבַדְּךָ בְּיִרְאָה נַעֲבֹד. וּבִרְכַּת כֹּהֲנִים, לְבָרֵךְ אֶת הָעָם. רַשִׁ"י: <small>(ג)</small> וְהָרַמְבַּ"ם בִּמְקוֹם בִּרְכַּת כֹּהֲנִים כָּתַב שִׂים שָׁלוֹם. וְעַיֵּן תּוֹסְפוֹת יוֹם טוֹב: <small>(ד)</small> הַתּוֹסָפוֹת הִקְשׁוּ, מַאי בְּרָכָה הִיא הוֹאִיל וְלֵית בָּהּ לֹא שֵׁם וְלֹא מַלְכוּת, כְּלוֹמַר דְּבַגְּמָרָא אָמְרִינַן דְּכָל בְּרָכָה שֶׁאֵין בָּהּ שֵׁם וּמַלְכוּת אֵינָהּ בְּרָכָה:<p dir="rtl">
<h3 dir="rtl" id="MK_TAMID_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ה)</small> <B>הוּא כוּ'.</B> סְבִירָא לֵיהּ מְקוֹם שְׁכִינָה לָאו אֹרַח אַרְעָא. גְּמָרָא. וְלֹא דָמִי לְמִשְׁנָה ו' פֶּרֶק ה' דִּפְסָחִים עַיֵּן שָׁם, מִשּׁוּם דְּהָתָם מוֹשִׁיט לַחֲבֵרוֹ וְחוֹזֵר וּמְקַבֵּל, אֲבָל הָכָא שֶׁמּוֹלִיךְ עַד לַכֶּבֶשׁ וְהוֹלֵךְ לוֹ, וַדַּאי לָאו אֹרַח אַרְעָא. תּוֹסָפוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_TAMID_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ו)</small> וּבִלְשׁוֹן תּוֹרָה נִקְרֵאת מִגְבַּעַת, וְהַכֹּל חֲדָא: <p dir="rtl">
<h3 dir="rtl" id="MK_TAMID_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ז)</small> <B>הַכַּף.</B> כִּדְאַשְׁכְּחַן בַּנְּשִׂיאִים כַּף אַחַת מְלֵאָה קְטֹרֶת. גְּמָרָא: <small>(ח)</small> <B> גָּדוֹל.</B> וְאַף עַל פִּי שֶׁבַּתַּרְקָב עַצְמוֹ לֹא שַׁיָךְ לוֹמַר גָּדוֹל דְּהָא עַל שֵׁם מִדָּתוֹ נִקְרָא תַרְקָב, הָכָא קוֹרֵהוּ גָדוֹל בְּעֵרֶךְ הַדִּמְיוֹן שֶׁאֵלָיו נִדְמֶה הַכַּף, וְהַכַּף מַחֲזִיק שְׁלֹשָׁה קַבִּין, וְהַטֶּנִי שֶׁנִּדְמֶה גַם כֵּן לַתַּרְקָב אֵינוֹ מַחֲזִיק אֶלָּא קַבַּיִם וָחֵצִי: <small>(ט)</small> <B> בְּתוֹכוֹ.</B> וּבַמִּקְרָא כַּף אַחַת. וְאָמַר הָרַב אַבְרָהָם בֶּן עֶזְרָא, כָּל שֶׁאֵין בּוֹ רוּחַ חַיִּים, זָכְרֵהוּ וְנָקְבֵהוּ: <small>(י)</small> וְקַשְׁיָא לִי מִדִּתְנַן בְּמִשְׁנָה ב' פֶּרֶק ז' וְכַף וְכִסּוּיָהּ. וְיֶשׁ לוֹמַר שֶׁכְּשֶׁנָּתַן הַכַּף לַחֲבֵרוֹ כְּדִתְנַן בְּפֶרֶק ו' מִשְׁנָה ג' שֶׁהָיָה נוֹתֵן לוֹ גַם כֵּן כְּסוּי הַבָּזָךְ: <p dir="rtl">
<h3 dir="rtl" id="MK_TAMID_L3, פרק ה, פרק ה משנה ה">פרק ה - משנה ה</h3><p dir="rtl">
<small>(יא)</small> הָכִי תָנֵי רַבִּי יְהוּדָה בְּיוֹמָא דַּף כ"ה עָמוּד ב', וּכְלוֹמַר שֶׁכָּךְ רָגִיל לוֹמַר לָזֶה שֶׁעִמּוֹ. אֲבָל אִם יִרְצֶה לוֹמַר לְאַחֵר אוֹ שֶׁיִּרְצֶה לַעֲשׂוֹת הַכֹּל לְבַדּוֹ כִּדְאַשְׁכְּחָן בְּכֹהֵן גָּדוֹל בְּיוֹם הַכִּפּוּרִים, הָרְשׁוּת בְּיָדוֹ. הָכִי פֵּרְשׁוּ בַתּוֹסָפוֹת. אֶלָּא שֶׁדַּעְתָּם דְּרַבָּנָן פְּלִיגֵי עֲלֵיהּ בְּהָא דְלָא סְבִירָא לְהוּ דִּבְדַעַת כֹּהֵן תַּלְיָא מִלְּתָא. וּמִיהוּ מוֹדוּ דְּאֵין חוֹזְרִין וּמְפִיסִין אֶלָּא דְּהָעוֹמֵד לִימִינוֹ זוֹכֶה מִכֹּחַ פַּיִס. וְעַיֵּן תּוֹסְפוֹת יוֹם טוֹב: <small>(יב)</small> כְּתַנָּא קַמָּא דְּמִשְׁנָה ד' פֶּרֶק ד' דְּיוֹמָא: <small>(יג)</small> כְּלוֹמַר, לְאַחַר שֶׁיָּרַד וְלֹא בְּעוֹדוֹ עַל הַמִּזְבֵּחַ אַחַר שֶׁחָתָה כוּ' כְּדֵי שֶׁתְּהֵא מְלֵאָה וְלֹא יִתְפַּזֵּר בִּירִידָתוֹ בְּשִׁפּוּע הַכֶּבֶשׁ: <small>(יד)</small> וְאַף עַל פִּי שֶׁמִּן הַתּוֹרָה אֵין אִסּוּר בְּכִבּוּי אֶלָּא כְשֶׁמִּתְכַּוֵּן לַעֲשׂוֹת פֶּחָם, יֵשׁ לוֹמַר דְּהָכָא כֵיוָן דְּאֶפְשָׁר בְּלֹא כִבּוּי לֹא הִתִּירוּ הַשְּׁבוּת: <small>(טו)</small> לֹא דָק לְמִכְתַּב אַלִּיבָּא דְהִלְכָתָא, דַּהֲלָכָה כְּרַבִּי עֲקִיבָא שֶׁאוֹמֵר בַּמִּשְׁנָה דְּסוֹף עֵרוּבִין שֶׁאַף מִן הָעֲזָרָה מוֹצִיאִין בְּמָקוֹם שֶׁחַיָּבִים עַל זְדוֹנוֹ כָרֵת כוּ': <small>(טז)</small> לֹא דָק כְּלָל, שֶׁזֶּה אַף דְּלֹא כְרַבִּי שִׁמְעוֹן בֶּן נַנָּס דְּפָלֵיג אַדְּרַבִּי עֲקִיבָא, דְּהָא תְנַן הָתָם דְּמוֹדֶה אַף בְּמִבֵּין הָאוּלָם וְלַמִּזְבֵּחַ: <p dir="rtl">
<h3 dir="rtl" id="MK_TAMID_L3, פרק ה, פרק ה משנה ו">פרק ה - משנה ו</h3><p dir="rtl">
<small>(יז)</small> <B>הַמַּגְרֵפָה.</B> וְהָיָה לָהּ קוֹל גָּדוֹל. וְלֹא יִתָּכֵן לוֹמַר שֶׁהִיא הַמַּגְרֵפָה דְּמִשְׁנָה ח' פֶּרֶק ג' שֶׁהָיָה כְּלִי שִׁיר חָשׁוּב וְיִזְרְקֵהוּ, שֶׁאִי אֶפְשָׁר שֶׁלֹּא יִשָּׁבְרוּ קָנֶיהָ. וְגַם מַגְרֵפָה שֶׁגּוֹרְפִין בָּהּ הַדֶּשֶׁן אִי אֶפְשָׁר לוֹמַר, שֶׁהֲרֵי אֵין לָהּ קוֹל. אֲבָל הָיָה זֶה בְּלִי סָפֵק כְּלִי שְׁלִישִׁי שֶׁמַּשְׁמִיעַ קוֹל וְהָיָה גַם צוּרָתוֹ כְּצוּרַת מַגְרֵפָה: <small>(יח)</small> פְּלֻגְתָּא דְאָמוֹרָאֵי בִּפְסָחִים דַּף פ"ב. וְשָׁם פֵּרֵשׁ רַשִׁ"י טְמֵאִים שֶׁל בֵּית אָב. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MK_TAMID_L3, פרק ו">פרק ו</h2><p dir="rtl">
<h3 dir="rtl" id="MK_TAMID_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B> בְּדִשּׁוּן כוּ'.</B> וּכְפִי הַסֵּדֶר הַשָּׁנוּי בְּמִשְׁנָתֵנוּ שְׁנֵיהֶם הִקְדִּימוּ לִכָּנֵס וְלָצֵאת קֹדֶם שֶׁיַּקְטִיר הַמַּקְטִיר. וּכְבָר כָּתַבְתִּי בְּסוֹף פֶּרֶק ג' דְּאָתְיָא כְּאַבָּא שָׁאוּל. אֲבָל לְרַבָּנָן, לְאַחַר שֶׁהִקְטִיר נִכְנָס זֶה שֶׁזָּכָה בְּדִשּׁוּן הַמְּנוֹרָה וּמֵיטִיב שְׁתֵּי הַנֵּרוֹת. וְכֵן כָּתַב הָרַמְבַּ"ם, וּמְסַיֵּם וְיוֹצֵא זֶה שֶׁהִקְטִיר עִם מְדַשֵּׁן הַמְּנוֹרָה: <small>(ב)</small> וְלֹא דָיֵק, דְּאַחַר זְרִיקָה הוּא שֶׁהָיְתָה כְּנִיסָה זוֹ: <small>(ג)</small> לָאו דַּוְקָא, דְּהָא בְּסוֹף פֶּרֶק ג' תְּנַן וּמַדְלִיקָן מִן הַדּוֹלְקִים, וּפֵרֵשׁ הָרַ"ב וְאִם אֵין הַנֵּרוֹת דּוֹלְקִין מַדְלִיקָן מִמִּזְבַּח הָעוֹלָה, שְׁמַע מִנַּהּ דְּכִי יֵשׁ דּוֹלְקִין שַׁפִּיר טְפֵי לְמִדְלְקִינְהוּ מִנַּיְהוּ. וְלֹא בָא לוֹמַר אֶלָּא שֶׁאֵין מַדְלִיקִין בְּשׁוּם אֵשׁ אַחֵר שֶׁבַּמִּקְדָּשׁ, וְלֹא לְמַעוֹטֵי נֵרוֹת דִּמְנוֹרָה אִם יֵשׁ בָּהֶם דּוֹלְקִין. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_TAMID_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ד)</small> <B> בְּחָפְנָיו.</B> וּמִשְׁתַּחֲוֶה וְיוֹצֵא. הָרַמְבַּ"ם: <small>(ה)</small> פֵּרוּשׁ לְפֵרוּשׁוֹ, שֶׁהָיָה שׁוֹפְכוֹ לְצַד מַעֲרָב, וְאַף עַל פִּי שֶׁרֹב מִן הַקְּטֹרֶת נִשְׁפָּךְ בִּשְׁפִיכָה שֶׁל צַד מַעֲרָב, מִכָּל מָקוֹם אֵרַע שֶׁנִּתְפַּזֵּר לְצַד עַצְמוֹ, וְהָיָה גוֹרְרוֹ מַה שֶּׁנִּתְפַּזֵּר לְצִדּוֹ וְצוֹבְרוֹ גַם כֵּן לְצִבּוּר הַשְּׁפִיכָה, וְעַל יְדֵי שֶׁנַּעֲשָׂה הַכֹּל צָבוּר נִשְׁתַּהָה הֶעָשָׁן מִלָּבֹא. וְלִישְׁנָא דִמְרַדֵּד לֹא מַשְׁמַע כֵן, דְּלֹא דָמִי לִמְרַדְּדָן דִּלְעֵיל. וּבְיוֹמָא פֵּרֵשׁ רַשִׁ"י, צוֹבֵר חוּצָה לוֹ לְצַד מַעֲרָב וְהוֹלֵךְ וּמוֹשֵׁךְ יָדוֹ אֵלָיו וְצוֹבֵר תָּמִיד בִּמְשִׁיכָה, וְלֹא יַתְחִיל לִצְבֹּר שֶׁלְּפָנָיו שֶׁמָּא יִכָּוֶה כְּשֶׁיִּפְשֹׁט זְרוֹעוֹ וְיִמְשֹׁךְ חוּצָה לוֹ: <small>(ו)</small> <B> פָּרְשׁוּ.</B> לְשׁוֹן הָרַמְבַּ"ם, וְאַחַר שֶׁאוֹמֵר, יִפְרְשׁוּ כָּל הָעָם: <p dir="rtl">
<h2 dir="rtl" id="MK_TAMID_L3, פרק ז">פרק ז</h2><p dir="rtl">
<h3 dir="rtl" id="MK_TAMID_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> דְּהָא דִכְתִיב וְאַל יָבֹא בְּכָל עֵת אֶל הַקֹּדֶשׁ [וַיִּקְרָא טז], דָּרְשִׁינַן בִּמְנָחוֹת דְּקֹדֶשׁ הוּא הַהֵיכָל בְּאַל יָבֹא, וְאֶל מִבֵּית לַפָּרֹכֶת כוּ' בְּמִיתָה. וּמִלְּשׁוֹן הָרַ"ב מַשְׁמַע דְּכָל הִשְׁתַּחֲוָיָה שָׁרְיָא וְלֹא הַוְיָא שֶׁלֹּא לְצֹרֶךְ. וְעַיֵּן תּוֹסְפוֹת יוֹם טוֹב: <small>(ב)</small> <B> שֶׁשָּׁמַע כוּ'.</B> עַל יְדֵי פַעֲמוֹנֵי זָהָב שֶׁבְּשׁוּלֵי הַמְּעִיל: <small>(ג)</small> <B> יוֹצֵא.</B> פֵּרוּשׁ, יוֹצֵא מִמְּקוֹמוֹ בַּאֲשֶׁר הוּא שָׁם וְרוֹצֶה לִכָּנֵס לַהֵיכָל, קָדַם הוּא וְהִגְבִּיהַּ כוּ'. אֲבָל הָרַמְבַּ"ם הֶעְתִּיק כוּ' וְיִכָּנֵס לַהֵיכָל וְיִשְׁתַּחֲוֶה וְכֵיוָן שֶׁיִּשְׁמַע הַסְּגָן קוֹל רַגְלָיו שֶׁל כֹּהֵן גָּדוֹל שֶׁהוּא יוֹצֵא מַגְבִּיהַּ לוֹ אֶת הַפָּרֹכֶת. נִרְאֶה דְּשֶׁהוּא יוֹצֵא הַיְנוּ מֵהַהֵיכָל כוּ'. וְקָשֶׁה, דְּלָמָּה לֹא מַגְבִּיהַּ נַמִּי בִּכְנִיסָתוֹ לְשָׁם. וְנִרְאֶה לִי שֶׁהָיָה הַפָּרֹכֶת כָּל הַיּוֹם מֻגְבָּהּ וְעוֹמֵד עַל יְדֵי קְשָׁרִים וִיתֵרוֹת לִכָּנֵס וְלָצֵאת הַכֹּהֲנִים הַצְּרִיכִים לַעֲבוֹדַת מְנוֹרָה וּמִזְבֵּחַ פְּנִימִי, אֶלָּא שֶׁכְּשֶׁנִּכְנָס הַכֹּהֵן גָּדוֹל הָיוּ מְסִירִים הַפָּרֹכֶת מֵהַקְּשָׁרִים וִיתֵרוֹת כְּדֵי שֶׁיְּהֵא נִתְלֶה עַל עָמְדוֹ, וְכָבוֹד גָּדוֹל נַעֲשָׂה לוֹ לַכֹּהֵן גָּדוֹל בָּזֶה לְהַצְנִיעַ אַחֲרָיו הַקֹּדֶשׁ כְּאִלּוּ מִתְיַחֵד שָׁם עִם הַשּׁוֹכֵן בַּבַּיִת בָּרוּךְ הוּא, וּלְפִיכָךְ אַחַר שֶׁחָזַר וְרָצָה לָצֵאת הֻצְרָךְ לְהַגְבִּיהַּ, וְלֹא כֵן בִּשְׁעַת כְּנִיסָתוֹ. כֵּן נִרְאֶה לִי: <p dir="rtl">
<h3 dir="rtl" id="MK_TAMID_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ד)</small> לְשׁוֹן הָרַמְבַּ"ם, רוֹמֵז אֶל כָּל הַכֹּהֲנִים שֶׁקָּרְאוּ בְּלִשְׁכַּת הַגָּזִית וְאַחַר כָּךְ עָשׂוּ מִן הָעֲבוֹדוֹת מַה שֶּׁעָשׂוּ: <small>(ה)</small> שֶׁזָּכַר אוֹתָם וְאָמַר שֶׁגָּמְרוּ עֲבוֹדָתָן תְּחִלָּה וְעָמְדוּ עַל מַעֲלוֹת הָאוּלָם קֹדֶם שֶׁיַּגִּיעוּ שְׁאָר אֲחֵיהֶם הָעוֹסְקִים בְּהַעֲלָאַת אֵבְרֵי הַתָּמִיד. הָרַמְבַּ"ם. וְכֵן כָּתַב בְּחִבּוּרוֹ שֶׁאַחַר שֶׁמַּעֲלִין הָאֵבָרִין לַמִּזְבֵּחַ מַתְחִילִין אֵלּוּ שֶׁעַל מַעֲלוֹת הָאוּלָם וּמְבָרְכִין בִּרְכַּת כֹּהֲנִים וְכוּ': <p dir="rtl">
<h3 dir="rtl" id="MK_TAMID_L3, פרק ז, פרק ז משנה ג">פרק ז - משנה ג</h3><p dir="rtl">
<small>(ו)</small> <B> לְהַקְטִיר.</B> עַל שֵׁם שֶׁעוֹלֶה קִטּוּר וְתִמְרוֹת עָשָׁן מִן הַחֲלָבִים וְהָאֵבָרִים קָרֵי לְהוּ בִּלְשׁוֹן הַקְטָרָה. עַיֵּן תּוֹסְפוֹת יוֹם טוֹב: <small>(ז)</small> דְּאִלּוּ סְמִיכָה דִקְרָא לֹא אַשְׁכְּחַן אֶלָּא בְּחַיִּים וְלֹא בִשְׁחוּטִין: <small>(ח)</small> <B>הַשֵּׁנִי כוּ'.</B> הַאי נַמִּי מִשּׁוּם יְקָרָא דְכֹהֵן גָּדוֹל, וּכְעֵין קְרִיאַת כֹּהֵן גָּדוֹל בְּיוֹם הַכִּפּוּרִים: <small>(ט)</small> <B> לְנַסֵּךְ.</B> הוּא הַדִּין לַהַעֲלָאַת סֹלֶת וְהַקְטָרַת הַחֲבִתִּין, אֶלָּא דְּלֹא תָנֵי אֶלָּא אֵלּוּ שֶׁנִּתְחַדֵּשׁ בָּהֶם דָּבָר בְּכֹהֵן גָּדוֹל: <small>(י)</small> שֶׁאֵין אוֹמְרִים שִׁירָה אֶלָּא עַל הַיַּיִן, כִּדְיָלֵיף בַּגְּמָרָא מִקְּרָא. וּפֵרְשׁוּ הַתּוֹסָפוֹת, אֵין אוֹמְרִים שִׁירָה עַל שׁוּם אֲכִילַת מִזְבֵּחַ, כְּגוֹן זְרִיקַת דָּמִים וְנִסּוּךְ הַמַּיִם, כִּי אִם עַל הַיַּיִן. אֲבָל וַדַּאי מָצִינוּ שִׁירָה בְּלֹא יַיִן, כְּגוֹן הַלֵּל בִּשְׁחִיטַת פְּסָחִים: <small>(יא)</small> <B> תָּקְעוּ.</B> לְפִי שֶׁאֶפְשָׁר לָאָדָם שֶׁלֹּא יִרְאֶה הֲנָפַת הַסּוּדָרִים כְּשֶׁיִּפְנֶה לִבּוֹ לְדָבָר אַחֵר, וְאִי נַמִּי כְּשֶׁהָיוּ בְתוֹךְ הַלְּשָׁכוֹת אוֹ בְהַר הַבַּיִת לֹא בָעֲזָרָה, אֲבָל קוֹל הַתְּקִיעוֹת אִי אֶפְשָׁר שֶׁלֹּא יִשְׁמָעֵם, וּלְפִיכָךְ תָּקְעוּ כְּדֵי שֶׁיִּפְנוּ לִרְאוֹת בַּהֲנָפַת הַסּוּדָרִים. נִרְאֶה לִי: <small>(יב)</small> <B> בַּצֶּלְצָל.</B> כְּלֵי זֶמֶר אֲחֵרִים הָיוּ גַם כֵּן שָׁם, אֶלָּא שֶׁזֶּה הָיָה כְּלִי זֶמֶר מְיֻחָד שֶׁאֵין שָׁם אֶלָּא הוּא, וְקוֹל גָּדוֹל הָיָה לוֹ וְהוּא הַמַּתְחִיל, וּמְמֻנֶּה מְיֻחָד הָיָה לוֹ: <small>(יג)</small> וּבְמִשְׁנָה ה' פֶּרֶק ה' דְּסֻכָּה כָּתַב הָרַ"ב, שֶׁבַּשִּׁיר הָיוּ שְׁלֹשָׁה פְּרָקִים שֶׁמַּפְסִיקִים בּוֹ, וּמַשְׁמַע דְּלֹא קָחֲשִׁיב לְהָנָךְ דְּהָכָא כוּ', יֵשׁ לוֹמַר מִשּׁוּם דְּאֶפְשָׁר בְּלֹא הֵם עַל יְדֵי הַסּוּדָרִים כוּ'. אִי נַמִּי, תַּנָּאֵי נִינְהוּ. עַיֵּן תּוֹסְפוֹת יוֹם טוֹב: <small>(יד)</small> <B> הָעָם.</B> כָּל הָעָם שֶׁבָּעֲזָרָה: <p dir="rtl">
<h3 dir="rtl" id="MK_TAMID_L3, פרק ז, פרק ז משנה ד">פרק ז - משנה ד</h3><p dir="rtl">
<small>(טו)</small> <B> לַה' כוּ'.</B> כָּל הַמִּזְמוֹר. רַשִׁ"י: <small>(טז)</small> וְנִתְעַלָּה וְיָשַׁב בַּמָּרוֹם דֻּגְמַת שָׁכְנוֹ בְּעִירוֹ וְהַר קָדְשׁוֹ. רַשִׁ"י: <small>(יז)</small> וּלְשׁוֹן הָרַמְבַּ"ם, שֶׁעָלֶיהָ יִהְיֶה הַדִּין וְהַדַּיָּנִין. עַד כָּאן. וְאַסֵּיפָא דִקְרָא קָיְמֵי, בְּקֶרֶב אֱלֹהִים יִשְׁפֹּט. וּבַגְּמָרָא דְרֹאשׁ הַשָּׁנָה שָׁם, עַל שׁוּם שֶׁגִּלָּה אֶרֶץ בְּחָכְמָתוֹ וְהֵכִין תֵּבֵל לַעֲדָתוֹ. פֵּרֵשׁ רַשִׁ"י שֶׁגִּלָּה אֶרֶץ מְקוֹם מַצַּב עֲדָתוֹ: <small>(יח)</small> <B> לְחַיֵּי.</B> וְהָרַ"ב הֶעְתִּיק לְחֵי הָעוֹלָמִים. וּשְׁנֵיהֶם צָדְקוּ יַחְדָּיו. שֶׁאִם אַתָּה אוֹמֵר לְחַיֵּי הָעוֹלָמִים, הַכַּוָּנָה לַהַשֵּׁם יִתְבָּרַךְ שֶׁהוּא חַיֵּי הָעוֹלָמִים כֻּלָּם, כָּעִנְיָן שֶׁנֶּאֱמַר וְאַתָּה מְחַיֶּה אֶת כֻּלָּם. וַאֲפִלּוּ אִם תֹּאמַר חַיֵּי הָעוֹלָם הוּא נָכוֹן, כִּי הוּא סָמוּךְ מִשֵּׁם חַיִּים שֶׁלֹּא נִמְצָא נִפְרָד בִּלְשׁוֹן הַקֹּדֶשׁ. וּכְשֶׁאַתָּה אוֹמֵר חֵי הָעוֹלָמִים גַּם כֵּן נָכוֹן, וְתִהְיֶה הַקְּרִיאָה חֵי בְּצֵירֵ"י, כָּעִנְיָן שֶׁנֶּאֱמַר וַיִּשָּׁבַע בְּחֵי הָעוֹלָם [דָּנִיאֵל יב], שֶׁהוּא סָמוּךְ, וְיִהְיֶה עִנְיָנוֹ חַיִּים שֶׁל הָעוֹלָמִים וְהוּא הַשֵּׁם יִתְבָּרַךְ שֶׁהוּא חִיּוּתוֹ שֶׁל עוֹלָם כָּאָמוּר. מַה שֶּׁאֵין כֵּן חַי בְפַתָּ"ח, שֶׁאֵינוֹ סָמוּךְ, יִהְיֶה עִנְיָנוֹ הָעוֹלָם שֶׁהוּא חַי, וְאֵין הָעוֹלָם עַצְמוֹ חַי עַל צַד הָאֱמֶת. כֵּן כָּתַב הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(יט)</small> לַאֲפוֹקֵי מִמַּאן דְּאָמַר תְּרֵי חֲרוּב, שֶׁנֶּאֱמַר [הוֹשֵׁעַ ו] יְחַיֵּינוּ מִיֹּמַיִם. גְּמָרָא: <p dir="rtl">
