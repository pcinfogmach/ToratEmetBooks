
<h2 dir="rtl" id="MK_MIDOT_L3, פרק א">פרק א</h2><p dir="rtl">
<h3 dir="rtl" id="MK_MIDOT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> הָרַמְבַּ"ם. וְאֵין נִרְאִין דִּבְרֵי הַמְפָרֵשׁ דְּמַסֶּכֶת תָּמִיד שֶׁכָּתַב שֶׁיִּהְיוּ שׁוֹמְרִים יוֹם וְלַיְלָה: <small>(ב)</small> <B> אַבְטִינָס.</B> עַיֵּן מַה שֶּׁכָּתַבְתִּי בְּסוֹף מְכִילְתִּין עַל לִשְׁכַּת הָעֵץ, וְתִמְצָא מְקוֹם לִשְׁכָּה זוֹ: <small>(ג)</small> פֶּרֶק א' פָּסוּק כ"ו. וּבְסוֹף פִּרְקִין כָּתַב הָרַ"ב עוֹד, שֶׁגַּם בַּמְּקוֹמוֹת שֶׁשָּׁמְרוּ הַכֹּהֲנִים הָיוּ הַלְוִיִּם גַּם כֵּן מְשַׁמְּרִים: <small>(ד)</small> <B> פִּנּוֹתָיו.</B> אנגל"ש. לַמָּקוֹם שֶׁכָּלָה הַחוֹמָה וּמַתְחֶלֶת חוֹמָה. מְפָרֵשׁ: <small>(ה)</small> דִּתְרֵי מִנַּיְהוּ לֹא צְרִיכֵי שִׁמּוּר. גְּמָרָא. לְפִי שֶׁהָיוּ תְּכוּפִין לִשְׁאָר הַשְּׁעָרִים. הָרַ"ר שְׁמַעְיָה: <small>(ו)</small> וּמִבַּחוּץ דְּקָתָנֵי כְּלוֹמַר וְאֵלּוּ וָאֵלּוּ מִבַּחוּץ. הָרַ"שׁ: <small>(ז)</small> <B> הַכַּפֹּרֶת.</B> בֵּית קָדְשֵׁי קָדָשִׁים נִקְרָא בֵּית הַכַּפֹּרֶת. עָרוּךְ. וְכֵן בַּכָּתוּב [דִּבְרֵי הַיָּמִים א כה]. וְעַל שֵׁם שֶׁשָּׁם הַכַּפֹּרֶת בַּכְּרוּבִים לְתַבְנִית הַמֶּרְכָּבָה: <p dir="rtl">
<h3 dir="rtl" id="MK_MIDOT_L3, פרק א, פרק א משנה ב">פרק א - משנה ב</h3><p dir="rtl">
<small>(ח)</small> <B> מְחַזֵּר.</B> בְּכָל לַיְלָה וְלַיְלָה עַל כָּל מִשְׁמָר וּמִשְׁמָר. וְהָיָה לוֹ מַפְתְּחוֹת הַר הַבַּיִת. מְפָרֵשׁ. וּרְצוֹנוֹ לוֹמַר לַאֲפוֹקֵי מִשְׁמְרוֹת הַכֹּהֲנִים, וּשְׁמוֹ יוֹכִיחַ. וְעַיֵּן תּוֹסְפוֹת יוֹם טוֹב: <small>(ט)</small> <B> וְהֵם כוּ'.</B> בִּירוּשָׁלַיִם. הָרַמְבַּ"ם: <p dir="rtl">
<h3 dir="rtl" id="MK_MIDOT_L3, פרק א, פרק א משנה ג">פרק א - משנה ג</h3><p dir="rtl">
<small>(י)</small> <B> הַדָּרוֹם.</B> יִתָּכֵן לוֹמַר שֶׁעַל שֵׁם חֻלְדָּה הַנְּבִיאָה נִקְרָאִים כֵּן. וְהָיוּ כָּאן שְׁנַיִם לְפִי שֶׁרֹב תַּשְׁמִישׁ הַר הַבַּיִת בַּדָּרוֹם כִּבְרֵישׁ פֶּרֶק דִּלְקַמָּן. וְעַיֵּן תּוֹסְפוֹת יוֹם טוֹב: <small>(יא)</small> <B> קִיפוֹנוֹס.</B> לֹא יָדַעְתִּי לוֹ טַעַם. וּבְשִׁלְטֵי גִּבּוֹרִים חָשַׁב שֶׁהוּא לְשׁוֹן יָוָן עִנְיָנוֹ עֲבוֹדַת הַגַּן, שֶׁאֶפְשָׁר שֶׁהָיָה שָׁם גַּן שֶׁל וְרָדִים מִחוּץ לְהַר הַבַּיִת [וּכְאוֹתָהּ שֶׁשָּׁנִינוּ פּ"ב דְּמַעַשְׂרוֹת מ"ה]. וְעַיֵּן תּוֹסְפוֹת יוֹם טוֹב: <small>(יב)</small> <B> טָדִי.</B> בְּדל"ת. פֵּרוּשׁוֹ הַצְנַע, כְּמוֹ בִּטְעָמִים יְטִידוּךָ [הַיְנוּ בְּפִיּוּט שַׁחֲרִית דְּיוֹם הַכִּפּוּרִים הַמַּתְחִיל כִּי אֲדוּקֵי כוּ'] שֶׁיְּדַבְּרוּ בִּצְנִיעוּתֶיךָ. אִי נַמִּי, לְשׁוֹן פִּיּוּט, כְּמוֹ הָנֵי טַיְדֵּי וּפַיְטֵי רְגִילִים בְּהוּ קָמֵי רֵישׁ גָּלוּתָא. פִּסְקֵי תּוֹסָפוֹת. וְאוּלַי שֶׁהַפַּיְטָנִים הָיָה לָהֶם שָׁם לִשְׁכָּה שֶׁבָּהּ מְלַמְּדִים לַלְוִיִּם נִגּוּנֵי הַמִּזְמוֹרִים, כִּי יֵשׁ לְכָל מִזְמוֹר נִגּוּן מְיֻחָד. וְעַיֵּן תּוֹסְפוֹת יוֹם טוֹב: <small>(יג)</small> כָּךְ כָּתַב הָרַמְבַּ"ם. וְעַיֵּן פֶּרֶק ג' דְּפָרָה מִשְׁנָה ח' בְּדִבְרֵי הָרַ"ב: <p dir="rtl">
<h3 dir="rtl" id="MK_MIDOT_L3, פרק א, פרק א משנה ד">פרק א - משנה ד</h3><p dir="rtl">
<small>(יד)</small> כְּלוֹמַר אַף בַּדָּרוֹם, בְּכָל מָקוֹם בַּעֲזָרָה, לַאֲפוֹקֵי קָדְשֵׁי קָדָשִׁים שֶׁשְּׁחִיטָתָן בַּצָּפוֹן. וּלְפִי שֶׁהֵם מַתָּנָה לַכֹּהֲנִים, נִתְיַחֵד לָהֶם שַׁעַר, לַאֲפוֹקֵי שְׁאָר קָדָשִׁים קַלִּים דְּשֶׁל בְּעָלִים הֵם: <p dir="rtl">
<h3 dir="rtl" id="MK_MIDOT_L3, פרק א, פרק א משנה ו">פרק א - משנה ו</h3><p dir="rtl">
<small>(טו)</small> כִּדְמוּת בָּתֵּי הַשֵּׁנָה שֶׁיֵּשׁ בְּטִירוֹת הַמְּלָכִים שֶׁהוּא בַּיִת קָטָן בְּתוֹךְ בַּיִת גָּדוֹל כוּ'. וּטְרַקְלִין הוּא בֵּית הַמַּלְכוּת, וְקִיטוֹן מְקוֹם בֵּית הַשֵּׁנָה שֶׁיְּשֵׁנִים בּוֹ בִּזְמַן הַקַּיִץ. תַּרְגּוּם קַיִץ, קַיְטָא. הָרַמְבַּ"ם: <small>(טז)</small> מִמָּקוֹם שֶׁהוּא חֹל עַד הַמָּקוֹם הַקֹּדֶשׁ, וְלֹא מִמְּקוֹם הַקֹּדֶשׁ, מִשּׁוּם אִסּוּר דְּלֹא תִטַּע וְגוֹ' כָּל עֵץ אֵצֶל מִזְבַּח: <small>(יז)</small> <B>לֶחֶם הַפָּנִים.</B> וּסְמוּכִים לָעֲזָרָה, וְנִמְצָא שֶׁהָיְתָה מְקֻדֶּשֶׁת. אַתְיָא כְּמַאן דְּאָמַר אֲפִיָּתָן בִּפְנִים, בְּפֶרֶק י"א דִּמְנָחוֹת: <p dir="rtl">
<h3 dir="rtl" id="MK_MIDOT_L3, פרק א, פרק א משנה ז">פרק א - משנה ז</h3><p dir="rtl">
<small>(יח)</small> <B> שְׁנַיִם.</B> וְלֹא קָא חֲשִׁיב רֵישׁ פִּרְקִין דְּהָכָא וּדְתָמִיד אֶלָּא חַד שׁוֹמֵר, כֵּיוָן דְּגַבֵּי אַהֲדָדֵי הֲווּ קַיְמֵי [זֶה כְּנֶגֶד זֶה אִי נַמִּי דִּסְמִיכֵי אַהֲדָדֵי], סַגִּי לְהוּ בְּחַד שׁוֹמֵר, דָּוֵי [פֵּרוּשׁ, רוֹאֶה] לְהָכָא וְדָוֵי לְהָכָא. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_MIDOT_L3, פרק א, פרק א משנה ט">פרק א - משנה ט</h3><p dir="rtl">
<small>(יט)</small> <B> אַמָּה עַל אַמָּה.</B> בָּאָרֶץ, וְטַבְלָא עָלָיו. הָרַ"שׁ: <small>(כ)</small> <B> הִגְבִּיהַּ.</B> הַכֹּהֵן הַשּׁוֹעֵר. הָרַ"שׁ. וְכָתַב הָרַמְבַּ"ם, לְפִי הַנִּרְאֶה מִמִּשְׁנָה זוֹ שֶׁהָיוּ צְרִיכִים מַפְתְּחוֹת לִסְגֹּר הַדְּלָתוֹת, וְהָיוּ מַנְעוּלֵי דַּלְתוֹתֵיהֶן בְּלִי סָפֵק דּוֹמִים לַמַּנְעוּלִים כוּ' שֶׁעוֹשִׂין אוֹתָם אֶצְלֵנוּ, וְאֵינָם נִסְגָּרִים אֶלָּא בְּמַפְתְּחוֹתֵיהֶם שֶׁבָּהֶם נִפְתָּחִים: <p dir="rtl">
<h2 dir="rtl" id="MK_MIDOT_L3, פרק ב">פרק ב</h2><p dir="rtl">
<h3 dir="rtl" id="MK_MIDOT_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> <B> רֻבּוֹ כוּ'.</B> שֶׁכָּל רֹחַב הָעֲזָרָה הוּא מֵאָה שְׁלֹשִׁים וְחָמֵשׁ [אַמָּה] מִצָּפוֹן לְדָרוֹם, כְּדִתְנַן רֵישׁ פֶּרֶק ה', וְנִמְצָא שֶׁהַנּוֹתָר מֵהַר הַבַּיִת בִּשְׁתֵּי רוּחוֹת הַלָּלוּ הוּא שְׁלֹשׁ מֵאוֹת שִׁשִּׁים וְחָמֵשׁ אַמָּה. [וְכָל אֹרֶךְ הָעֲזָרָה מִן הַמִּזְרָח לַמַּעֲרָב מֵאָה שְׁמוֹנִים וְשֶׁבַע], שֶׁבָּעֲזָרָה הַפְּנִימִית אֲנַן קַיָּמִין וְאֵין עֶזְרַת נָשִׁים בִּכְלָל, שֶׁעֶזְרַת נָשִׁים בִּכְלַל הַר הַבַּיִת, נִמְצָא שֶׁבְּאֵלּוּ שְׁתֵּי הָרוּחוֹת הַנּוֹתָר מֵהַר הַבַּיִת הוּא שְׁלֹשׁ מֵאוֹת וּשְׁלֹשׁ עֶשְׂרֵה כוּ'. הִנֵּה רֻבּוֹ לַדָּרוֹם, מָאתַיִם וַחֲמִשִּׁים. שֵׁנִי לוֹ לַמִּזְרָח, מָאתַיִם וּשְׁלֹשׁ עֶשְׂרֵה. לַצָּפוֹן, מֵאָה וַחֲמִשָּׁה עָשָׂר. לַמַּעֲרָב, מֵאָה: <small>(ב)</small> <B> רֹב כוּ'.</B> שֶׁהוּא עַל לְשָׁכוֹת הַרְבֵּה וּבָתִּים שֶׁהָיוּ עֲשׂוּיִים בֶּאֱמֶת וְיָשָׁר לִמְשַׁמְּשֵׁי הַבַּיִת נוֹסָף עַל הַלְּשָׁכוֹת שֶׁנֶּאֶמְרוּ בַּמִּשְׁנָה, כִּי אוֹתָן לֹא יַסְפִּיקוּ, וְהֵם שְׁלֹשִׁים [וְסִיַּעְתָּא מִיחֶזְקֵאל מ']. וְאוּלַי הָיוּ עוֹד חֲמֵשׁ עֶשְׂרֵה לְהַמְּמֻנִּים שֶׁבְּפֶרֶק ה' דִּשְׁקָלִים. וְטַעְמָא שֶׁהָיָה רֻבּוֹ בַּדָּרוֹם, לְפִי שֶׁשָּׁם הָיָה כְּנִיסַת כָּל אָדָם מֵהָעִיר שֶׁהִיא בַּנֶּגֶב כַּכָּתוּב בִּיחֶזְקֵאל כוּ'. שֵׁנִי לוֹ מִן הַמִּזְרָח, שֶׁכֵּן מַקִּיף דֶּרֶךְ יָמִין: <p dir="rtl">
<h3 dir="rtl" id="MK_MIDOT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ג)</small> וְקָשְׁיָא לִי, דְּהָא בְּמִשְׁנָה ג' פֶּרֶק קַמָּא תְּנַן דְּלֹא הָיָה מְשַׁמֵּשׁ כְּלוּם, וַהֲרֵי עַכְשָׁיו שִׁמּוּשׁוֹ יוֹתֵר מִשִּׁמּוּשׁ שַׁעֲרֵי הַדָּרוֹם, שֶׁבַּדָּרוֹם הָיְתָה הַכְּנִיסָה דֶּרֶךְ שְׁנֵי שְׁעָרִים, וְכָאן הַיְצִיאָה דֶּרֶךְ שַׁעַר אֶחָד. וְעוֹד קָשֶׁה, דְּהָא תְּנַן הָתָם דְּאַף שֶׁבַּדָּרוֹם מְשַׁמְּשִׁין יְצִיאָה. וּלְשׁוֹן הָרַמְבַּ"ם, מִשֶּׁנִּכְנַס הַנִּכְנָס מִשַּׁעַר שׁוּשָׁן אֵינוֹ הוֹלֵךְ עַל שַׁעַר חֻלְדָּה אֶלָּא לְצַד שַׁעַר טָדִי כוּ', וּמֵעַתָּה אֵין כָּאן יְצִיאָה כְּלָל לְשַׁעַר טָדִי, אֶלָּא לְסִימָנָא בְּעָלְמָא נַקְטֵיהּ: <p dir="rtl">
<h3 dir="rtl" id="MK_MIDOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ד)</small> <B> סוֹרֵג כוּ'.</B> כָּתַב רַאֲבִיָ"ה, נִרְאֶה לִי שֶׁהַסּוֹרֵג מַקִּיף מֵאַרְבַּע רוּחוֹת הַר הַבַּיִת. וְכֵן הַחֵיל כוּ'. וּלְפִי זֶה הַסּוֹרֵג הָיָה כָּל סְבִיב הֶקֵּפוֹ וְלֹא הָיָה פָּתוּחַ וּפָרוּץ אֶלָּא לְצַד מִזְרָח עַד שֶׁפְּרָצוּם כוּ' וְחָזְרוּ וּגְדָרוּם כוּ'. עַד כָּאן. וְנִרְאֶה לִי דְּזֶה הַבִּנְיָן שֶׁל הַסּוֹרֵג שֶׁהוּא כְּדֵי לָתֵת מָקוֹם וְהֶבְדֵּל בֵּין הַנָּכְרִים הַנִּכְנָסִים לְהִתְפַּלֵּל בְּבֵית ה' וּבֵין יִשְׂרָאֵל, כְּאוֹתוֹ שֶׁשָּׁנִינוּ בְּפֶרֶק קַמָּא דְּכֵלִים מִשְׁנָה ח' הַחֵיל מְקֻדָּשׁ מִמֶּנּוּ שֶׁאֵין נָכְרִים וּטְמֵא מֵת נִכְנָסִים לְשָׁם. וּלְטַעַם זֶה פְּרָצוּם כוּ'. וְעַיֵּן תּוֹסְפוֹת יוֹם טוֹב: <small>(ה)</small> וְאָרְכָּהּ בְּכָל רֹחַב הָהָר לַצָּפוֹן וְלַדָּרוֹם. רַשִׁ"י. וּלְשׁוֹן שִׁלְּחָה מִלְּשׁוֹן וְשִׁלַּח זֶה הָרֶגֶל: <small>(ז)</small> <B> נִשְׁתַּנּוּ.</B> לְפִי שֶׁכְּשֶׁעָלוּ מִן הַגּוֹלָה לֹא הָיוּ עֲשִׁירִים וְלֹא יָכְלוּ לַעֲשׂוֹת שֶׁל זָהָב: <small>(ח)</small> שֵׂעָר צָהֹב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא יג)</span>, אָמְרוּ בְּסִפְרָא, כְּתַבְנִית הַזָּהָב. הָרַמְבַּ"ם: <p dir="rtl">
<h3 dir="rtl" id="MK_MIDOT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ט)</small> וּמַסֶּכֶת זוֹ אַלִּיבָּא דְּרַבִּי אֱלִיעֶזֶר בֶּן יַעֲקֹב שֶׁאָמַר בְּפֶרֶק זֶה שֶׁעֶזְרַת כֹּהֲנִים הָיְתָה גְּבוֹהָה עַל עֶזְרַת יִשְׂרָאֵל שְׁתֵּי אַמּוֹת וּמֶחֱצָה. דְּאִי אָמַרְתְּ רַבָּנָן, הָא אִיכָּא פַּלְגָא דְּאַמְּתָא דְּמִתְחֲזֵי לֵיהּ פִּתְחָא בְּגַוֵּיהּ. גְּמָרָא. צֵא וַחֲשֹׁב, מֵחֵיל לְעֶזְרַת נָשִׁים שְׁתֵּים עֶשְׂרֵה מַעֲלוֹת, וּמִמֶּנָּה חֲמֵשׁ עֶשְׂרֵה מַעֲלוֹת לְעֶזְרַת יִשְׂרָאֵל, וּמִמֶּנָּה לְעֶזְרַת כֹּהֲנִים בַּדּוּכָן שֶׁגָּבְהָן אַמָּה, וּבַדּוּכָן ג' מַעֲלוֹת, וּמִסּוֹף עֶזְרַת כֹּהֲנִים לָאוּלָם שְׁתֵּים עֶשְׂרֵה מַעֲלוֹת וְכָל מַעֲלָה חֲצִי אַמָּה כוּ'. וְאָמְרוּ שֶׁהוּא נָמוּךְ מֵעֶשְׂרִים, כְּדֵי שֶׁיִּהְיֶה הַנִּרְאֶה יוֹתֵר מִשְּׁתֵּי אַמּוֹת כוּ'. הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_MIDOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(י)</small> <B>מֵאָה שְׁלֹשִׁים וְחָמֵשׁ.</B> פֵּרוּשׁ, אַמָּה. וְסָמַךְ לֵיהּ אַמִּדַּת הַר הַבַּיִת דְּרֵישׁ פִּרְקִין: <small>(יא)</small> <B> מִקְצוֹעוֹתֶיהָ.</B> פֵּרוּשׁ, בְּמִקְצְעוֹתֶיהָ שֶׁמִּבִּפְנִים: <small>(יב)</small> <B> אַרְבָּעִים אַרְבָּעִים.</B> וְאֵינִי יוֹדֵעַ אִם מְרֻבָּעוֹת הָיוּ. אֲבָל שֶׁל יְחֶזְקֵאל הָיוּ אַרְבָּעִים אֹרֶךְ וּשְׁלֹשִׁים רֹחַב. הָרַ"שׁ: <small>(יג)</small> <B> וְלֹא כוּ'.</B> כְּדֵי לְבַשֵּׁל בְּתוֹכוֹ אֶת זִבְחֵי הָעָם שְׁלָמִים תּוֹדָה וְאֵיל נָזִיר. הָרַ"שׁ. וְכֵן כָּתוּב בִּיחֶזְקֵאל [מו] אֵלֶּה בֵּית הַמְּבַשְּׁלִים אֲשֶׁר יְבַשְּׁלוּ שָׁם מְשָׁרְתֵי הַבַּיִת אֶת זֶבַח הָעָם: <small>(יד)</small> כְּמוֹ שֶׁאָמְרוּ מְסַקְּלִין, עַל הֲרָמַת הָאֲבָנִים שֶׁהֻשְׁלְכוּ בַּדֶּרֶךְ. הָרַמְבַּ"ם: <small>(טו)</small> וְהוֹאִיל וְמִבָּעֶרֶב טָבַל, רַשַּׁאי לִכָּנֵס בְּעֶזְרַת נָשִׁים, כְּדִתְנַן בְּפֶרֶק קַמָּא דְּכֵלִים שֶׁאֵין טְבוּל יוֹם נִכְנָס לְשָׁם. אֲבָל אוֹתָהּ טְבִילָה שֶׁטָּעוּן כָּל הַנִּכְנָס לָעֲזָרָה כְּדִתְנַן בְּמִשְׁנָה ג' פֶּרֶק ג' דְּיוֹמָא, הַהִיא בְּעֶזְרַת יִשְׂרָאֵל. וְעַיֵּן תּוֹסְפוֹת יוֹם טוֹב: <small>(טז)</small> וְצָרִיךְ לוֹמַר שֶׁמַּעֲקֶה הָיָה לָהּ סָבִיב, שֶׁהֲרֵי גְּבוֹהָה הָיְתָה שֵׁשׁ אַמּוֹת מֵהַר הַבַּיִת. וּלְפֵרוּשׁ רַשִׁ"י בְּפֶרֶק ה' דְּסֻכָּה, נִיחָא טְפֵי: <p dir="rtl">
<h3 dir="rtl" id="MK_MIDOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(יז)</small> <B> עֶזְרַת כוּ'.</B> נָקוּד הָעַיִ"ן בְּסֶגוֹ"ל. דְּשֵׁם דָּבָר הוּא, לְשׁוֹן עֲזָרָה. דִּבְפֶרֶק תְּפִלַּת הַשַּׁחַר בַּיְרוּשַׁלְמִי מְפָרֵשׁ, עֲזָרָה, שֶׁמִּשָּׁם עֶזְרָה בָּאָה לָעוֹלָם שֶׁנֶּאֱמַר יִשְׁלַח עֶזְרְךָ מִקֹּדֶשׁ [תְּהִלִּים כ]: <small>(יח)</small> <B> מֵאָה וּשְׁלֹשִׁים וְחָמֵשׁ.</B> פֵּרוּשׁ, מִצָּפוֹן לְדָרוֹם. וְכָל מִדָּה יְתֵרָה קָרוּי אֹרֶךְ, כְּמוֹ שֶׁכָּתַב רַשִׁ"י בִּמְלָכִים וּבִיחֶזְקֵאל. וּמַה שֶּׁקְּדֻשַּׁת עֶזְרַת יִשְׂרָאֵל יְתֵרָה מֵעֶזְרַת נָשִׁים וְכֵן שֶׁל כֹּהֲנִים יְתֵרָה מִשֶּׁל יִשְׂרָאֵל, תְּנַן בְּמִשְׁנָה ח' פֶּרֶק קַמָּא דְּכֵלִים: <small>(יט)</small> <B> פִּסְפָּסִין.</B> אֶפְשָׁר שֶׁלֹּא הָיוּ אֶלָּא כְּשִׁעוּר פַּס יָד, לְכָךְ נִקְרְאוּ פִּסְפָּסִין, כְּאוֹתוֹ שֶׁשָּׁנִינוּ בְּמַסֶּכֶת נְגָעִים פֶּרֶק י"א מִשְׁנָה ז': <small>(כ)</small> עַיֵּן לְעֵיל פֶּרֶק א' מִשְׁנָה ו': <small>(כא)</small> לְבָרֵךְ אֶת הָעָם. הָרר"שׁ: <small>(כב)</small> <B> הָעֶלְיוֹן.</B> וְעֶלְיוֹן הוּא לָהָר, כִּי הָיָה הָהָר מְשֻׁפָּע וְיוֹרֵד. רַאֲבִיָ"ה. וְעַיֵּן תּוֹסְפוֹת יוֹם טוֹב: <small>(כג)</small> <B> הַנָּשִׁים.</B> נִרְאֶה שֶׁבַּשַּׁעַר הַזֶּה הָיוּ הַנָּשִׁים יוֹצְאוֹת מִן הָעֲזָרָה שֶׁלָּהֶם, שֶׁהֲרֵי לֹא הָיוּ יוֹצְאוֹת בְּשַׁעַר הַמִּזְרָח שֶׁאֲחוֹרֵיהֶן אֶל הַהֵיכָל, שֶׁבְּצַד דָּרוֹם לֹא הָיָה שַׁעַר בְּעֶזְרַת נָשִׁים, וְהָיוּ מַקִּיפוֹת דֶּרֶךְ שְׂמֹאל וְיוֹצְאוֹת בְּזֶה הַשַּׁעַר. רַאֲבִיָ"ה. וְעַיֵּן תּוֹסְפוֹת יוֹם טוֹב: <small>(כד)</small> <B> הַשִּׁיר.</B> דֶּרֶךְ שָׁם הָיוּ מְבִיאִין מִן הַמְּחִלָּה כְּלֵי שִׁיר. שָׁם: <small>(כה)</small> <B> וּשְׁנַיִם.</B> וְהָאֶחָד מָשׁוּךְ כְּלַפֵּי דָּרוֹם וְהַשֵּׁנִי כְּלַפֵּי צָפוֹן, כְּדֵי שֶׁלֹּא יִהְיוּ כְּנֶגֶד קָדְשֵׁי קָדָשִׁים כְּדֵי שֶׁלֹּא יַפְנוּ אֲחוֹרֵיהֶן בַּיְצִיאָה לַקֹּדֶשׁ. רַאֲבִיָ"ה: <p dir="rtl">
<h2 dir="rtl" id="MK_MIDOT_L3, פרק ג">פרק ג</h2><p dir="rtl">
<h3 dir="rtl" id="MK_MIDOT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> שְׁלֹשִׁים וּשְׁתַּיִם כוּ'.</B> לְמַאי דִּמְפָרֵשׁ הָרַ"ב בְּסוֹף הַמִּשְׁנָה שֶׁלֹּא הָיָה קֶרֶן בָּנוּי כְּלָל בְּמִזְרָח וְדָרוֹם כִּי אִם בְּאַמָּה מִכָּאן וְאַמָּה מִכָּאן, מְפָרֵשׁ בַּגְּמָרָא דְּכִי תְּנַן הָכָא שְׁלֹשִׁים וּשְׁתַּיִם עַל שְׁלֹשִׁים וּשְׁתַּיִם הַיְנוּ מִן הַצַּד, פֵּרֵשׁ רַשִׁ"י, מִצַּד צָפוֹן וּמַעֲרָב הָיוּ שְׁלֹשִׁים וּשְׁתַּיִם, וְלֹא בְּאַרְבַּעַת רְבָעָיו, דִּבְמִזְרָח וְדָרוֹם לֹא הָיָה אֶלָּא שְׁלֹשִׁים וְאַחַת עַל שְׁלֹשִׁים וְאַחַת: <small>(ב)</small> גְּמָרָא. וּבַמְּכִילְתָּא דָּרִישׁ, וְאִם מִזְבַּח אֲבָנִים, אֵינוֹ רְשׁוּת אֶלָּא חוֹבָה. וְדִכְתִיב מִזְבַּח אֲדָמָה, שֶׁיְּהֵא מְחֻבָּר בָּאֲדָמָה: <small>(ג)</small> כְּלוֹמַר, וְגֹבַהּ כָּל קֶרֶן אַמָּה, הֲרֵי גֹּבַהּ הַמִּזְבֵּחַ עֶשֶׂר אַמּוֹת. כֶּסֶף מִשְׁנֶה בְּשֵׁם סְמַ"ג. וְהָרר"שׁ לֹא גָּרַס לֵיהּ וְכָתַב מְקוֹם הַקְּרָנוֹת שֶׁלֹּא הָיָה שָׁם כְּנִיסָה לֹא קָחֲשִׁיב. וְעַיֵּן תּוֹסְפוֹת יוֹם טוֹב: <small>(ד)</small> <B> שְׁלֹשִׁים כוּ'.</B> בְּמַסֶּכֶת כֵּלִים פֶּרֶק י"ז מִשְׁנָה י' תְּנַן דְּכָל אַמּוֹת בַּת שִׁשָּׁה טְפָחִים חוּץ מֵהַקֶּרֶן וְהַיְסוֹד וְהַסּוֹבֵב. וְיֵשׁ שְׁנֵי פֵּרוּשִׁים, לְרַשִׁ"י גֹּבַהּ הַיְסוֹד בְּבַת חֲמִשָּׁה, וְלֹא הַכְּנִיסָה. וּלְהָרַמְבַּ"ם אַף כְּנִיסַת הַיְסוֹד בְּבַת חֲמִשָּׁה, וּלְכָךְ כָּתַב שְׁלֹשִׁים אַמָּה וּשְׁנֵי טְפָחִים עַל כוּ'. וּמַתְנִיתִין לָא חֲשִׁיב לֵיהּ כֵּיוָן דְּלֹא הָוֵי אַמָּה: <small>(ה)</small> <B> עֶשְׂרִים וּשְׁמֹנֶה כוּ'.</B> הָכָא לְכֻלֵּי עָלְמָא לָאו דַּוְקָא, דְּהָא כְּנִיסַת הַסּוֹבֵב לְכֻלֵּי עָלְמָא בַּת חֲמִשָּׁה טְפָחִים. [וְכֵן נַמִּי גֹּבַהּ הַקֶּרֶן] וְעַיֵּן תּוֹסְפוֹת יוֹם טוֹב: <small>(ו)</small> <B> עֶשְׂרִים וְאַרְבַּע.</B> הָרַמְבַּ"ם כָּתַב, עֶשְׂרִים וְאַרְבַּע אַמָּה וְאַרְבָּעָה טְפָחִים. וְעַיֵּן תּוֹסְפוֹת יוֹם טוֹב: <small>(ז)</small> <B> הוֹסִיפוּ.</B> וְהָכְתִיב הַכֹּל בִּכְתָב מִיַּד ה' עָלַי הִשְׂכִּיל [דִּבְרֵי הַיָּמִים א כח]. אָמַר רַב יוֹסֵף קְרָא אַשְׁכַּח וְדָרוּשׁ, וַיֹאמֶר דָּוִד זֶה הוּא בֵּית ה' הָאֱלֹהִים וְזֶה מִזְבֵּחַ לְעוֹלָה לְיִשְׂרָאֵל. כִּי בַּיִת, מַה בַּיִת שִׁשִּׁים אַמָּה [כְּדִכְתִיב [מְלָכִים א ו] שִׁשִּׁים אַמָּה אָרְכּוֹ. רַשִׁ"י] אַף מִזְבֵּחַ שִׁשִּׁים אַמָּה. פֵּרֵשׁ רַשִׁ"י, וּשְׁלֹמֹה לֹא הֵבִין לְדָרְשׁוֹ וְהֵם דְּרָשׁוּהוּ וְהוֹסִיפוּ לְפִי הַצֹּרֶךְ לָהֶם, וּלְשִׁשִּׁים אַמָּה לֹא הֻצְרְכוּ. וְהָכִי דָּרַשׁ, עַד שִׁשִּׁים אַמָּה רָאוּי לוֹ וּמְקֻדָּשׁ הַמָּקוֹם אִם יִרְצוּ: <small>(ח)</small> <B> הַדָּרוֹם.</B> וְאִם תֹּאמַר מִסְּתָמָא לֹא הָיָה בְּבַיִת רִאשׁוֹן יְסוֹד לְקֶרֶן דְּרוֹמִית מִזְרָחִית לְפִי שֶׁלֹּא הָיָה בְּחֶלְקוֹ שֶׁל טוֹרֵף. וְאִם בְּבַיִת שֵׁנִי הוֹסִיפוּ בַּדָּרוֹם אִם כֵּן בָּנוּ בְּחֶלְקוֹ שֶׁל יְהוּדָה. תֵּרְצוּ הַתּוֹסָפוֹת, דִּבְבַיִת רִאשׁוֹן הָיָה לָהֶן יְסוֹד לַדָּרוֹם שֶׁהָיָה מָשׁוּךְ בְּחֶלְקוֹ שֶׁל טוֹרֵף, חוּץ מֵרוּחַ מִזְרָחִית שֶׁלֹּא נִשְׁתַּנָּה שֶׁהָיָה בְּלֹא יְסוֹד עַל חֶלְקוֹ שֶׁל יְהוּדָה כְּמוֹ בְּבַיִת שֵׁנִי. וּקְרָאֵי דִּמְמַעֲטֵי בְּסוֹף פֶּרֶק אֵיזֶהוּ מְקוֹמָן קֶרֶן שֶׁאֵין לָהּ יְסוֹד, מִשּׁוּם בַּיִת שֵׁנִי נֶאֶמְרוּ. אִי נַמִּי כוּ'. וְעַיֵּן תּוֹסְפוֹת יוֹם טוֹב: <small>(ט)</small> וּרְצוֹנוֹ לוֹמַר בִּכְתָב משיט"א שֶׁאֵין לָהּ אֶלָּא שְׁנֵי צְדָדִים. עַיֵּן תּוֹסְפוֹת יוֹם טוֹב: <small>(י)</small> רוֹצֶה לוֹמַר בִּתְחִלָּה בִּשְׁעַת הַבִּנְיָן עָשׂוּ כֵן כוּ', וּכְמוֹ שֶׁפֵּרֵשׁ לְקַמָּן בַּיְסוֹד דְּמִזְרָח וְדָרוֹם. דְּאִם לֹא כֵן הֲוָה פְּגִימָה וּפוֹסֶלֶת: <small>(יא)</small> <B> וְחוּט כוּ'.</B> שֶׁנֶּאֱמַר וְהָיְתָה הָרֶשֶׁת עַד חֲצִי הַמִּזְבֵּחַ, הַתּוֹרָה נָתְנָה מְחִצָּה לְהַבְדִּיל בֵּין דָּמִים הָעֶלְיוֹנִים לַדָּמִים הַתַּחְתּוֹנִים. גְּמָרָא: <p dir="rtl">
<h3 dir="rtl" id="MK_MIDOT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(יב)</small> <B> לִדְרוֹמוֹ.</B> דְּתַנְיָא, רַבִּי יְהוּדָה אוֹמֵר וּמַעֲלֹתֵהוּ פּוֹנוֹת קָדִים [יְחֶזְקֵאל מג], כָּל פִּנּוֹת שֶׁאַתָּה פּוֹנֶה לֹא יִהְיוּ אֶלָּא דֶּרֶךְ יָמִין, כִּדְיָלְפִינַן מִיָּם שֶׁל שְׁלֹמֹה, וְקָאָמַר קְרָא, שֶׁתַּעֲמִיד כֶּבֶשׁ מַעֲלוֹתָיו בָּרוּחַ הָרְאוּיָה לִפְנוֹת הֵימֶנָּה לַמִּזְרָח וּתְהֵא אוֹתָהּ הַפְּנִיָּה לְיָמִין, וְאֵין לְךָ רוּחַ רְאוּיָה לְכָךְ אֶלָּא דָּרוֹם. גְּמָרָא: <small>(יג)</small> לֹא שֶׁהָיָה חָלוּל שֶׁיִּהְיֶה נָקוּב וְהוֹלֵךְ עַד מֵעֵבֶר הַשֵּׁנִי שֶׁל הַכֶּבֶשׁ וּכְמוֹ הַמְפֻלָּשׁ, אֶלָּא שֶׁהָיָה כְּמוֹ הַחַלּוֹנוֹת שֶׁשָּׁנִינוּ בְּמִשְׁנָה ג' פֶּרֶק ה' דְּתָמִיד. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_MIDOT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(יד)</small> <B> שִׁשָּׁה כוּ'.</B> שִׁשָּׁה סְדָרִים הָיוּ הַטַּבָּעוֹת בְּשׁוּרָה אַחַת וּבְכָל סֵדֶר אַרְבַּע טַבָּעוֹת שֶׁהֵן עֶשְׂרִים וְאַרְבַּע. וְיֵשׁ אוֹמְרִים אַרְבָּעָה סְדָרִים הָיוּ שֶׁל שֵׁשׁ טַבָּעוֹת, שֶׁהֵן נַמִּי עֶשְׂרִים וְאַרְבַּע. הָרַ"שׁ: <small>(טו)</small> <B> וְעָלָיו.</B> כְּלוֹמַר בְּאוֹתוֹ מָקוֹם. הָרַ"שׁ: <small>(טז)</small> <B> וּשְׁלֹשָׁה כוּ'.</B> פֵּרוּשׁ, בִּשְׁלֹשֶׁת הַצְּדָדִין קְבוּעִין הָאֻנְקְלָיוֹת לַמִּזְרָח וְלַצָּפוֹן וְלַדָּרוֹם, אֲבָל לֹא לְצַד מַעֲרָב, שֶׁלֹּא יַהַפְכוּ הַמַּפְשִׁיטִים אֲחוֹרֵיהֶן לְקֹדֶשׁ הַקֳּדָשִׁים. רַאֲבִיָ"ה: <small>(יז)</small> <B> שֶׁבֵּין כוּ'.</B> פֵּרוּשׁ, שֶׁבֵּין הַמִּזְבֵּחַ וְלָעַמּוּדִים. וְנִרְאֶה שֶׁלֹּא הָיוּ הָעַמּוּדִים וְכֵן הַשֻּׁלְחָנוֹת מְסֻדָּרִים זֶה אֵצֶל זֶה אַרְבַּע שׁוּרוֹת שֶׁל שְׁנַיִם שְׁנַיִם מְסֻדָּרִין זֶה אַחַר זֶה, אֶלָּא כָּל דְּמִמִּזְרָח לַמַּעֲרָב, עַמּוּדִים שְׁמֹנָה, שֻׁלְחָנוֹת שְׁמֹנָה. רַאֲבִיָ"ה: <p dir="rtl">
<h3 dir="rtl" id="MK_MIDOT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(יח)</small> <B> וּמָשׁוּךְ כוּ'.</B> שֶׁלֹּא הָיָה עוֹמֵד בָּאֶמְצַע בֵּינְתַיִם אֶלָּא כְּבֵין הָאוּלָם וְלַמִּזְבֵּחַ. הָרַ"שׁ: <p dir="rtl">
<h3 dir="rtl" id="MK_MIDOT_L3, פרק ג, פרק ג משנה ז">פרק ג - משנה ז</h3><p dir="rtl">
<small>(יט)</small> וְלֹא הֲוָה מִשּׁוּם לֹא תִטַּע לְךָ אֲשֵׁרָה כָּל עֵץ, דְּלֹא אָסְרָה תּוֹרָה אֶלָּא דּוּמְיָא דִּנְטִיעַת עֵץ שֶׁהוּא בּוֹלֵט. וְזֶהוּ שֶׁהָרַמְבַּ"ם כָּתַב וְאֵין בּוֹנִין בּוֹ עֵץ בּוֹלֵט כְּלָל: <p dir="rtl">
<h3 dir="rtl" id="MK_MIDOT_L3, פרק ג, פרק ג משנה ח">פרק ג - משנה ח</h3><p dir="rtl">
<small>(כ)</small> <B> קְבוּעִים.</B> לֹא קְבוּעִים מַמָּשׁ קָאָמַר בַּבִּנְיָן, אֶלָּא קְבוּעִים בְּעָלְמָא בְּלֹא בִּנְיָן. דְּאִם לֹא כֵן קָעָבַר עַל לֹא תִטַּע לְךָ כָּל עֵץ, כְּדִלְעֵיל. כֶּסֶף מִשְׁנֶה: <small>(כא)</small> כְּעֵין שֶׁקּוֹרִין אונט"ר שטיצ"ר. רַאֲבִיָ"ה: <small>(כב)</small> <B> בְּתִקְרַת.</B> וְתוֹלוֹת לְמַטָּה בָּאוּלָם, שֶׁאוֹחֲזִין בָּהֶן פִּרְחֵי כְּהֻנָּה מְפַסְּגִין וְעוֹלִין כוּ'. הָרר"שׁ: <small>(כג)</small> <B> גֶּפֶן.</B> עָשׂוּ צוּרַת גֶּפֶן שֶׁל זָהָב עַל פִּתְחוֹ שֶׁל הֵיכָל לְהִתְבָּרֵךְ כְּגֶפֶן, לְפִי שֶׁכְּנֶסֶת יִשְׂרָאֵל נִמְשְׁלָה לְגֶפֶן כְּמוֹ שֶׁהוּא מְפֻרְסָם בַּכָּתוּב. הָרַמְבַּ"ם: <small>(כד)</small> <B> כְּלוֹנָסוֹת.</B> שֶׁל אֶרֶז. כְּעֵין דָּלִית שֶׁל גֶּפֶן מַגְבִּיהִין אוֹתָהּ עַל גַּבֵּי עַמּוּדִים שֶׁל אֶרֶז. דְּלֹא עָבְרוּ אַלֹּא תִטַּע לְךָ אֲשֵׁרָה כָּל עֵץ, דְּזֶה אֵינוֹ בִּנְיָן. מְפָרֵשׁ: <small>(כה)</small> וְנִרְאֶה לִי שֶׁהָיָה עוֹשֶׂה עָלֶה אוֹ גַּרְגִּיר וְתוֹלֵהוּ בַּגֶּפֶן, וּלְשָׁעָה שֶׁהָיוּ צְרִיכִין לַזָּהָב לְבֶדֶק הַהֵיכָל הָיוּ לוֹקְחִין מִכָּאן וּמְהַתְּכִין אוֹתוֹ לַעֲשׂוֹת מִמֶּנּוּ מַה שֶּׁצָּרִיךְ בַּהֵיכָל עַצְמוֹ: <small>(כו)</small> לְשׁוֹן הָרַ"שׁ, לְפַנּוֹתָהּ וּלְפָרֵק מַשָּׂא גַּרְגִּירִים וְאֶשְׁכּוֹלוֹת שֶׁתָּלוּ עָלֶיהָ: <small>(כז)</small> דְּאִם הָיְתָה טְעוּנָה כָּל כָּךְ שֶׁצְּרִיכָה שְׁלֹשׁ מְאוֹת כֹּהֲנִים לְפַנּוֹת, תִּשָּׁבֵר, וְכָל כָּךְ לֹא הָיוּ מַמְתִּינִים. מְפָרֵשׁ: <p dir="rtl">
<h2 dir="rtl" id="MK_MIDOT_L3, פרק ד">פרק ד</h2><p dir="rtl">
<h3 dir="rtl" id="MK_MIDOT_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> הֵיכָל.</B> יְרוּשַׁלְמִי. שֶׁמִּשָּׁם כַּלְכָּלָה יוֹצֵא לָעוֹלָם, בִּתְפִלָּה שֶׁל כֹּהֵן גָּדוֹל בְּיוֹם הַכִּפּוּרִים. עוֹד שָׁם, דְּבִיר, עַל שֵׁם וּדְבַר ה' מִירוּשָׁלַיִם. וְאִיכָּא דְּאָמְרֵי, לְמַעַן אַחַי וְרֵעַי אֲדַבְּרָה נָא שָׁלוֹם בָּךְ [תְּהִלִּים קכב]. רַאֲבִיָ"ה: <small>(ב)</small> <B> לַהֵיכָל וְלַקֹּדֶשׁ.</B> לַהֵיכָל כְּלַפֵּי חוּץ, וְלַקֹּדֶשׁ כְּלַפֵּי פְּנִים. הָרַ"שׁ: <small>(ג)</small> <B> מוּסַבּוֹת כוּ'.</B> שֶׁנִּקְפָּלוֹת כְּמוֹ שֶׁנִּקְפָּלוֹת הַדְּלָתוֹת הַמְחֻלָּקוֹת. הָרַמְבַּ"ם: <p dir="rtl">
<h3 dir="rtl" id="MK_MIDOT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ד)</small> <B> הַגָּדוֹל.</B> בְּעֵרֶךְ שְׁנֵי פִּשְׁפָּשִׁין שֶׁבְּצִדָּיו נִקְרָא הוּא הַגָּדוֹל, וְלֹא בְּעֵרֶךְ שְׁאָר שְׁעָרִים, שֶׁהָיוּ גְּדוֹלִים מִמֶּנּוּ. וְהָרַאֲבִיָ"ה כָּתַב, שֶׁמִּפְּנֵי גֹּדֶל קְדֻשַּׁת הַהֵיכָל נִקְרָא שַׁעַר הַגָּדוֹל. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_MIDOT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ה)</small> וְאַל יַטְעְךָ שֶׁקָּרָא אוֹתָם כֹּתֶל וּמְסִבָּה וְכֹתֶל הַתָּא וְהַתָּא וְכֹתֶל הַהֵיכָל, אַחַר כָּךְ חָזַר וּקְרָאָם כֻּלָּם תָּאִים, לְפִי שֶׁהַהַרְחָקָה שֶׁיֵּשׁ בֵּין שְׁתֵּי הַכְּתָלִים הוּא הַתָּא וְכֻלָּם תָּאִים כוּ' לֹא הָיָה כֹּתֶל סָתוּם וְכוּ' וְלִקְצָת הַתָּאִים הָיוּ שֵׁמוֹת, כְּגוֹן שֶׁקָּרָא הַשּׁוּרָה הַתַּחְתּוֹנָה מֵהֶם מְסִבָּה וּבֵית הוֹרָדַת הַמַּיִם. הָרַמְבַּ"ם. וָאֶשְׁתּוֹמֵם עַל הַמַּרְאֶה מֵאַיִן נָפְלָה הָאוֹרָה אֶל כָּל הַתָּאִים הַפְּנִימִיִּים. וּבִשְׁלָמָא לַהֵיכָל הָיוּ הַחַלּוֹנוֹת לְמַעְלָה מִגַּגֵּי הַתָּאִים שֶׁלֹּא הָיוּ מַגִּיעִים לְרוּמוֹ שֶׁל הֵיכָל, מַה שֶּׁאֵין כֵּן בַּתָּאִים עַצְמָן דְּקַשְׁיָא וַדַּאי כוּ'. וּמָצָאתִי לָהֶן אוֹר שֶׁיִּפֹּל מִמַּעַל בְּדֶרֶךְ אֲרֻבּוֹת שֶׁהָיוּ זוֹ עַל גַּב זוֹ: <small>(ו)</small> <B> אֶחָד וְאֶחָד.</B> לָאו לְכֻלָּן קָאָמַר, שֶׁהֲרֵי אוֹתָן שֶׁבַּחוּץ שֶׁאֵין לָהֶם עוֹד חוּצָה לָהֶן שׁוּם תָּא לֹא יִהְיֶה לָהֶן פֶּתַח אֶל עֵבֶר הַחוּצָה לְשׁוּם תָּא, כֵּיוָן שֶׁאֵין תָּא עוֹד חוּצָה לוֹ, אֶלָּא לְאוֹתָן שֶׁיֵּשׁ לָהֶם תָּאִים מִשְּׁנֵי עֶבְרֵיהֶם מִיָּמִין וּמִשְּׂמֹאל כוּ'. וְכֵן צָרִיךְ לוֹמַר נַמִּי בַּדְּיוֹטוֹת הָעֶלְיוֹנוֹת שֶׁאֵין עוֹד תָּאִים עֲלֵיהֶם. וְעַיֵּן תּוֹסְפוֹת יוֹם טוֹב: <small>(ז)</small> וְזֶהוּ הַפֶּתַח שֶׁהָיָה בִּדְרוֹמוֹ שֶׁל תָּא שֶׁהָיָה לוֹ חֲמִשָּׁה פְּתָחִים. וְהַתָּא הַזֶּה הוּא הָיָה בְּשׁוּרָה אֶמְצָעִית מֵהַתָּאִים, וְהוּא שֶׁעַל גַּבֵּי הַמְּסִבָּה. הָרַמְבַּ"ם. וּפֵרוּשׁ שׁוּרָה אֶמְצָעִית הַיְנוּ מִמַּטָּה לְמַעְלָה, וְלֹא בְּשׁוּרוֹת זוֹ אֵצֶל זוֹ. וְעַיֵּן תּוֹסְפוֹת יוֹם טוֹב עֹמֶק הַדְּבָרִים. וּמַסִּיק, וְהָעִקָּר כְּפֵרוּשׁ רַשִׁ"י בִּיחֶזְקֵאל [מ]: <p dir="rtl">
<h3 dir="rtl" id="MK_MIDOT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ח)</small> רָצָה לְהַשְׁווֹתוֹ לִלְשׁוֹן מְסִבָּה דְּרֵישׁ פֶּרֶק קַמָּא דְּתָמִיד. אֲבָל שָׁם שָׁנִינוּ, הַהוֹלֶכֶת תַּחַת הַבִּירָה. וְאִלּוּ כָּאן דִּמְסִבָּה הִיא הָעוֹלָה לְמַעְלָה, לֹא שַׁיָּךְ לוֹמַר כְּמִין מְחִלָּה וּמְעָרָה. וְאַף עַל פִּי שֶׁאוֹמֵר בִּלְשׁוֹן כְּמִין, לֹא דֵּיקָא. וְעַיֵּן פֶּרֶק ה' מִשְׁנָה ג' בְּדִבְרֵי הָרַ"ב. וּלְשׁוֹן הַכֶּסֶף מִשְׁנֶה, פֵּרוּשׁ מְסִבָּה, בִּנְיָן עַמּוּד חָלוּל עָשׂוּי כְּמוֹ מַעֲלוֹת סָבִיב, וְהָעוֹלֶה בּוֹ עוֹלֶה דֶּרֶךְ הֶקֵּף. וְכֵן פֵּרֵשׁ רַשִׁ"י פֶּרֶק קַמָּא דְּיוֹמָא, בִּנְיַן אֲבָנִים מַעֲלוֹת מְגֻלְגָּלוֹת וְסוֹבְבוֹת בְּמַקִּיף עַמּוּד, כְּמִין עֵץ גַּלְגַּל שֶׁל גַּת: <small>(ט)</small> <B> לְגַגּוֹת.</B> לִרְאוֹת בְּבֶדֶק הַבַּיִת. הָרַ"שׁ: <small>(י)</small> <B> כְּלוֹנָסוֹת.</B> זְקוּפוֹת לְמַעְלָה כְּלַפֵּי גַּג הַבַּיִת, וּבֵין הַכְּלוֹנָסוֹת שְׁלִיבוֹת. הָרַ"שׁ: <small>(יא)</small> <B> מַבְדִּילִין.</B> תְּמֵהַנִי לְמַה שֶּׁכָּתַבְתִּי בְּפֶרֶק ח' דִּשְׁקָלִים מִשְׁנָה ד', דִּשְׁתֵּי פָּרוֹכוֹת הָיוּ מַבְדִּילוֹת בָּעֲלִיָּה, וְכֵן פָּסַק הָרַמְבַּ"ם כוּ', וְאִם כֵּן קַשְׁיָא, תַּרְתֵּי לָמָּה לִי. וְאִי בָּעֲלִיָּה צָרִיךְ תַּרְתֵּי, לָמָּה לֹא כֵן בַּדְּבִיר לְמַטָּה. וְנִיחָא לִי בְּהָא דְּמַיְתֵי בַּגְּמָרָא דִּפְסָחִים דַּף פ"ו, עֲלִיַּת בֵּית קָדְשֵׁי הַקֳּדָשִׁים חֲמוּרָה מִבֵּית קָדְשֵׁי הַקֳּדָשִׁים, שֶׁבֵּית קָדְשֵׁי הַקֳּדָשִׁים כֹּהֵן גָּדוֹל נִכְנָס לוֹ פַּעַם אַחַת בַּשָּׁנָה, וַעֲלִיַּת כוּ' אֵין נִכְנָסִים לָהּ אֶלָּא פַּעַם אַחַת בְּשָׁבוּעַ וְכוּ', וְאָמְרֵי לַהּ פַּעַם אַחַת בְּיוֹבֵל, לִרְאוֹת מַה הִיא צְרִיכָה. וּמֵעַתָּה הוֹאִיל וְהִיא חֲמוּרָה עָבְדֵי נַמִּי פִּסְפָּסִים כְּדֵי שֶׁיַּכִּירוּ עוֹלֵי עֲלִיָּה שֶׁקְּדֻשַּׁת עֲלִיַּת קֹדֶשׁ הַקֳּדָשִׁים חֲמוּרָה וְלֹא יִכָּנְסוּ בָּהּ אֲפִלּוּ אַחַת בַּשָּׁנָה. וְעַיֵּן תּוֹסְפוֹת יוֹם טוֹב: <small>(יב)</small> <B> בְּתֵבוֹת.</B> וְנִרְאֶה שֶׁתֵּבוֹת הָיוּ פְּרוּצִין לְרוּחַ אַחַת בְּמָקוֹם שֶׁהָיָה לָהֶם לִבְנוֹת אֵצֶל הַחוֹמָה, וְהַשְּׁלֹשָׁה צְדָדִין סְתוּמִין, וְאֵצֶל הַחוֹמָה אֵין דֶּרֶךְ לְהִסְתַּכֵּל יָמִין וּשְׂמֹאל. רַאֲבִיָ"ה: <small>(יג)</small> <B> שֶׁלֹּא יָזוּנוּ.</B> לְשׁוֹן הֲנָאָה, כִּמְזוֹנוֹת, שֶׁמַּשְׂבִּיעַ עַצְמוֹ מִמַּרְאִית נוֹי הַמְּלָאכָה וְנֶהֱנֶה. וְהָרַ"ב הֶעְתִּיק יֵהָנוּ: <p dir="rtl">
<h3 dir="rtl" id="MK_MIDOT_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יד)</small> <B> וְהַהֵיכָל כוּ'.</B> אַף עַל פִּי שֶׁשֵּׁם הַהֵיכָל הוּנַח עַל מַה שֶּׁלִּפְנֵי בֵּית קָדְשֵׁי הַקֳּדָשִׁים, וְנִקְרָא בַּכָּתוּב קֹדֶשׁ, אוֹ אֹהֶל מוֹעֵד בַּמִּשְׁכָּן. אֲבָל חֲזַ"ל עַל צַד הַהַשְׁאָלָה רְגִילִים לִקְרוֹת לְכָל הַבִּנְיָן גַּם יַחַד בְּשֵׁם הַפְּרָט, הֵיכָל: <small>(טו)</small> לְשׁוֹן הָרַמְבַּ"ם, אֹטֶם הוּא בִּנְיָן אָטוּם שֶׁבּוֹנִין בְּגוּף הַקַּרְקַע, וְעָלָיו מַעֲמִידִים הַכְּתָלִים. וּמִן הַתֵּימַהּ הוּא הֵיאַךְ סְלִיק בְּחֻשְׁבְּנָא מַאי דַּהֲוָה בְּאַרְעָא שֶׁאֵינוֹ נִרְאֶה. וְהָרר"שׁ כָּתַב הָאֹטֶם שֵׁשׁ אַמּוֹת, הַמִּפְתָּן גָּבוֹהַּ מֵהָאָרֶץ שֵׁשׁ אַמּוֹת בְּבִנְיָן אָטוּם חוֹמָה סְתוּמָה, וְצָרִיךְ לוֹמַר מַעֲלוֹת הָיוּ בְּהָאוּלָם שֶׁמֵּהֶם עוֹלִים עַל הַמִּפְתָּן, וּמוֹרָדוֹת בַּהֵיכָל לֵירֵד בָּהֶן מֵהַמִּפְתָּן. וְגַם עַל זֶה קָשֶׁה מִפֶּרֶק ב' מִשְׁנָה ד' שֶׁקַּרְקַע הַהֵיכָל גָּבוֹהַּ עֶשְׂרִים וּשְׁתַּיִם אַמָּה יוֹתֵר מִקַּרְקַע רַגְלֵי [הַר] הַבַּיִת. עַיֵּן שָׁם. אֶלָּא אִם כֵּן נֹאמַר שֶׁרְאִיַּת הָאֹטֶם יֵחָשֵׁב לִרְאִיַּת חֲלַל הַהֵיכָל עַצְמוֹ. וְזֶה דֹּחַק כוּ'. לָכֵן נִרְאֶה לִי שֶׁהָאֹטֶם הַזֶּה הוּא גַּם כֵּן אֶל הָאוּלָם, וְהֵן הֵנָּה הַשְּׁתֵּים עֶשְׂרֵה מַעֲלוֹת שֶׁמֵּעֶזְרַת יִשְׂרָאֵל אֶל הָאוּלָם, רוּם מַעֲלָה חֲצִי אַמָּה, נִמְצָא כָּל הַגֹּבַהּ שֵׁשׁ, וְהוּא הָאֹטֶם כוּ' וְלֹא הָיָה לַהֵיכָל אֹטֶם זוּלָתוֹ. וְאִם תֹּאמַר מַה בִּנְיָן שַׁיָּךְ בּוֹ, שֶׁהֲרֵי גָּבְהוֹ שֶׁל הָהָר עַצְמוֹ הוּא זֶה. לֹא קַשְׁיָא, שֶׁהָיָה צָרִיךְ עַל כָּל פָּנִים לַבִּנְיָן כְּמוֹ חוֹמָה סְבִיב הָהָר לְבַל יִמּוֹט וְשֶׁלֹּא יִפְּלוּ הַעַפְרוּרִים כְּדֶרֶךְ הַר וְתֵל גָּבוֹהַּ וְשָׁוֶה בִּלְתִּי מְשֻׁפָּע. וְאֶפְשָׁר שֶׁכֵּן הוּא דַּעַת הָרַמְבַּ"ם שֶׁדִּיֵּק בְּחִבּוּרוֹ וְכָתַב כְּמוֹ יְסוֹד. וְעַיֵּן תּוֹסְפוֹת יוֹם טוֹב: <small>(טז)</small> וְצָרִיךְ לוֹמַר שֶׁהַצִּיּוּרִים הָיוּ מִבַּחוּץ הַכֹּתֶל. וְזֶה דֹּחַק כוּ'. אֲבָל הָרַמְבַּ"ם כָּתַב, דֶּלֶף שֵׁם נְפִילַת הַמַּיִם מִן הַגַּגִּים. וְהָיָה נָהוּג אֶצְלָם בַּבִּנְיָנִים לַעֲשׂוֹת לַבַּיִת שְׁנֵי גַּגִּים, קֵרוּי לְמַעְלָה מֵחֲבֵרוֹ, וְנוֹתְנִים בֵּין שְׁנֵיהֶם מְעַט הַרְחָקָה, וְקוֹרִין אוֹתוֹ הֶחָלָל בֵּית הַדְּלִיפָה עַל שֵׁם הַדֶּלֶף, כְּדֵי שֶׁאִם יַטִּיף הַקֵּרוּי הָעֶלְיוֹן יַעַמְדוּ הַמַּיִם בְּאוֹתוֹ הֶחָלָל: <p dir="rtl">
<h3 dir="rtl" id="MK_MIDOT_L3, פרק ד, פרק ד משנה ז">פרק ד - משנה ז</h3><p dir="rtl">
<small>(יז)</small> שֶׁלֹּא בְּדִקְדּוּק. שֶׁאִם כֵּן נוֹתָר מִדַּת כֹּתֶל הָרְבִיעִי. אֲבָל כְּמוֹ שֶׁכָּתַב לְעֵיל בְּמִשְׁנָה ג' הוּא נָכוֹן: <small>(יח)</small> דַּעְתּוֹ כְּדִבְרֵי הָרַמְבַּ"ם, הָאוּלָם הָיָה מַעֲדִיף לְכָל רוּחַ צָפוֹן כְּנֶגֶד הַתָּאִים עַד מִקְצוֹעַ הַמַּעֲרָבִית, וְהָיָה תּוֹכוֹ עֶשֶׂר אַמּוֹת וְכָתְלוֹ חָמֵשׁ אַמּוֹת. וְכֵן לַדָּרוֹם. וְהַיְנוּ דְּאַדִּתְנַן לְקַמָּן הַהֵיכָל צַר מֵאֲחוֹרָיו וְרָחָב מִלְּפָנָיו כָּתַב הָרַ"ב וְלֹא אִתְפָּרֵשׁ לִי הֵיאַךְ, שֶׁהֲרֵי מֵאָה עַל מֵאָה הָיָה בְּשָׁוֶה, הָא קַמָּן שֶׁסּוֹבֵר הָרַ"ב שֶׁהָאוּלָם הָיָה מַעֲדִיף לְכָל רוּחַ צְפוֹנִית וְרוּחַ דְּרוֹמִית. וְהִשִּׂיג הָרַאֲבָ"ד וְכָתַב שֶׁלֹּא הָיָה כֹּתֶל לָאוּלָם כְּלָל וְטָעוּת גְּדוֹלָה הִיא זוֹ, שֶׁלֹּא הָיָה לָאוּלָם אֶלָּא כֹּתֶל הַמִּזְרָח שֶׁלִּפְנֵי הַהֵיכָל, וְעַל כֵּן אָמְרוּ הַהֵיכָל צַר מֵאֲחוֹרָיו וְרָחָב מִלְּפָנָיו, וְרֹחַב הָאוּלָם נִמְנֶה בְּרֹחַב הַהֵיכָל. וְהַכֶּסֶף מִשְׁנֶה הִתְנַצֵּל לְהָרַמְבַּ"ם מִמַּה שֶּׁכָּתַב בְּפֵרוּשׁ הַמִּשְׁנָה הַהֵיכָל מֵאָה עַל מֵאָה אֲבָל הָיוּ מָטִין הַבִּנְיָן מְעַט צַר לְצַד מַעֲרָב וּכְשֶׁיִּמָּשֵׁךְ לְצַד מִזְרָח מִתְרַחֵב כִּדְמוּת הָאֲרִי. וְעַיֵּן תּוֹסְפוֹת יוֹם טוֹב בַּאֲרִיכוּת: <small>(יט)</small> <B> הַחֲלִיפוֹת.</B> כְּפִי הַנִּרְאֶה קָאֵי עַל הַחֲמֵשׁ עֶשְׂרֵה אַמָּה הָעוֹדְפוֹת מִזֶּה וּמִזֶּה, שֶׁאֵלּוּ בִּלְבַד הוּא מַה שֶּׁהָיָה נִקְרָא בֵּית הַחֲלִיפוֹת. וְכֵן נִרְאֶה מִלְּשׁוֹן הָרר"שׁ שֶׁכָּתַב מִלְּבַד הַחֲלִיפוֹת צָרִיךְ לְהַרְחִיב כֹּתֶל הָאוּלָם לַצָּפוֹן כְּנֶגֶד הַתָּא וְהַמְּסִבָּה וְכָתְלָם, וְלַדָּרוֹם כְּנֶגֶד הַתָּא וְהוֹרָדַת הַמַּיִם וְכָתְלָם, שֶׁהֵן תְּשַׁע עֶשְׂרֵה אַמָּה מִזֶּה וּמִזֶּה. עַד כָּאן. וּרְצוֹנוֹ לוֹמַר מִלְּבַד כֹּתֶל הַהֵיכָל שֶׁהוּא שֵׁשׁ מִזֶּה וּמִזֶּה, שֶׁכָּל שֶׁכֵּן שֶׁהָיוּ כָּתְלֵי הָאוּלָם מִתְרַחֲבִים לִפְנֵי כֹּתֶל הַהֵיכָל שֶׁמִּזֶּה וּמִזֶּה: <p dir="rtl">
<h2 dir="rtl" id="MK_MIDOT_L3, פרק ה">פרק ה</h2><p dir="rtl">
<h3 dir="rtl" id="MK_MIDOT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(א)</small> <B> שִׁשִּׁים וּשְׁתַּיִם.</B> קָא מָנֵי וְאָזִיל מִדָּרוֹם לְצָפוֹן. וּבַגְּמָרָא דִּזְבָחִים פָּרֵיךְ, דְּשִׁשִּׁים וְאַרְבַּע הֲווּ, דְּהָתְנַן בְּמִשְׁנָה ג' פֶּרֶק ג' דִּלְעֵיל, כֶּבֶשׁ הָיָה לִדְרוֹמוֹ שֶׁל מִזְבֵּחַ אֹרֶךְ שְׁלֹשִׁים וּשְׁתַּיִם. וּמְשָׁנֵי, נִמְצָא פּוֹרֵחַ אַמָּה עַל יְסוֹד וְאַמָּה עַל סוֹבֵב: <small>(ב)</small> <B> לַשֻּׁלְחָנוֹת אַרְבַּע כוּ'.</B> פֵּרֵשׁ רַשִׁ"י דִּמְקוֹם שֻׁלְחָנוֹת עַצְמָן נַמִּי אַרְבַּע, לְפִי שֶׁהָיוּ שְׁמֹנָה, וּכְשֶׁאַתָּה נוֹתֵן אַרְבַּע בְּרֹאשׁ אַרְבַּע נִמְצָא אַרְבַּע זוֹ אֵצֶל זוֹ בָּרֹחַב. אֲבָל הַכֶּסֶף מִשְׁנֶה כָּתַב דְּהָכִי פֵּרוּשָׁא דְּמַתְנִיתִין, מִן הַטַּבָּעוֹת לְמַחֲצִית הַשֻּׁלְחָנוֹת אַרְבַּע, וּמִמַּחֲצִית הַשֻּׁלְחָנוֹת לַנַּנָּסִין אַרְבַּע. וּמֵעַתָּה מִקְצָת הַשֻּׁלְחָנוֹת סְמוּכִים אֵצֶל הַנַּנָּסִין שֶׁבָּהֶן תּוֹלִין וּמַפְשִׁיטִין. וְעַיֵּן תּוֹסְפוֹת יוֹם טוֹב: <small>(ג)</small> <B> וְהַמּוֹתָר כוּ'.</B> פֵּרֵשׁ רַשִׁ"י נִשְׁאֲרוּ מִמֵּאָה שְׁלֹשִׁים וַחֲמִשָּׁה שֶׁל רֹחַב הָעֲזָרָה עֶשְׂרִים וַחֲמִשָּׁה, וְנָתְנוּ לַשֻּׁלְחָנוֹת אַרְבַּע וְנִשְׁאֲרוּ עֶשְׂרִים וְאֶחָד, אוֹתָן תַּחְלוֹק לִמְקוֹם הַנַּנָּסִין הַחֵצִי, וְהַחֵצִי בֵּין כֶּבֶשׁ לַכֹּתֶל. וְהָרַמְבַּ"ם שֶׁאֵינוֹ מוֹסִיף אַרְבַּע לַשֻּׁלְחָנוֹת עַל מִנְיַן מֵאָה וַעֲשָׂרָה שֶׁבַּמִּשְׁנָה, וְנִמְצָא עֶשְׂרִים וַחֲמִשָּׁה מוֹתָר, מְחַלֵּק אוֹתָן לַחֲצָאִין לַנַּנָּסִין וּבֵין כֶּבֶשׁ לַכֹּתֶל. וּלְדִבְרֵי כֻּלָּן הַמִּזְבֵּחַ בַּצָּפוֹן נַמִּי קָאֵי, לְרַשִׁ"י חָמֵשׁ אַמּוֹת וּלְהָרַמְבַּ"ם שֶׁבַע אַמּוֹת, וְאִם כֵּן לָאו רַבִּי אֱלִיעֶזֶר בֶּן יַעֲקֹב הִיא, דְּהָא סְבִירָא לֵיהּ דְּמִזְבֵּחַ לָאו בַּצָּפוֹן קָאֵי [עַיֵּן יוֹמָא פ"ג מ"ט]. כְּלָלָא דְּפֶרֶק ב' אוֹת ט' לֹא קָאֵי אֶלָּא עַל אוֹתָהּ מִשְׁנָה, עַיֵּן שָׁם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MK_MIDOT_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ד)</small> <B> שֶׁבַּצָּפוֹן.</B> נֻסַּח אַחֵר שֶׁבַּדָּרוֹם, וְכֵן הוּא בְּיוֹמָא דַּף י"ט. וְכֵן הֶעְתִּיק הָרַמְבַּ"ם. וְכֵן אַתָּה מוֹצֵא גַּם כֵּן בַּשְּׁעָרִים שֶׁבְּהַר הַבַּיִת וְשֶׁבָּעֲזָרָה שֶׁשְּׁנוּיִין שֶׁבַּדָּרוֹם בָּרֵישָׁא בְּמִשְׁנָה ג' וְד' דְּפֶרֶק קַמָּא. וְגִרְסַת הַסֵּפֶר נִשְׁתַּבְּשָׁה כוּ'. עַיֵּן תּוֹסְפוֹת יוֹם טוֹב: <small>(ה)</small> <B> הַמֶּלַח.</B> מִמִּזְרָח לְמַעֲרָב קָחֲשִׁיב. וְעַיֵּן תּוֹסְפוֹת יוֹם טוֹב: <small>(ו)</small> וַאֲנִי תָּמֵהַּ שֶׁיְּקַיְּמוּ בַּקֹּדֶשׁ בִּנְיָן הַנַּעֲשֶׂה עַל יְדֵי כִּשּׁוּף כוּ'. וְהָרַ"שׁ כָּתַב, פַּרְוָה עַל שֵׁם עוֹרוֹת הַפָּרִים שֶׁבָּהּ, דּוּמְיָא דְחַבְרוֹתֶיהָ שֶׁנִּקְרְאוּ עַל שֵׁם מַעֲשֵׂיהֶן, וְזֵכֶר לַדָּבָר זְהַב פַּרְוַיִם, שֶׁדּוֹמֶה לְדַם הַפָּרִים. אֲבָל בֵּית טְבִילָה שֶׁעַל גַּבָּהּ, פַּרְוָה אַמְגוּשָׁא בְּנָאוֹ וַעֲשָׂאוֹ דּוֹמֶה לְדוֹמֶה בֵּית טְבִילָה בַּחֹל שֶׁבָּנוּ עַל גַּבֵּי שַׁעַר הַמַּיִם: <small>(ז)</small> וּבְמַסֶּכֶת יוֹמָא תְּנַן, וּבַקֹּדֶשׁ הָיְתָה, מַשְׁמַע וַדַּאי דְּהִיא עַצְמָהּ הָיְתָה בַּקֹּדֶשׁ. וּלְזֶה נִתְכַּוֵּן הָרַ"ב. וְלֹא שֶׁבָּא לוֹמַר שֶׁהָיְתָה בְּנוּיָה בַּחֹל, אֶלָּא שֶׁהָיְתָה מְקֻדֶּשֶׁת. עַיֵּן תּוֹסְפוֹת יוֹם טוֹב: <small>(ח)</small> <B> מְדִיחִין כוּ'.</B> וְיֵשׁ לִתְמֹהַּ, דִּבְמִשְׁנָה ד' פֶּרֶק ו' דִּשְׁקָלִים תְּנַן שֶׁעַל שֻׁלְחָנוֹת שֶׁל שַׁיִשׁ הָיוּ מְדִיחִים אֶת הַקְּרָבַיִם. וְהַמְפָרֵשׁ לְמַסֶּכֶת תָּמִיד תֵּרֵץ דִּקְרָבֵי קָדָשִׁים דְּהָכָא הַיְנוּ כֶּרֶס, וּכְדִתְנַן נַמִּי הָתָם וְהַכֶּרֶס מְדִיחִין אוֹתָהּ בְּבֵית מְדִיחִין, הַקְּרָבַיִם מְדִיחִין פַּעַם רִאשׁוֹנָה בְּלִשְׁכַּת מְדִיחִין בְּצִנְעָה לְפִי שֶׁמְּלֻכְלָכִין הַרְבֵּה בְּפֶרֶשׁ, וְאַחַר כָּךְ מְדִיחִין גַּם כֵּן עוֹד בְּמִעוּט שֻׁלְחָנוֹת [הַמְפָרֵשׁ לֹא גָּרַס עַל. וּמְפָרֵשׁ בְּמִעוּט, בְּשֻׁלְחָן קָטָן שֶׁל שֻׁלְחָנוֹת] לַהֲדִיחָם יָפֶה, וְהַכֶּרֶס שֶׁהִיא רְחָבָה וַחֲלָקָה מְדִיחִים אוֹתָהּ פַּעַם אַחַת בְּבֵית מְדִיחִין: <p dir="rtl">
<h3 dir="rtl" id="MK_MIDOT_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ט)</small> <B> הָעֵץ.</B> קָחֲשִׁיב מִמַּעֲרָב לְמִזְרָח. וְעַיֵּן תּוֹסְפוֹת יוֹם טוֹב: <small>(י)</small> בַּגְּמָרָא. וְצָרִיךְ טַעַם לָמָּה נִקְרֵאת לִשְׁכַּת הָעֵץ. וְהָרַאֲבַ"ד כָּתַב, שֶׁהָיְתָה שֶׁל עֵץ, וְהֻקְּשָׁה לוֹ מִלֹּא תִטַּע וְגוֹ' כָּל עֵץ, שֶׁאָסְרָה הַתּוֹרָה נְטִיעַת כָּל עֵץ, וְנִיחָא לֵיהּ דְּלֹא אָסְרָה הַתּוֹרָה אֶלָּא אֵצֶל מִזְבַּח ה' וְהִיא עֶזְרַת כֹּהֲנִים מִשַּׁעַר נִקָּנוֹר וְלִפְנִים, אֲבָל בְּעֶזְרַת נָשִׁים וּבְהַר הַבַּיִת מֻתָּר. וְהַתּוֹסְפוֹת יוֹם טוֹב הִקְשָׁה עַל דְּבָרָיו שֶׁאִם הוּא אָמַר שֶׁמִּשַּׁעַר נִקָּנוֹר וּלְהַלָּן אָסוּר, יִהְיֶה בִּכְלַל הָאִסּוּר אַף עֶזְרַת יִשְׂרָאֵל [וְעַיֵּן לְעֵיל פ"ב מ"ו בְּדִבְרֵי הָרַ"ב], שֶׁשַּׁעַר נִקָּנוֹר בִּתְחִלַּת עֶזְרַת יִשְׂרָאֵל הוּא וּבָהּ אֲנַן קַיָּמִין הַשְׁתָּא כוּ'. וְלָכֵן נִרְאֶה לִי דְּלֹא שֶׁל עֵץ הָיְתָה, וְנִקְרֵאת הָעֵץ לְפִי שֶׁבָּהּ מַפְרִישִׁין כֹּהֵן גָּדוֹל קֹדֶם יוֹם הַכִּפּוּרִים, וְאַשְׁכְּחָן נַמִּי דְּמַפְרִישִׁין אוֹתוֹ לִפְנֵי שְׂרֵפַת הַפָּרָה לַלִּשְׁכָּה כוּ' וּבֵית אֶבֶן הָיְתָה נִקְרֵאת לְפִי שֶׁכָּל מַעֲשֶׂיהָ הָיוּ בִּכְלֵי אֲבָנִים, וְהִלְכָּךְ הֵסַבּוּ שֵׁם לִשְׁכָּה זוֹ שֶׁהִיא לָהַפְרָשָׁה דְּיוֹם כִּפּוּר לִקְרוֹתָהּ לִשְׁכַּת הָעֵץ, הֵפֶךְ בֵּית הָאֶבֶן. וְצָרִיךְ לוֹמַר דִּפְתוּחָה לַחֹל הָיְתָה, דְּאִם לֹא כֵן לֹא הָיָה רַשַּׁאי לֵישֵׁב שָׁם, דְּאֵין יְשִׁיבָה אֶלָּא לְמַלְכֵי בֵּית דָּוִד. תּוֹסְפוֹת יוֹם טוֹב, וְעַיֵּן עוֹד. וְהַתּוֹסָפוֹת חֲדָשִׁים כָּתַב דִּכְמוֹ שֶׁהָיְתָה נִקְרֵאת לִשְׁכַּת פַּרְהֶדְרִין לְפִי שֶׁכֹּהֲנִים גְּדוֹלִים קִצְּרוּ יְמֵיהֶם כִּדְאִיתָא בַּגְּמָרָא, קְרָאוּהָ לִשְׁכַּת הָעֵץ שֶׁאִם יִזְכּוּ יַאֲרִיכוּ יְמֵיהֶם דִּכְתִיב [יְשַׁעְיָה סה] כִּימֵי הָעֵץ יְמֵי עַמִּי: <small>(יא)</small> <B> בּוֹר קָבוּעַ.</B> גִּרְסַת רַבֵּנוּ יוֹנָתָן שָׁם, בּוֹר וְהַגּוּלָה קָבוּעַ בּוֹ וְהַגַּלְגַּל נָתוּן עָלָיו. וּלְגִרְסָא זוֹ, הַגּוּלָה כְּמוֹ וְגֻלָּה עַל רֹאשָׁהּ [זְכַרְיָה ד], שֶׁפֵּרֵשׁ רַשִׁ"י כְּמִין סֵפֶל גָּדוֹל עָגֹל. וְהוּא מַה שֶּׁאָנוּ קוֹרִין בִּלְשׁוֹן אַשְׁכְּנַז עמי"ר, שֶׁשּׁוֹאֲבִין בּוֹ בִּקְצָת מְקוֹמוֹת עַל יְדֵי גַּלְגַּל. וְהָרַאֲבִיָ"ה כָּתַב, עַל שֵׁם [הַגַּלְגַּל] שֶׁבּוֹ מְשַׁלְשְׁלִין [הַכִּיּוֹר] (לַבּוֹר) שֶׁלֹּא יִפָּסֵל בְּלִינָה, וּבְנֵי הַגּוֹלָה כָּרוּ שָׁם בּוֹר לְשַׁקְּעוֹ מִפְּנֵי שֶׁלֹּא הָיָה אָז יַם שֶׁל שְׁלֹמֹה: <small>(יב)</small> <B> מַסְפִּיקִים.</B> לְשׁוֹן הָרַ"שׁ, בּוֹר הַגּוֹלָה מַיִם מְתוּקִים לִשְׁתִיָּה. וְאַמַּת הַמַּיִם [דְּפֶרֶק ג' מִשְׁנָה ב'] לַהֲדָחָה: <small>(יג)</small> <B> הַגָּזִית.</B> וְהָיְתָה עֲשׂוּיָה גָּזִית לִכְבוֹדָן שֶׁל הַסַּנְהֶדְרִין: <small>(יד)</small> <B> וְדָנָה.</B> לְשׁוֹן הָרַמְבַּ"ם, וְעִקַּר מַעֲשֵׂיהֶם תָּדִיר שֶׁהָיוּ יוֹשְׁבִין וְדָנִין אֶת הַכְּהֻנָּה. וְהַדִּין עִמּוֹ, דְּהָא בְּמִשְׁנָה ב' פֶּרֶק י"א דְּסַנְהֶדְרִין תְּנַן שֶׁמִּמֶּנָּה יוֹצְאָה תּוֹרָה לְכָל יִשְׂרָאֵל. אֶלָּא הָכָא בְּעִקָּר מַעֲשֵׂיהֶם הַתָּדִיר, שֶׁזֶּה הָיוּ צְרִיכִין עַל כָּל פָּנִים לִבְדֹּק אֶת הַכְּהֻנָּה. אֲבָל הוֹרָאָה אֶפְשָׁר שֶׁלֹּא תָבֹא כְּלָל, שֶׁלֹּא יִפָּלֵא דָּבָר לַמִּשְׁפָּט: <small>(טו)</small> <B> הַכְּהֻנָּה.</B> וְאֶת הַלְוִיִּם. אֲבָל נָקַט הָכָא כְּהֻנָּה בִּלְבַד לְפִי שֶׁזֹּאת גַּם כֵּן עִקָּרִית לָהֶם יוֹתֵר מִבְּדִיקַת הַלְוִיִּם. וְגַם יִתָּכֵן שֶׁהַלְוִיִּם לֹא הָיוּ עוֹשִׂים יוֹם טוֹב כְּמוֹ הַכֹּהֲנִים שֶׁזָּכוּ לַעֲבוֹדָה: <small>(טז)</small> <B> וְיוֹם טוֹב כוּ'.</B> פֵּרוּשׁ, אוֹתָם שֶׁלֹּא נִמְצָא בָּהֶן פְּסוּל הָיוּ קוֹרְאִים כָּל אֶחָד וְאֶחָד לְרֵעָיו וּמְיֻדָּעָיו וּשְׂמֵחִים עִמּוֹ, וְהָיוּ גַּם כֵּן מוֹדִים וּמְשַׁבְּחִים לְהַשֵּׁם יִתְבָּרַךְ כוּ': <small>(יז)</small> <B> וְכָךְ כוּ'.</B> בָּרוּךְ הַמָּקוֹם. עַל שֵׁם שֶׁלִּשְׁכַּת הַגָּזִית נִקְרֵאת מָקוֹם, שֶׁעָלֶיהָ נֶאֱמַר מִן הַמָּקוֹם אֲשֶׁר יִבְחַר ה', כְּדִתְנַן בְּמִשְׁנָה ב' פֶּרֶק י"א דְּסַנְהֶדְרִין, וּלְפִיכָךְ הָיוּ מְכַנִּים עַכְשָׁיו הַשֵּׁם יִתְבָּרַךְ בְּשֵׁם מָקוֹם, לוֹמַר שֶׁהוּא הַמָּקוֹם הָאֲמִתִּי, הַמַּגְבִּיל עוֹלָם וּמְלֹאוֹ בְּכֹחוֹ יִתְבָּרַךְ. אָמְנָם לֹא הַגְבָּלַת מָקוֹם, שֶׁלְּכָךְ חָזְרוּ וְאָמְרוּ בָּרוּךְ הוּא, לְהוֹרוֹת זֶה, שֶׁאַף עַל פִּי שֶׁאָמַרְנוּ וְהִגְבַּלְנוּהוּ בְּשֵׁם מָקוֹם עַל שֶׁהוּא מְקוֹמוֹ שֶׁל עוֹלָם, הִנֵּה בָּרוּךְ הוּא מִלְּהַזְכִּירוֹ כֵן עַל שֵׁם הַגְבָּלַת מָקוֹם, כִּי אִם מִצַּד שֶׁהוּא חַיֵּי הָעוֹלָם וּמְקַיְּמוֹ. נִרְאֶה לִי: <p dir="rtl">
