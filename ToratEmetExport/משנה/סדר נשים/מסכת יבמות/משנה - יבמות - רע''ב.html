
<h2 dir="rtl" id="MN_YEVAMOT_L2, פרק א">פרק א</h2><p dir="rtl">
<h3 dir="rtl" id="MN_YEVAMOT_L2, פרק א, פרק א משנה א">פרק א - משנה א</h3><p dir="rtl">
<b>חֲמֵשׁ עֶשְׂרֵה נָשִׁים פּוֹטְרוֹת צָרוֹתֵיהֶן.</b> שֶׁאִם הָיְתָה אַחַת מֵהֶן נְשׂוּאָה לְאָחִיו וְלוֹ שְׁתֵּי נָשִׁים וּמֵת בְּלֹא בָנִים, שְׁתֵּיהֶן פְּטוּרוֹת, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)"><span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא יח)</span></span> וְאִשָּׁה אֶל אֲחוֹתָהּ לֹא תִקַּח לִצְרֹר לְגַלּוֹת עֶרְוָתָהּ עָלֶיהָ, שֶׁאֵין תַּלְמוּד לוֹמַר עָלֶיהָ, אֶלָּא לְלַמֶּדְךָ שֶׁאֲפִלּוּ יְבִמְתּוֹ שֶׁנֶּאֱמַר בָּהּ <span class="booklinks" onclick="sendBookLink(this)" onmouseover="setBookLinkTitle(this)"><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span></span> יְבָמָהּ יָבֹא עָלֶיהָ, אִם הִיא אִשָּׁה אֶל אֲחוֹתָהּ, לֹא תִקַּח. וְהוּא הַדִּין לִשְׁאָר עֲרָיוֹת <small>(ד)</small> שֶׁיֵּשׁ בָּהֶן כָּרֵת. וְאֵין לִי אֶלָּא הִיא, צָרָתָהּ מִנַּיִן, תַּלְמוּד לוֹמַר לִצוֹר. צָרַת צָרָתָהּ מִנַּיִן, תַּלְמוּד לוֹמַר לִצְרֹר. דְּמַשְׁמַע לֹא תִקַּח לֹא הִיא וְלֹא צָרָתָהּ וְלֹא צָרַת צָרָתָהּ: <B>בִּתּוֹ וּבַת בִּתּוֹ וְכוּ'.</B> בְּבִתּוֹ מֵאֲנוּסָתוֹ, וְכֵן בַּת בִּתּוֹ וּבַת בְּנוֹ, דְּאִלּוּ בִּתּוֹ מֵאִשְׁתּוֹ הַיְנוּ בַּת אִשְׁתּוֹ. דְּכֵיוָן דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)"><span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא יח)</span></span> עֶרְוַת אִשָּׁה וּבִתָּהּ, לֹא שְׁנָא הֵימֶנּוּ וְלֹא שְׁנָא מֵאִישׁ אַחֵר. אֲבָל בִּתּוֹ מֵאֲנוּסָתוֹ לֹא נָפֵיק מֵהַאי קְרָא, דְּאִשָּׁה עַל יְדֵי קִדּוּשִׁין מַשְׁמַע, אֶלָּא נָפְקָא מֵעֶרְוַת בַּת בִּנְךָ אוֹ בַּת בִּתְּךָ <small>(ז)</small> (שָׁם): <B>חֲמוֹתוֹ וְאֵם חֲמוֹתוֹ וְאֵם חָמִיו.</B> כָּל אֵלּוּ אֲסוּרוֹת לוֹ מִשּׁוּם עֶרְוַת אִשָּׁה וּבִתָּהּ לֹא תְגַלֶּה אֶת בַּת בְּנָהּ וְאֶת בַּת בִּתָּהּ, וְיֵשׁ בִּכְלַל זֶה חֲמוֹתוֹ וְאֵם חֲמוֹתוֹ וְאֵם חָמִיו: <B>אֲחוֹתוֹ מֵאִמּוֹ.</B> שֶׁנִּשֵּׂאת לְאָחִיו מֵאָבִיו וּמֵת. וְכֵן אֲחוֹת אִמּוֹ. שֶׁאֵין יִבּוּם אֶלָּא בְּאָחִיו מִן הָאָב, דְּיָלְפִינַן אַחֲוָה אַחֲוָה מִבְּנֵי יַעֲקֹב <small>(ט)</small>, מַה לְּהַלָּן מִן הָאָב אַף עַל פִּי שֶׁאֵין מִן הָאֵם, הָכָא נַמִּי לֹא שְׁנָא: <B>וְאֵשֶׁת אָחִיו מֵאִמּוֹ.</B> שֶׁמֵּת וּנְשָׂאָהּ אָחִיו מֵאָבִיו, שֶׁהָיְתָה נָכְרִית אֶצְלוֹ, וּמֵת בְּלֹא בָנִים וְנָפְלָה לְפָנָיו לְיִבּוּם. וַאֲסוּרָה לוֹ לְפִי שֶׁהָיְתָה תְּחִלָּה אֵשֶׁת אָחִיו מֵאִמּוֹ וַאֲסוּרָה לוֹ עוֹלָמִית, דִּכְתִיב (שָׁם) עֶרְוַת אֵשֶׁת אָחִיךָ, וְדָרְשִׁינַן אָחִיךָ בֵּין מִן הָאָב בֵּין מִן הָאֵם: <B>וְאֵשֶׁת אָחִיו שֶׁלֹּא הָיָה בְעוֹלָמוֹ.</B> כְּגוֹן רְאוּבֵן שֶׁמֵּת בְּלֹא בָנִים, וְנוֹלַד לוֹ אָח לְאַחַר מִיתָה וּשְׁמוֹ לֵוִי <small>(י)</small>, וְיִבֵּם שִׁמְעוֹן אֶת אִשְׁתּוֹ וְלוֹ אִשָּׁה אַחֶרֶת, וּמֵת בְּלֹא בָנִים, וְנָפְלוּ שְׁתֵּיהֶן לִפְנֵי לֵוִי, שְׁתֵּיהֶן פְּטוּרוֹת, לְפִי שֶׁאֵשֶׁת רְאוּבֵן שֶׁנִּשֵּׂאת לְשִׁמְעוֹן אֲסוּרָה לְלֵוִי בְּכָרֵת, לְפִי שֶׁמִּעֲטָהּ הַכָּתוּב מִיִּבּוּם לֵוִי, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)"><span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span></span> כִּי יֵשְׁבוּ אַחִים יַחְדָּו, שֶׁהָיְתָה לָהֶם יְשִׁיבָה אַחַת בָּעוֹלָם <small>(יא)</small>. הִלְכָּךְ כְּשֶׁמֵּת רְאוּבֵן, נֶאֶסְרָה עַל לֵוִי אִסּוּר עוֹלָם כְּאֵשֶׁת אָח שֶׁיֵּשׁ לוֹ בָּנִים. וְאַף עַל פִּי שֶׁעַתָּה נָפְלָה מִכֹּחַ נִשּׂוּאֵי שִׁמְעוֹן שֶׁהָיָה בְּעוֹלָמוֹ, אֲסוּרָה לוֹ מֵחֲמַת רְאוּבֵן. וּכְשֵׁם שֶׁהִיא אֲסוּרָה, כָּךְ צָרָתָהּ אֲסוּרָה: <B>וְכַלָּתוֹ.</B> שֶׁמֵּת בְּנוֹ, וּנְשָׂאָהּ אָחִיו. וְכַלָּתוֹ אֲסוּרָה עָלָיו אִסּוּר עוֹלָם וַאֲפִלּוּ אַחַר שֶׁמֵּת בְּנוֹ: <B>וְכֻלָּן אִם מֵתוּ.</B> כְּגוֹן שֶׁמֵּתָה בִּתּוֹ קֹדֶם מִיתַת אָחִיו אוֹ שֶׁמֵּאֲנָה בּוֹ. וְאַף עַל פִּי שֶׁאֵין מֵאוּן אֶלָּא בִּיתוֹמָה קְטַנָּה שֶׁהִשִּׂיאוּהָ אִמָּהּ וְאַחֶיהָ, מַשְׁכַּחַת לָהּ שֶׁמֵּאֲנָה בְּחַיֵּי אָבִיהָ, כְּגוֹן שֶׁהִשִּׂיאָהּ אָבִיהָ לְאַחֵר וְנִתְגָּרְשָׁה בְּעוֹדָהּ קְטַנָּה, שֶׁשּׁוּב אֵין לְאָבִיהָ רְשׁוּת בָּהּ, וְנִשֵּׂאת לַאֲחִי אָבִיהָ בְּעוֹדָהּ קְטַנָּה, אָז יוֹצְאָה בְּמֵאוּן, דְּקָרִינַן לָהּ לְקַמָּן יְתוֹמָה בְּחַיֵּי הָאָב. וְאִם מֵאֲנָה בְּאָחִיו אוֹ נִתְגָּרְשָׁה מִמֶּנּוּ, אוֹ נִמְצְאָה אַיְלוֹנִית שֶׁמִּקְחָהּ מֶקַּח טָעוּת וּכְאִלּוּ לֹא הָיְתָה אֵשֶׁת אָחִיו מֵעוֹלָם <small>(יב)</small>, צָרָתָהּ מִתְיַבֶּמֶת: <B>אַיְלוֹנִית.</B> לְשׁוֹן אַיִל, הַזָּכָר מִן הַצֹּאן. וְסִימָנֶיהָ מְפֹרָשִׁים, שֶׁאֵין לָהּ שָׁדַיִם כְּנָשִׁים, וְאֵין לָהּ סִימָנִים, וְקוֹלָהּ עָבֶה כְּאִישׁ, וְאֵין לָהּ שִׁפּוּלֵי מֵעַיִם כְּנָשִׁים, כְּלוֹמַר שֶׁאוֹתוֹ מָקוֹם אֵינוֹ בּוֹלֵט מִגּוּפָהּ כְּעֶרְוַת שְׁאָר הַנָּשִׁים: <B>וְאִי אַתָּה יָכוֹל לוֹמַר וְכוּ'.</B> שֶׁכְּבָר יָלְדוּ מֵאַחֵר קֹדֶם שֶׁנִּשְּׂאוּ לְאָחִיו, הִלְכָּךְ לָאו אַיְלוֹנִיּוֹת נִינְהוּ. וּמֵאוּן נַמִּי לֵיכָּא, שֶׁהֲרֵי גְּדוֹלוֹת הֵן, וְאֵין מְמָאֶנֶת אֶלָּא קְטַנָּה. וְתַנָּא דִּידַן דְּלֹא חָשִׁיב אִמּוֹ בִּכְלָל הַנָּשִׁים שֶׁפּוֹטְרוֹת צָרוֹתֵיהֶן, סָבַר לָהּ כְּמַאן דְּאָמַר שֶׁאֵין אָדָם נוֹשֵׂא אֲנוּסַת אָבִיו וּמְפֻתַּת אָבִיו. אֲבָל לְדִבְרֵי הָאוֹמֵר נוֹשֵׂא אָדָם אֲנוּסַת אָבִיו וּמְפֻתַּת אָבִיו, וְהִיא הֲלָכָה, אֶפְשָׁר שֶׁתִּנָּשֵׂא אִמּוֹ לְאָחִיו מֵאָבִיו, וּכְשֶׁיָּמוּת בְּלֹא בָנִים נִמְצֵאת אִמּוֹ נוֹפֶלֶת לִפְנֵי בְּנָהּ לְיִבּוּם, וְנִמְצְאוּ שֵׁשׁ עֶשְׂרֵה נָשִׁים פּוֹטְרוֹת צָרוֹתֵיהֶן, וְאִמּוֹ אַחַת מֵהֶן. וְכֵן הֲלָכָה: <p dir="rtl">
<h3 dir="rtl" id="MN_YEVAMOT_L2, פרק א, פרק א משנה ב">פרק א - משנה ב</h3><p dir="rtl">
<B>כְּשֵׁם שֶׁבִּתּוֹ פְּטוּרָה.</B> שֶׁהֲרֵי אֲסוּרָה לוֹ, וְאֵין שָׁם אָח אֶלָּא הוּא, כָּךְ צָרָתָהּ פְּטוּרָה: <B>הָלְכָה צָרַת בִּתּוֹ וְנִשֵּׂאת לְאָחִיו הַשֵּׁנִי.</B> הֵיכָא דְּיֵשׁ אָח אַחֵר שֶׁשְּׁתֵּיהֶן מֻתָּרוֹת לוֹ, וְאֵינָן פְּטוּרוֹת, שֶׁהֲרֵי יֵשׁ כָּאן מִצְוַת יִבּוּם, וּמִתְיַבֶּמֶת הָאַחַת וְהַשְּׁנִיָּה פְּטוּרָה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> אֶת בֵּית אָחִיו, בַּיִת אֶחָד הוּא בּוֹנֶה וְאֵין בּוֹנֶה שְׁתֵּי בָּתִּים. וְאִם יִבֵּם אָחִיו הַשֵּׁנִי אֶת צָרַת בִּתּוֹ וְלוֹ אִשָּׁה אַחֶרֶת וּמֵת בְּלֹא בָנִים וְחָזְרוּ וְנָפְלוּ לְפָנָיו: <B>כְּשֵׁם שֶׁצָּרַת בִּתּוֹ פְּטוּרָה.</B> שֶׁנֶּאֶסְרָה עָלָיו מִשְּׁעַת נְפִילַת אָחִיו הָרִאשׁוֹן, כָּךְ צָרַת צָרָתָהּ, אֵשֶׁת אָחִיו הַשֵּׁנִי הָאַחֶרֶת, פְּטוּרָה, שֶׁזּוֹ פּוֹטַרְתָּהּ, שֶׁצָּרַת עֶרְוָה פּוֹטֶרֶת צָרָתָהּ: <B>וַאֲפִלּוּ הֵם מֵאָה.</B> אַחִים, וְהָלְכָה צָרַת צָרָתָהּ שֶׁל בִּתּוֹ וְנִתְיַבְּמָה לְאָחִיו הַשְּׁלִישִׁי, וְלוֹ אִשָּׁה אַחֶרֶת וּמֵת בְּלֹא בָּנִים, שְׁתֵּיהֶן אֲסוּרוֹת עַל זֶה. וְכֵן לְעוֹלָם: <B>צָרָתָהּ מֻתֶּרֶת.</B> לְהִתְיַבֵּם. שֶׁהֲרֵי בִּשְׁעַת זִקַּת יִבּוּם אֵינָהּ צָרָתָהּ: <B>וְכָל הַיְּכוֹלָה לְמָאֵן.</B> שֶׁהִיא קְטַנָּה הָעֶרְוָה, וִיכוֹלָה לְמָאֵן וְלֹא מֵאֲנָה, וּמֵת אָחִיו, הוֹאִיל וְקִדּוּשֶׁיהָ אֵינָן אֶלָּא מִדְּרַבָּנָן וְזִקָּה שֶׁלָּהּ אֵינָהּ אֶלָּא מִדְּרַבָּנָן, אֵינָהּ פּוֹטֶרֶת צָרָתָהּ מִן הַחֲלִיצָה. וּלְהִתְיַבֵּם אֲסוּרָה, שֶׁנִּרְאֵית כְּצָרַת עֶרְוָה: <p dir="rtl">
<h3 dir="rtl" id="MN_YEVAMOT_L2, פרק א, פרק א משנה ג">פרק א - משנה ג</h3><p dir="rtl">
<B>שֵׁשׁ עֲרָיוֹת חֲמוּרוֹת מֵאֵלּוּ.</B> וּמַה הִיא חֻמְרָא שֶׁלָּהֶן, שֶׁנְּשׂוּאוֹת לַאֲחֵרִים, וְאֵינָן יְכוֹלוֹת לְהִנָּשֵׂא לְאָחִיו שֶׁל זֶה מֵאָבִיו, וְאִם מֵתוּ בַּעֲלֵיהֶן שֶׁהֵן נָכְרִים אֵצֶל זֶה, צָרוֹתֵיהֶן מֻתָּרוֹת לִנָּשֵׂא לָזֶה, שֶׁאֵין צָרַת עֶרְוָה אֲסוּרָה אֶלָּא בְּנוֹפֶלֶת לְפָנָיו לְיִבּוּם מֵאָחִיו <small>(טו)</small>. וְרַבֵּנוּ מֹשֶׁה בַּר מַיְמוֹן פֵּרֵשׁ, אִם נִשְּׂאוּ בַּעֲבֵרָה לְאָחִיו, וּמֵת בְּלֹא בָנִים וְנָפְלוּ לְיִבּוּם לְפָנָיו, צָרוֹתֵיהֶן מֻתָּרוֹת, שֶׁאֵין אֵלּוּ צָרוֹת עֶרְוָה, הוֹאִיל וְלֹא הָיוּ קִדּוּשִׁין תּוֹפְסִין לְאָחִיו בְּאוֹתָן עֲרָיוֹת: <B>אִמּוֹ.</B> אֵינָהּ יְכוֹלָה לְהִנָּשֵׂא לְאָחִיו מֵאָבִיו, שֶׁהֲרֵי הִיא לוֹ אֵשֶׁת הָאָב, לְדִבְרֵי הָאוֹמֵר שֶׁאֲנוּסַת אָבִיו אֲסוּרָה. וּלְעֵיל פֵּרַשְׁתִּי שֶׁאֵין כֵּן הֲלָכָה, אֶלָּא אִמּוֹ פּוֹטֶרֶת צָרָתָהּ, שֶׁהִיא יְכוֹלָה לְהִנָּשֵׂא לְאָחִיו מֵאָבִיו: <B>אֵשֶׁת אָבִיו, אֵשֶׁת אָחִיו מֵאָבִיו.</B> [שֶׁהָיָה לוֹ בָּנִים] וַאֲחוֹת אָבִיו, כֻּלָּן אֲסוּרוֹת לְאָחִיו כְּמוֹ שֶׁאֲסוּרוֹת עָלָיו, וְאֵין בָּהֶם צַד יִבּוּם עַל זֶה לְעוֹלָם. וְאִם נְשָׂאוּם אֲחֵרִים וְלָהֶם נָשִׁים אֲחֵרוֹת וּמֵתוּ, צָרוֹתֵיהֶן מֻתָּרוֹת לִנָּשֵׂא לָזֶה. וְכֵן אִם נָשָׂא אוֹתָהּ אָחִיו בַּעֲבֵרָה וּמֵת בְּלֹא בָנִים, צָרוֹתֵיהֶן מֻתָּרוֹת: <p dir="rtl">
<h3 dir="rtl" id="MN_YEVAMOT_L2, פרק א, פרק א משנה ד">פרק א - משנה ד</h3><p dir="rtl">
<B>בֵּית שַׁמַּאי מַתִּירִין.</B> צָרַת עֶרְוָה לְהִתְיַבֵּם לְאָחִיו. דְּלֵית לְהוּ הַךְ דְּרָשָׁה דְּלִצְרֹר: <B>חָלְצוּ.</B> הַצָּרוֹת מִן הָאַחִין: <B>בֵּית שַׁמַּאי פּוֹסְלִין.</B> הַצָּרוֹת מִן הַכְּהֻנָּה, שֶׁחֲלִיצָתָן חֲלִיצָה: <B>וּבֵית הִלֵּל מַכְשִׁירִין.</B> שֶׁחֲלִיצָתָן שֶׁלֹּא לְצֹרֶךְ הָיְתָה, וַהֲרֵי הִיא כְּחוֹלֶצֶת מִן נָכְרִי: <B>נִתְיַבְּמוּ.</B> לָאַחִין: <B>בֵּית שַׁמַּאי מַכְשִׁירִין.</B> אוֹתָן לַכֹּהֲנִים אִם נִתְאַלְמְנוּ מִיְבָמֵיהֶם: <B>וּבֵית הִלֵּל פּוֹסְלִים.</B> שֶׁנִּבְעֲלוּ לָאָסוּר לָהֶם, וְהַנִּבְעֶלֶת לָאָסוּר לָהּ עֲשָׂאָהּ זוֹנָה, וְזוֹנָה אֲסוּרָה לְכֹהֵן: <B>לֹא נִמְנְעוּ.</B> וְאַף עַל פִּי שֶׁבְּנֵי הַצָּרוֹת שֶׁנִּתְיַבְּמוּ כְּדִבְרֵי בֵּית שַׁמַּאי מַמְזֵרִים הֵם לְבֵית הַלֵּל, שֶׁהֲרֵי בְּאִסּוּר אֵשֶׁת אָח הֵם עֲלֵיהֶם וְאֵשֶׁת אָח בְּכָרֵת, וּבְנֵי חַיָּבֵי כְּרִיתוּת מַמְזֵרִים הֵם, אַף עַל פִּי כֵן לֹא נִמְנְעוּ בֵּית הִלֵּל מִלִּשָּׂא נָשִׁים מִבֵּית שַׁמַּאי, לְפִי שֶׁהָיוּ מוֹדִיעִים לָהֶם אוֹתָן הַבָּאוֹת מִן הַצָּרוֹת וּפוֹרְשִׁין מֵהֶן: <B>אֵלּוּ עַל גַּבֵּי אֵלּוּ.</B> מַשְׁאִילִים כְּלֵיהֶם אֵלּוּ לְאֵלּוּ. וּבַגְּמָרָא פָּרֵיךְ אֲהָא דִּתְנַן בֵּית שַׁמַּאי מַתִּירִין אֶת הַצָּרוֹת לָאַחִים וּבֵית הִלֵּל אוֹסְרִים, קָרֵי כָּאן לֹא תִתְגּוֹדְדוּ, לֹא תַעֲשׂוּ אֲגוּדוֹת אֲגוּדוֹת <small>(כא)</small>. וּמְשָׁנֵי, כְּגוֹן בֵּית דִּין אֶחָד בְּעִיר אַחַת, פְּלַג מוֹרִים כְּבֵית שַׁמַּאי וּפְלַג מוֹרִים כְּבֵית הִלֵּל. אֲבָל שְׁנֵי בָּתֵּי דִּינִים בְּעִיר אַחַת, וְכָל שֶׁכֵּן שְׁנֵי בָּתֵּי דִּינִים בִּשְׁתֵּי עֲיָרוֹת, לֵית לָן בָּהּ: <p dir="rtl">
<h2 dir="rtl" id="MN_YEVAMOT_L2, פרק ב">פרק ב</h2><p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה א">פרק ב - משנה א</h3><p dir="rtl">
<B>כֵּיצַד אֵשֶׁת אָחִיו וְכוּ'.</B> פּוֹטֶרֶת צָרָתָהּ: <B>וְנוֹלַד לָהֶן אָח.</B> וּמְצָאָהּ זְקוּקָה לְיָבָם, וְעָלָיו אֲסוּרָה מִשּׁוּם אֵשֶׁת אָחִיו שֶׁלֹּא הָיָה בְּעוֹלָמוֹ: <B>וְאַחַר כָּךְ יִבֵּם הַשֵּׁנִי אֶת אֵשֶׁת אָחִיו.</B> וְלוֹ אִשָּׁה אַחֶרֶת: <B>וָמֵת.</B> בְּלֹא בָנִים: <B>הָרִאשׁוֹנָה.</B> הִיא אֵשֶׁת הָרִאשׁוֹן, שֶׁנָּפְלָה לְפָנָיו כְּבָר פַּעַם אַחַת, יוֹצֵאת מִשּׁוּם אֵשֶׁת אָחִיו שֶׁלֹּא הָיָה בְּעוֹלָמוֹ: <B>עָשָׂה בָהּ.</B> זֶה שֶׁמֵּת: <B>מַאֲמָר.</B> פֵּרוּשׁ שֶׁקִּדְּשָׁהּ בְּכֶסֶף <small>(ב)</small>. וּבִיבָמָה קִדּוּשִׁין שֶׁל כֶּסֶף אֵינָם קִדּוּשִׁין גְּמוּרִים אֶלָּא מִדִּבְרֵי סוֹפְרִים, שֶׁאֵין הַיְּבָמָה נִקְנֵית לַיָּבָם לִהְיוֹת כְּאֵשֶׁת אִישׁ גְּמוּרָה עַד שֶׁיָּבֹא עָלֶיהָ, וְזֶה לֹא הִסְפִּיק לְכָנְסָהּ עַד שֶׁמֵּת: <B>שְׁנִיָּה חוֹלֶצֶת.</B> וְלֹא מַפְטְרָה מִשּׁוּם צָרַת עֶרְוָה, דְּלָאו צָרָתָהּ מַמָּשׁ הִיא: <B>וְלֹא מִתְיַבֶּמֶת.</B> מִשּׁוּם דְּמַאֲמָר קוֹנֶה מִקְצָת וְהַוְיָא לָהּ צָרַת עֶרְוָה בְּמִקְצָת. וְכָל מָקוֹם שֶׁאֵין שָׁם קִדּוּשִׁין גְּמוּרִים חוֹלֶצֶת וְלֹא מִתְיַבֶּמֶת: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ב">פרק ב - משנה ב</h3><p dir="rtl">
<B>וָמֵת.</B> הַמְיַבֵּם: <B>מְיַבֵּם לְאֵיזוֹ שֶׁיִּרְצֶה.</B> וּפוֹטֶרֶת חֲבֶרְתָּהּ. וְלָאו אַעָשָׂה בָּהּ מַאֲמָר קָאֵי, אֶלָּא אַרֵישָׁא קָאֵי דְּקָתָנֵי הָרִאשׁוֹנָה אֲסוּרָה וְכוּ', וְקָאָמַר רַבִּי שִׁמְעוֹן כֵּיוָן שֶׁכְּשֶׁנּוֹלַד כְּבָר נִתְיַבְּמָה, וְלֹא הָיְתָה עַל זֶה בְּזִיקַת נִשּׂוּאֵי אָחִיו הָרִאשׁוֹן מֵעוֹלָם, מֻתֶּרֶת לוֹ <small>(ה)</small>. וְאֵין הֲלָכָה כְּרַבִּי שִׁמְעוֹן: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ג">פרק ב - משנה ג</h3><p dir="rtl">
<B>לֹא חוֹלֶצֶת וְלֹא מִתְיַבֶּמֶת.</B> צָרָתָהּ, וְכָל שֶׁכֵּן הִיא. וְכֵן אַיְלוֹנִית <small>(ז)</small>, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> אֲשֶׁר תֵּלֵד, פְּרָט לְאַיְלוֹנִית. וְכֵן אֵשֶׁת סְרִיס חַמָּה וְאַנְדְּרוֹגִינוֹס, לֹא חוֹלֶצֶת וְלֹא מִתְיַבֶּמֶת, שֶׁנֶּאֱמַר (שָׁם) וּבֵן אֵין לוֹ, פְּרָט לְאֵלּוּ שֶׁאֵין רָאוּי לִהְיוֹת לָהֶם בָּנִים. וְאֵשֶׁת גֵּר וְאֵשֶׁת עֶבֶד מְשֻׁחְרָר, לֹא חוֹלְצוֹת וְלֹא מִתְיַבְּמוֹת, שֶׁאֵין אַחֲוָה לַגֵּרִים וְלֹא לָעֲבָדִים. אֲבָל עֲקָרָה וּזְקֵנָה, אוֹ חוֹלְצוֹת אוֹ מִתְיַבְּמוֹת: <B>אֲחוֹתָהּ.</B> שֶׁל עֶרְוָה: <B>כְּשֶׁהִיא יְבִמְתָּהּ.</B> כְּגוֹן שֶׁנָּפְלוּ לוֹ שְׁתֵּי אֲחָיוֹת מִשְּׁנֵי אֶחָיו, וְהָאַחַת אֲסוּרָה עָלָיו מִשּׁוּם עֶרְוָה, כְּגוֹן שֶׁהִיא חֲמוֹתוֹ אוֹ כַּלָּתוֹ <small>(ח)</small>: <B>חוֹלֶצֶת אוֹ מִתְיַבֶּמֶת.</B> דְּהַשְׁתָּא לֹא פָּגַע בַּאֲחוֹת זְקוּקָתוֹ, מִשּׁוּם דְּעֶרְוָה לָאו זְקוּקָתוֹ הִיא: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ד">פרק ב - משנה ד</h3><p dir="rtl">
<B>שְׁנִיּוֹת.</B> לָעֲרָיוֹת. שֶׁגָּזְרוּ סוֹפְרִים עֲלֵיהֶם. וְנִקְרְאוּ אִסּוּר מִצְוָה, שֶׁמִּצְוָה לִשְׁמֹעַ דִּבְרֵי חֲכָמִים. וְאֵלּוּ הֵן, אֵם אִמּוֹ וְאֵין לָהּ הֶפְסֵק <small>(ט)</small>, וְאֵם אֲבִי אִמּוֹ בִּלְבַד, וְאֵם אָבִיו וְאֵין לָהּ הֶפְסֵק <small>(י)</small>, [וְאֵם אֲבִי אָבִיו], וְאֵשֶׁת אֲבִי אָבִיו וְאֵין לָהּ הֶפְסֵק <small>(יא)</small>, וְאֵשֶׁת אֲבִי אִמּוֹ בִּלְבַד <small>(יב)</small>, וְאֵשֶׁת אֲחִי הָאָב מִן הָאֵם, וְאֵשֶׁת אֲחִי הָאֵם בֵּין מִן הָאֵם בֵּין מִן הָאָב <small>(יג)</small>, וְכַלַּת בְּנוֹ <small>(יד)</small> וְאֵין לָהּ הֶפְסֵק, וְכַלַּת בִּתּוֹ <small>(טו)</small>, וּבַת בַּת בְּנוֹ, וּבַת בַּת בִּתּוֹ, וּבַת בֶּן בְּנוֹ, וּבַת בֶּן בִּתּוֹ, וּבַת בַּת בֶּן אִשְׁתּוֹ <small>(טז)</small>, וּבַת בַּת בַּת אִשְׁתּוֹ, וְאֵם אֵם אֲבִי אִשְׁתּוֹ, וְאֵם אֵם אֵם אִשְׁתּוֹ, וְאֵם אַב אֵם אִשְׁתּוֹ, וְאֵם אַב אֲבִי אִשְׁתּוֹ: <B>אַלְמָנָה לְכֹהֵן גָּדוֹל.</B> שֶׁמֵּת אָחִיו הַהֶדְיוֹט וְנָפְלָה אִשְׁתּוֹ לְפָנָיו: <B>גְּרוּשָׁה וַחֲלוּצָה לְכֹהֵן הֶדְיוֹט.</B> כְּגוֹן שֶׁעָבַר אָחִיו הַמֵּת וְנָשָׂא גְּרוּשָׁה וַחֲלוּצָה, וּכְשֶׁמֵּת צְרִיכָה חֲלִיצָה, שֶׁהֲרֵי תָּפְסוּ לוֹ בָּהּ קִדּוּשִׁין מִשּׁוּם דְּקִדּוּשִׁין תּוֹפְסִין בְּחַיָּבֵי לָאוִין. אֲבָל יִבּוּמֵי לֹא, שֶׁהֲרֵי הִיא אֲסוּרָה לוֹ. וּלְפָטְרָהּ בְּלֹא כְלוּם אִי אֶפְשָׁר, דְּלֹא אַלִּים לָאו לְמִפְטְרָה, דְּיָלְפִינַן לָהּ מֵאֲחוֹת אִשָּׁה שֶׁהִיא בְּכָרֵת: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ה">פרק ב - משנה ה</h3><p dir="rtl">
<B>אָח מִכָּל מָקוֹם.</B> וַאֲפִלּוּ מַמְזֵר <small>(כ)</small>: <B>אָחִיו לְכָל דָּבָר.</B> לְיוֹרְשׁוֹ וְלְהִטָּמֵא לוֹ <small>(כא)</small>: <B>שִׁפְחָה וְנָכְרִית.</B> וְלָדָהּ בַּתְרָהּ אָזִיל, דִּכְתִיב בְּשִׁפְחָה <span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת כא)</span> הָאִשָּׁה וִילָדֶיהָ תִּהְיֶה לַאדֹנֶיהָ. וּבְנָכְרִית כְּתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ז)</span> כִּי יָסִיר <small>(כב)</small> אֶת בִּנְךָ מֵאַחֲרַי, וּמִדְּלֹא כְתִיב כִּי תָסִיר, שְׁמַע מִנָּה הָכִי קָאָמַר, בִּתְּךָ לֹא תִתֵּן לִבְנוֹ, כִּי יָסִיר בַּעַל בִּתְּךָ אֶת בִּנְךָ שֶׁתֵּלֵד לוֹ בִּתְּךָ מֵאַחֲרַי, אֲבָל אַבִּתּוֹ לֹא תִּקַּח לְבִנְךָ לֹא מְהַדַּר, שֶׁאֵין הַבֵּן הַבָּא מִן הַנָּכְרִית קָרוּי בִּנְךָ אֶלָּא בְּנָהּ <small>(כג)</small>: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ו">פרק ב - משנה ו</h3><p dir="rtl">
<B>וְאֵינוֹ יוֹדֵעַ אֵיזוֹ קִדֵּשׁ.</B> וְאָסוּר בִּשְׁתֵּיהֶן, מִשּׁוּם דְּכָל חֲדָא וַחֲדָא אִיכָּא לְמֵימַר זוֹ אֲחוֹת אִשָּׁה: <B>חוֹלֵץ לִשְׁתֵּיהֶן.</B> דְּלֹא יָדַע אֵיזוֹ הִיא יְבִמְתּוֹ. וּמִחְלַץ לַחֲדָא וּלְיִבּוּמֵי לְאִידָךְ, לֹא אֶפְשָׁר, דַּאֲחוֹת חֲלוּצָתוֹ הִיא, וַאֲסוּרָה לוֹ מִדְּרַבָּנָן בְּחַיֶּיהָ. וְיִבּוּמֵי בְּרֵישָׁא נַמִּי לֹא, דְּדִלְמָא לֹא זוֹ הִיא יְבִמְתּוֹ וְקָפָגַע בַּאֲחוֹת זְקוּקָתוֹ דְּהַוְיָא כְּאִשְׁתּוֹ: <B>הָיוּ לוֹ שְׁנַיִם, אֶחָד חוֹלֵץ.</B> תְּחִלָּה לָאַחַת, וְהַשֵּׁנִי אִם רָצָה לְיַבֵּם לַשְּׁנִיָּה מְיַבֵּם, שֶׁאִם זוֹ יְבִמְתּוֹ שַׁפִּיר, וְאִם אֲחוֹתָהּ הִיא, לֹא פָּגַע בַּאֲחוֹת זְקוּקָתוֹ, מִשּׁוּם דַּחֲלִיצָה דְּהַךְ אַפְקַעְתָּא לַזִּקָּה: <B>קָדְמוּ וְכָנְסוּ.</B> קֹדֶם שֶׁנִּמְלְכוּ בְּבֵית דִּין <small>(כח)</small>: <B>אֵין מוֹצִיאִין אוֹתָן מִיָּדָם.</B> מִשּׁוּם דְּכָל חַד וְחַד אָמַר, אֲנָא שַׁפִּיר נַסְבֵי. וְאִי נַמִּי הֲוֵי אִיפְּכָא, שֶׁהָרִאשׁוֹן שֶׁכָּנַס לְיִבּוּם כָּנַס אֲחוֹת זְקוּקָתוֹ, הַהִיא שַׁעְתָּא הוּא דְּעָבַד אִסּוּרָא, וּמִשֶּׁבָּא אָחִיו וְיִבֵּם אֶת הַשְּׁנִיָּה שֶׁהִיא יְבִמְתּוֹ, פַּקְעָא זִקָּתָהּ לְמַפְרֵעַ מֵאִידָךְ: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ז">פרק ב - משנה ז</h3><p dir="rtl">
<B>שְׁנַיִם שֶׁקִּדְּשׁוּ שְׁתֵּי אֲחָיוֹת.</B> וְהֵם נָכְרִים: <B>זֶה חוֹלֵץ לִשְׁתֵּיהֶן כוּ'.</B> מִשּׁוּם דְּכָל חַד מִנַּיהוּ אָסוּר לְיִבּוּמֵי, דְּדִלְמָא כָּל חַד וְחַד פָּגַע בַּאֲחוֹת זְקוּקָתוֹ: <B>הַיָּחִיד חוֹלֵץ לִשְׁתֵּיהֶן.</B> שֶׁאִי אֶפְשָׁר לוֹ לְיַבֵּם, לֹא קֹדֶם חֲלִיצָה שֶׁל שְׁנִיָּה מִשּׁוּם אֲחוֹת זְקוּקָה, וְלֹא לְאַחַר חֲלִיצָה מִשּׁוּם אֲחוֹת חֲלוּצָה. לְפִיכָךְ הוֹאִיל וְאָסוּר לְיַבֵּם יַחְלֹץ תְּחִלָּה לִשְׁתֵּיהֶן, כְּדֵי לְהוֹצִיא אוֹתָהּ שֶׁהִיא יְבִמְתּוֹ מֵאִסּוּר יְבָמָה לַשּׁוּק: <B>וְהַשְּׁנַיִם אֶחָד חוֹלֵץ.</B> לְאַפְקוּעֵי זִקָּה מֵאָחִיו אִם זוֹ יְבִמְתּוֹ, וְתִשְׁתְּרֵי אֲחוֹתָהּ לַשֵּׁנִי מִמַּה נַּפְשָׁךְ, אִי יְבִמְתּוֹ הִיא, שַׁפִּיר, וְאִי אֲחוֹתָהּ הִיא, הָא פָּקְעָה זִקַּת הַיְּבָמָה מִנֵּיהּ בַּחֲלִיצַת אָחִיו: <B>אָחִיו שֶׁל זֶה מְיַבֵּם חֲלוּצָתוֹ שֶׁל זֶה.</B> מִמַּה נַּפְשָׁךְ, אִם זוֹ יְבִמְתּוֹ שַׁפִּיר נָסִיב, שֶׁהֲרֵי אָחִיו לֹא חָלַץ לְזוֹ אֶלָּא לַאֲחוֹתָהּ שֶׁלֹּא הָיְתָה יְבִמְתּוֹ וְאֵינָהּ כְּלוּם. וְאִי לָאו יְבִמְתּוֹ הִיא שַׁפִּיר נָסִיב, נָכְרִיָּה הִיא, דְּאִי מִשּׁוּם אֲחוֹת זְקוּקָה לֵיכָּא, שֶׁהֲרֵי חָלַץ אָחִיו אֶת אֲחוֹתָהּ שֶׁהִיא יְבִמְתּוֹ וּפָקְעָה זִקָּה. וְאִי מִשּׁוּם יְבָמָה לַשּׁוּק, הֲרֵי חָלְצָה זוֹ מֵאֲחִי בַּעֲלָהּ: <B>קָדְמוּ שְׁנֵי אַחִין.</B> שֶׁל אֶחָד וְחָלְצוּ לִשְׁתֵּיהֶן מִשּׁוּם דְּלֹא יָדְעֵי אֵיזוֹ הִיא יְבִמְתּוֹ: <B>לֹא יְיַבְּמוּ.</B> שְׁנֵי אַחִים הָאֲחֵרִים זֶה אֶת זוֹ וְזֶה אֶת זוֹ, מִשּׁוּם דְּקַמָּא דְּנָסִיב אִית לֵיהּ לְמֵימַר זוֹ הִיא אֲחוֹת זְקוּקָתוֹ: <B>אֶלָּא אֶחָד חוֹלֵץ.</B> תְּחִלָּה, לָאַחַת: <B>וְאֶחָד מְיַבֵּם.</B> לַשְּׁנִיָּה, מִמַּה נַּפְשָׁךְ, אִי יְבִמְתּוֹ הִיא שַׁפִּיר, וְאִי לָאו, בַּאֲחוֹת זְקוּקָה לֹא פָּגַע, שֶׁהֲרֵי חָלַץ אָחִיו לִיבִמְתּוֹ. וִיבָמָה לַשּׁוּק לֹא הֲוֵי, שֶׁהֲרֵי חָלְצָה מֵאֲחִי בַּעֲלָהּ: <B>וְאִם קָדְמוּ.</B> אֵלּוּ שְׁנַיִם אַחֲרוֹנִים וְכָנְסוּ אַחַר חֲלִיצַת שְׁנַיִם הָאֲחֵרִים וְלֹא בָּאוּ לִמָּלֵךְ בְּבֵית דִּין, אֵין מוֹצִיאִין מִיָּדָן, כְּדִפְרִישִׁית, שֶׁהֲרֵי אֵין כָּאן אֶלָּא סְפֵק אִסּוּר אֲחוֹת זְקוּקָה בְּנִשּׂוּאֵי רִאשׁוֹנָה, וְאִיכָּא לְמֵימַר קַמָּא דְּנָסִיב יְבִמְתּוֹ הִיא וְשַׁפִּיר נָסִיב, וּבַתְרָא נַמִּי שַׁפִּיר נָסִיב נָכְרִיָּה, וְאִי נַמִּי הֲוֵי אִינְסִיבָא אִיפְּכָא וְקַמָּא פָּגַע בַּאֲחוֹת זְקוּקָה, כֵּיוָן שֶׁבָּא שֵׁנִי וְיִבֵּם פָּקְעָה זִקָּתָהּ מֵאָחִיו וְהֻתְּרָה לוֹ אִשְׁתּוֹ, וְאִסּוּרָא דְּעָבַד עָבַד: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ח">פרק ב - משנה ח</h3><p dir="rtl">
<B>מִצְוָה בַגָּדוֹל לְיַבֵּם.</B> דְּדָרְשִׁינַן וּלְקָחָהּ לוֹ לְאִשָּׁה וְיִבְּמָהּ וְהָיָה הַבְּכוֹר, הַמְיַבֵּם יְהֵא בְּכוֹר <small>(לג)</small>. אֲשֶׁר תֵּלֵד, וְאוֹתָהּ יְבָמָה תְּהֵא רְאוּיָה לֵילֵד, פְּרָט לְאַיְלוֹנִית. יָקוּם הַבְּכוֹר <small>(לד)</small> הַיָּבָם עַל שֵׁם אָחִיו לִנְחֹל אוֹתוֹ, וְלֹא יַחְלְקוּ אֶחָיו עִמּוֹ: <B>הַנִּטְעָן עַל אֵשֶׁת אִישׁ.</B> הֶחָשׁוּד עַל אֵשֶׁת אִישׁ <small>(לז)</small>: <B>וְהוֹצִיאוּהָ.</B> בֵּית דִּין מִתַּחַת בַּעֲלָהּ, בִּשְׁבִיל זֶה שֶׁאֲסָרָהּ עָלָיו, וְהָלַךְ זֶה וּנְשָׂאָהּ: <B>יוֹצִיא.</B> דְּמִדְּאוֹרַיְתָא אֲסוּרָה נַמִּי לוֹ כְּמוֹ שֶׁאֲסוּרָה לַבַּעַל, כִּדְדָרְשִׁינַן מִנִּטְמָאָה נִטְמָאָה שְׁתֵּי פְּעָמִים, אֶחָד לַבַּעַל וְאֶחָד לַבּוֹעֵל. וְדַוְקָא הַנִּטְעָן עַל אֵשֶׁת אִישׁ, אֲבָל נִטְעָן עַל הַפְּנוּיָה, נִרְאֶה דְּמִצְוָה לִכְנֹס, כִּדְאַשְׁכְּחָן גַּבֵּי אוֹנֵס <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כב)</span> וְלוֹ תִּהְיֶה לְאִשָּׁה: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה ט">פרק ב - משנה ט</h3><p dir="rtl">
<B>הַמֵּבִיא גֵט מִמְּדִינַת הַיָּם.</B> צָרִיךְ שֶׁיֹּאמַר בְּפָנַי נִכְתַּב וּבְפָנַי נֶחְתַּם. וְטַעְמָא מְפֹרָשׁ בְּגִטִּין, לְמַר מִשּׁוּם שֶׁאֵין בְּקִיאִין לִשְׁמָהּ, וּלְמַר שֶׁאֵין עֵדִים מְצוּיִין לְקַיְּמוֹ: <B>לֹא יִשָּׂא אֶת אִשְׁתּוֹ.</B> מִשּׁוּם דְּאַדִּבּוּרֵיהּ סָמְכִינַן <small>(לח)</small>: <B>מֵת הֲרַגְתִּיו וְכוּ'.</B> הוֹאִיל וְעַל עֵדוּתוֹ נִשֵּׂאת, אִיכָּא לְזוּת שְׂפָתַיִם, שֶׁמָּא עֵינָיו נָתַן בָּהּ וְהֵעִיד עֵדוּת שֶׁקֶר עָלֶיהָ. אֲבָל תִּנָּשֵׂא לְאַחֵר, דְּאִשָּׁה נִשֵּׂאת בְּעֵד אֶחָד <small>(לט)</small>: <B>רַבִּי יְהוּדָה אוֹמֵר הֲרַגְתִּיו לֹא תִנָּשֵׂא אִשְׁתּוֹ.</B> בְּעֵדוּתוֹ אֲפִלּוּ לְאַחֵר, מִפְּנֵי שֶׁהוּא רָשָׁע, וְהַתּוֹרָה אָמְרָה אַל תָּשֵׁת רָשָׁע עֵד. וְאֵין הֲלָכָה כְּרַבִּי יְהוּדָה, דְּקַיְמָא לָן אֵין אָדָם מֵשִׂים עַצְמוֹ רָשָׁע, דְּאָדָם קָרוֹב אֵצֶל עַצְמוֹ. וּמְהֵימְנִינַן לֵיהּ שֶׁנֶּהֱרַג, אֲבָל לֹא מְהֵימְנִינַן לֵיהּ בְּמַאי דְּאָמַר שֶׁהוּא הֲרָגוֹ. וְהִלְכָּךְ אֲפִלּוּ כִּי אָמַר הֲרַגְתִּיו תִּנָּשֵׂא אִשְׁתּוֹ: <B>הֲרַגְנוּהוּ תִּנָּשֵׂא אִשְׁתּוֹ.</B> מְפֹרָשׁ בַּגְּמָרָא, בְּאוֹמֵר אֲנִי הָיִיתִי עִם הוֹרְגָיו <small>(מ)</small> אֲבָל אֲנִי לֹא הֲרַגְתִּיו: <p dir="rtl">
<h3 dir="rtl" id="MN_YEVAMOT_L2, פרק ב, פרק ב משנה י">פרק ב - משנה י</h3><p dir="rtl">
<B>בְּנֶדֶר.</B> שֶׁנָּדְרָה הֲנָאָה מִבַּעֲלָהּ וְלֹא הֵפֵר לָהּ, וּבָאת לְחָכָם לְהַתִּיר לָהּ וְלֹא מָצָא פֶּתַח לַחֲרָטָה: <B>לֹא יִשָּׂאֶנָּה.</B> מִשּׁוּם חֲשָׁד: <B>שֶׁהוּא בֵית דִּין.</B> כְּלוֹמַר, מֵאוּן אוֹ חֲלִיצָה לֹא עָשָׂה חָכָם זֶה בִּיחִידִי, מִשּׁוּם דְּקַיְמָא לָן חֲלִיצָה וּמֵאוּנִים בִּשְׁנַיִם וּשְׁלֹשָׁה <small>(מא)</small> לֹא חֲשִׁידֵי. אֲבָל הֶתֵּר נְדָרִים בְּיָחִיד מֻמְחֶה: <B>וְכֻלָּן.</B> הֶחָכָם וְהַמֵּבִיא גֵּט וְהַמֵּעִיד עַל הָאִשָּׁה לְהַשִּׂיאָהּ, דִּתְנַן בְּהוּ לֹא יִכְנֹס, אִם הָיוּ לָהֶן נָשִׁים בִּשְׁעַת מַעֲשֶׂה, וָמֵתוּ אַחַר כָּךְ, מֻתָּרוֹת לְהִנָּשֵׂא לָהֶם דְּהַשְׁתָּא לֵיכָּא חֲשָׁד: <B>וְכֻלָּן.</B> הַנָּשִׁים הַלָּלוּ: <B>שֶׁנִּשְּׂאוּ לַאֲחֵרִים.</B> כְּשֶׁאֲסָרָהּ הֶחָכָם אוֹ כְּשֶׁהֵעִיד הָעֵד שֶׁמֵּת בַּעֲלָהּ, וּמֵתוּ הַבְּעָלִים הַשְּׁנִיִּים: <B>מֻתָּרוֹת לִנָּשֵׂא.</B> לֶחָכָם וְלָעֵד <small>(מד)</small> וְלַמֵּבִיא גֵּט: <B>וְכֻלָּן מֻתָּרוֹת לִבְנֵיהֶם וְלַאֲחֵיהֶן.</B> שֶׁל אֵלּוּ הַמַּתִּירִים אוֹתָן. וְאֵינָן אֲסוּרוֹת אֶלָּא לָהֶם לְבַדָּם, דְּאֵין אָדָם חוֹטֵא בִּשְׁבִיל בְּנוֹ אוֹ בִּשְׁבִיל אָחִיו. וְכָל הָנֵי דְּאָמְרִינַן לֹא יִכְנֹס, אִם כָּנַס אֵינוֹ מוֹצִיא <small>(מו)</small>, חוּץ מֵהַנִּטְעָן עַל אֵשֶׁת אִישׁ, שֶׁאִם הוֹצִיאוּהָ בֵּית דִּין מִתַּחַת בַּעֲלָהּ בְּעֵדִים וּרְאָיָה בְּרוּרָה <small>(מז)</small>, אֲפִלּוּ אִם כָּנַס יוֹצִיא. וְאִם בָּאוּ עֵדֵי דָּבָר מְכֹעָר בִּלְבַד, כְּגוֹן שֶׁרָאוּ אָדָם יוֹצֵא וְהִיא חוֹגֶרֶת בְּסִנָּר אוֹ אָדָם יוֹצֵא וְהִיא עוֹמֶדֶת מֵעַל הַמִּטָּה וְכַיּוֹצֵא בָזֶה, אִם כָּנַס לֹא יוֹצִיא. וְאִם לְאַחַר שֶׁבָּאוּ עֵדֵי דָּבָר מְכֹעָר יָצָא קָלָא וְלֹא פָּסִיק, שֶׁעָמַד הַקּוֹל יוֹם וָחֵצִי, אִם כָּנַס יוֹצִיא, אֶלָּא אִם כֵּן הָיוּ לוֹ בָּנִים מִמֶּנָּה <small>(מח)</small>, שֶׁאָז אֵינוֹ מוֹצִיא כְּדֵי שֶׁלֹּא לְהוֹצִיא לַעַז עַל בָּנָיו: <p dir="rtl">
<h2 dir="rtl" id="MN_YEVAMOT_L2, פרק ג">פרק ג</h2><p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה א">פרק ג - משנה א</h3><p dir="rtl">
<B>אַרְבָּעָה אַחִין.</B> חוֹלְצוֹת וְלֹא מִתְיַבְּמוֹת. דְּכֵיוָן דְּתַרְוַיְהוּ זְקוּקִין לְהַאי וּלְהַאי, קַמָּא דִּמְיַבֵּם פָּגַע בַּאֲחוֹת זְקוּקָתוֹ דְּהַוְיָא כְּאִשְׁתּוֹ <small>(ג)</small>: <B>בֵּית שַׁמַּאי אוֹמְרִים יְקַיְּמוּ וּבֵית הִלֵּל אוֹמְרִים יוֹצִיאוּ.</B> בַּגְּמָרָא מַפְּכִינַן לָהּ, בֵּית שַׁמַּאי אוֹמְרִים יוֹצִיאוּ וּבֵית הִלֵּל אוֹמְרִים יְקַיְּמוּ. דִּבְכָל מָקוֹם בֵּית שַׁמַּאי לְחֻמְרָא וּבֵית הִלֵּל לְקֻלָּא חוּץ מֵהַמְּקוֹמוֹת הַיְדוּעִים מִקֻּלֵּי בֵּית שַׁמַּאי וּמֵחֻמְרֵי בֵּית הִלֵּל. וְהָכִי אָמְרִינַן בְּעָלְמָא, בֵּית שַׁמַּאי בִּמְקוֹם בֵּית הִלֵּל אֵינָהּ מִשְׁנָה, כְּלוֹמַר, כָּל הֵיכָא דְּאַשְׁכְּחָן בַּמִּשְׁנָה בֵּית שַׁמַּאי מְקִילִין, וּבֵית הִלֵּל הוּא שֶׁדַּרְכָּן לְהָקֵל וְנִמְצְאוּ עַתָּה בֵּית שַׁמַּאי עוֹמְדִים בִּמְקוֹם בֵּית הִלֵּל, אֵינָהּ מִשְׁנָה וּמְשַׁבַּשְׁתָּא הִיא וְצָרִיךְ לְהָפְכָהּ, אֶלָּא אִם כֵּן הִיא מֵהַמִּשְׁנָיוֹת הַיְּדוּעוֹת שֶׁהֵם מִקֻּלֵּי בֵּית שַׁמַּאי וּמֵחֻמְרֵי בֵּית הִלֵּל. וּבְמַסֶּכֶת עֵדֻיּוֹת מָנֵי לָהּ בְּשֵׁם רַבִּי אֱלִיעֶזֶר מִקֻּלֵּי בֵּית שַׁמַּאי וּמֵחֻמְרֵי בֵּית הִלֵּל: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ב">פרק ג - משנה ב</h3><p dir="rtl">
<B>אִסּוּר עֶרְוָה.</B> כְּגוֹן חֲמוֹתוֹ וְאֵם חֲמוֹתוֹ: <B>וּמֻתָּר בַּאֲחוֹתָהּ.</B> דְּלָאו אֲחוֹת זְקוּקָתוֹ הִיא, דְּעֶרְוָה לֹא רַמְיָא קַמֵּיהּ לְיִבּוּמֵי: <B>אִסּוּר מִצְוָה.</B> רַמְיָא קַמֵּיהּ מִדְּאוֹרַיְתָא, הִלְכָּךְ אָסוּר בַּאֲחוֹתָהּ, דַּאֲחוֹת זְקוּקָתוֹ הִיא: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ג">פרק ג - משנה ג</h3><p dir="rtl">
<B>אֲחוֹתָהּ כְּשֶׁהִיא יְבִמְתָּהּ.</B> אֲחוֹתָהּ שֶׁל עֶרְוָה כְּשֶׁהִיא יְבִמְתָּהּ אֵשֶׁת אֲחִי בַּעֲלָהּ, כְּשֶׁנּוֹפֶלֶת עִמָּהּ לְיִבּוּם: <B>אוֹ חוֹלֶצֶת אוֹ מִתְיַבֶּמֶת.</B> דְּלָאו אֲחוֹת זְקוּקָתוֹ הִיא, דְּעֶרְוָה לֹא רַמְיָא קַמֵּיהּ: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ד">פרק ג - משנה ד</h3><p dir="rtl">
<B>וְרַבִּי שִׁמְעוֹן פּוֹטֵר.</B> טַעֲמָא דְּרַבִּי שִׁמְעוֹן, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא יח)</span> וְאִשָּׁה אֶל אֲחוֹתָהּ לֹא תִקַּח לִצְרֹר, בְּשָׁעָה שֶׁנַּעֲשׂוּ צָרוֹת זוֹ לָזוֹ <small>(יא)</small>, כְּגוֹן הָכָא שֶׁשְּׁתֵּיהֶן זְקוּקוֹת לוֹ לְיִבּוּם, לֹא יְהֵא לְךָ לִקּוּחִין לֹא בָזוֹ וְלֹא בָזוֹ. וְאֵין הֲלָכָה כְּרַבִּי שִׁמְעוֹן: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ה">פרק ג - משנה ה</h3><p dir="rtl">
<B>וְאֶחָד מֻפְנֶה.</B> בְּלֹא אִשָּׁה <small>(יד)</small>:<p dir="rtl">
<B>אִשְׁתּוֹ עִמּוֹ.</B> דְּקָסָבְרֵי בֵּית שַׁמַּאי בַּעֲלַת מַאֲמָר הִיא חֲשׁוּבָה כִּכְנוּסָה <small>(טו)</small>, וּכְשֶׁנָּפְלָה אֲחוֹתָהּ לְאַחַר כֵּן לֹא מִתְּסְרָה מִשּׁוּם אֲחוֹת זְקוּקָה: <B>וְהַלָּה תֵצֵא.</B> אַף מִן הַחֲלִיצָה <small>(טז)</small>, מִשּׁוּם אֲחוֹת אִשָּׁה: <B>מוֹצִיא אִשְׁתּוֹ בְגֵט.</B> דְּלֹא אַלִּים מַאֲמָר לְשַׁוְיָהּ כִּכְנוּסָה, וְזוֹ אוֹסַרְתָּהּ מִשּׁוּם אֲחוֹת זְקוּקָה. וּצְרִיכָה גֵּט מִפְּנֵי הַמַּאֲמָר דַּהֲוֵי קִדּוּשִׁין בְּמִקְצָת וְלֹא פָּקְעֵי קִדּוּשִׁין בְּלֹא גֵּט, וּצְרִיכָה חֲלִיצָה דְּהוֹאִיל וְלֹא הֲוֵי מַאֲמָר קִדּוּשִׁין גְּמוּרִין עֲדַיִן זְקוּקָתוֹ הִיא וּצְרִיכָה חֲלִיצָה לְזִקָּתָהּ. וּבְרֵישָׁא יָהֵיב לָהּ גִּטָּא, וַהֲדַר חָלִיץ לָהּ. וְכֵן הֲלָכָה: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ו">פרק ג - משנה ו</h3><p dir="rtl">
<B>נָכְרִית.</B> שֶׁאֵינָהּ קְרוֹבָה לֹא לְזוֹ וְלֹא לְזוֹ: <B>נָכְרִית חוֹלֶצֶת וְלֹא מִתְיַבֶּמֶת.</B> הוּא הַדִּין אַף עַל גַּב דְּלֹא עָשָׂה בָּהּ מַאֲמָר, וָמֵת, נָכְרִית מִחְלַץ חָלְצָה יִבּוּמֵי לֹא מְיַבְּמָהּ, דְּהַוְיָא לָהּ צָרַת אֲחוֹת אִשָּׁה בְּזִקָּה. וְהַאי דְּקָתָנֵי מַאֲמָר, לַאֲפוֹקֵי מִדְּבֵית שַׁמַּאי דְּאָמְרֵי מַאֲמָר קוֹנֶה קִנְיָן גָּמוּר וַאֲפִלּוּ חֲלִיצָה נַמִּי לֹא תִּבָּעֵי, קָא מַשְׁמַע לָן דִּצְרִיכָה חֲלִיצָה <small>(כ)</small>: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ז">פרק ג - משנה ז</h3><p dir="rtl">
<B>שָׁעָה אֶחָת.</B> בִּנְפִילָה רִאשׁוֹנָה כְּשֶׁנָּפְלָה מֵאָחִיו הָרִאשׁוֹן, שֶׁאָז הָיְתָה אִשְׁתּוֹ קַיֶּמֶת וְהָיְתָה זֹאת אֲסוּרָה עָלָיו כְּאֵשֶׁת אָח שֶׁיֵּשׁ לוֹ בָּנִים. וְצָרָתָהּ הַנָּכְרִית לֹא אִתְפָּרֵשׁ דִּינָהּ, וּמִסְתַּבְּרָא דְּחוֹלֶצֶת וְלֹא מִתְיַבֶּמֶת <small>(כב)</small>: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ח">פרק ג - משנה ח</h3><p dir="rtl">
<B>וְכֻלָּן.</B> חֲמֵשׁ עֶשְׂרֵה עֲרָיוֹת, שֶׁהָיוּ בָּהֶן לְאָחִיו קִדּוּשֵׁי סָפֵק אוֹ גֵּרוּשֵׁי סָפֵק, דְּהַוְיָא סְפֵק צָרַת עֶרְוָה: <B>חוֹלֶצֶת.</B> וְלֹא מִפְטְרָה בְּלֹא כְּלוּם, דְּדִלְמָא לָאו צָרַת עֶרְוָה הִיא: <B>סָפֵק קָרוֹב לוֹ.</B> שֶׁהָיוּ שְׁמֹנֶה אַמּוֹת מְצֻמְצָמוֹת בֵּינֵיהֶן בִּרְשׁוּת הָרַבִּים <small>(כד)</small>, וְאַרְבַּע אַמּוֹת שֶׁל אָדָם קוֹנוֹת לוֹ שָׁם, וּזְרָקוֹ סָפֵק בְּאַרְבַּע אַמּוֹתָיו סָפֵק בְּאַרְבַּע אַמּוֹתֶיהָ: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה ט">פרק ג - משנה ט</h3><p dir="rtl">
<B>זִקַּת שְׁנֵי יְבָמִין.</B> דְּכָל זְמַן שֶׁלֹּא כְּנָסָהּ זֶה עֲדַיִן זִקַּת רִאשׁוֹן עָלָיו, וְנִתּוֹסְפָה עָלָיו זִקַּת שֵׁנִי בִּשְׁבִיל הַמַּאֲמָר, וּכְשֶׁמֵּת נוֹתְרוּ עָלֶיהָ זִקַּת שְׁנֵי יְבָמִין: <B>רַבִּי שִׁמְעוֹן אוֹמֵר וְכוּ'.</B> דְּקָסָבַר מְסַפְּקָא לָן אִי מַאֲמָר קוֹנֶה לְגַמְרֵי אוֹ לֹא קָנֵי כְּלָל, לְכָךְ מְיַבֵּם לְאֵיזוֹ שֶׁיִּרְצֶה, דְּאִי מַאֲמָר קָנֵי לֹא הֲוֵי עֲלָהּ אֶלָּא זִקַּת שֵׁנִי, וְאִי מַאֲמָר לֹא קָנִי לֹא הֲוֵי עֲלָהּ אֶלָּא זִקַּת הָרִאשׁוֹן: <B>וְחוֹלֵץ לַשְּׁנִיָּה.</B> דַּחֲדָא לֹא מְפַטְּרָהּ בְּבִיאַת אִידָךְ, דְּדִלְמָא מַאֲמָר לֹא קָנֵי וַהֲווֹ שְׁתֵּי יְבָמוֹת הַבָּאוֹת מִשְּׁנֵי בָּתִּים. וְיִבּוּמֵי תַּרְוַיְהוּ לֹא, דְּדִלְמָא מַאֲמָר קָנֵי וַהֲווֹ שְׁתֵּי יְבָמוֹת הַבָּאוֹת מִבַּיִת אֶחָד. וְאֵין הֲלָכָה כְּרַבִּי שִׁמְעוֹן. וְאַף עַל גַּב דְּאָמְרִינַן בְּמַתְנִיתִין דְּזִיקַת שְׁנֵי יְבָמִין דְּאוֹרַיְתָא מִקְּרָא דִּיבָמָהּ יָבֹא עָלֶיהָ, בַּגְּמָרָא מוּכָח דְּזִיקַת שְׁנֵי יְבָמִין דְּרַבָּנָן הִיא, גְּזֵרָה שֶׁמָּא יֹאמְרוּ שְׁתֵּי יְבָמוֹת הַבָּאוֹת מִבַּיִת אֶחָד מִתְיַבְּמוֹת <small>(כח)</small>: <p dir="rtl">
<h3 dir="rtl" id="MN_YEVAMOT_L2, פרק ג, פרק ג משנה י">פרק ג - משנה י</h3><p dir="rtl">
<B>הָיוּ אַחִין.</B> אַף מִשּׁוּם אֵשֶׁת אָח וְכוּ'. אַף עַל גַּב דְּקַיְמָא לָן אֵין אִסּוּר חָל עַל אִסּוּר, אִית לֵיהּ לְהַאי תַּנָּא דִּבְאִסּוּר כּוֹלֵל וְאִסּוּר מוֹסִיף וְאִסּוּר בַּת אַחַת כִּי הָכָא <small>(ל)</small>, אִסּוּר חָל עַל אִסּוּר, וְחַיָּב לְהָבִיא קָרְבָּן עַל כָּל אִסּוּר וְאִסּוּר: <B>וּמַפְרִישִׁין אוֹתָן.</B> שֶׁלֹּא לַחֲזֹר לְבַעֲלֵיהֶן: <B>שֶׁמָּא מְעֻבָּרוֹת הֵן.</B> וְהַוְּלָדוֹת מַמְזֵרִים, וּבָעִינַן הַבְחָנָה בֵּין זֶרַע כָּשֵׁר לְזֶרַע פָּסוּל, שֶׁלֹּא יִתְלוּ הָעֻבָּרִים בְּבַעֲלֵיהֶן: <B>וְאִם הָיוּ כֹהֲנוֹת.</B> בְּנוֹת כֹּהֲנִים <small>(לא)</small>: <B>נִפְסְלוּ מִתְּרוּמָה.</B> מִלֶּאֱכֹל בִּתְרוּמַת בֵּית אָבִיהָ אֲפִלּוּ אַחַר מִיתַת בַּעֲלָהּ, וְאַף עַל פִּי שֶׁנֶּאֶנְסָה: <p dir="rtl">
<h2 dir="rtl" id="MN_YEVAMOT_L2, פרק ד">פרק ד</h2><p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה א">פרק ד - משנה א</h3><p dir="rtl">
<B>הַחוֹלֵץ לִיבִמְתּוֹ.</B> הוּא מֻתָּר בִּקְרוֹבוֹתֶיהָ. דְּלָאו חֲלִיצָה הִיא, דְּהָא לֹא בַּעְיָא חֲלִיצָה. וּקְרוֹבוֹת וּקְרוֹבִים דְּמַתְנִיתִין הַיְנוּ הָנָךְ דְּנֶאֱסָרוֹת עַל הָאִישׁ מֵחֲמַת אִשְׁתּוֹ וּקְרוֹבִים הַנֶּאֱסָרִים עַל אִשָּׁה מֵחֲמַת בַּעֲלָהּ: <B>אִם אֵין הַוָּלָד שֶׁל קְיָמָא.</B> שֶׁהוּא נֵפֶל: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ב">פרק ד - משנה ב</h3><p dir="rtl">
<B>וְחַיָּבִין בַּקָּרְבָּן.</B> שֶׁבָּעַל אֵשֶׁת אָח שֶׁלֹּא בִּמְקוֹם מִצְוָה. וְהַוָּלָד כָּשֵׁר מִמַּה נַּפְשָׁךְ: <B>וְחַיָּבִין אָשָׁם תָּלוּי.</B> שֶׁכָּל דָּבָר שֶׁחַיָּבִין עַל זְדוֹנוֹ כָּרֵת וְעַל שִׁגְגָתוֹ חַטָּאת, חַיָּבִין עַל לֹא הוֹדַע שֶׁלּוֹ אָשָׁם תָּלוּי: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ג">פרק ד - משנה ג</h3><p dir="rtl">
<B>שׁוֹמֶרֶת יָבָם.</B> שֶׁהִיא מַמְתֶּנֶת וּמְצַפָּה <small>(ד)</small> לְיָבָם: <B>שֶׁנָּפְלוּ לָהּ נְכָסִים.</B> מִבֵּית אָבִיהָ: <B>מַה יַּעֲשׂוּ בִכְתֻבָּתָהּ.</B> מָנֶה וּמָאתַיִם וְתוֹסֶפֶת וּנְדוּנְיָא שֶׁהִכְנִיסָה לוֹ וְקִבֵּל עָלָיו אַחֲרָיוּת <small>(ה)</small>: <B>וּבַנְּכָסִים הַנִּכְנָסִים וְיוֹצְאִים.</B> נִכְסֵי מְלוֹג, שֶׁכְּשֶׁהִיא נִכְנֶסֶת נִכְנָסִין עִמָּהּ וּכְשֶׁיּוֹצֵאת מִבַּעֲלָהּ יוֹצְאִין עִמָּהּ: <B>בֵּית שַׁמַּאי אוֹמְרִים יַחֲלֹקוּ יוֹרְשֵׁי הַבַּעַל עִם יוֹרְשֵׁי הָאָב.</B> דְּסָפֵק נְשׂוּאָה הִיא <small>(ו)</small>, וְזוֹכֶה הַיָּבָם בַּחֲצִי יְרֻשָּׁתָהּ מִסָּפֵק, שֶׁהַבַּעַל יוֹרֵשׁ אֶת אִשְׁתּוֹ, וְזֶה שֶׁסָּפֵק נְשׂוּאָה הִיא אֶצְלוֹ זוֹכֶה בְפַלְגָּא: <B>נְכָסִים בְּחֶזְקָתָן.</B> נִכְסֵי צֹאן בַּרְזֶל, בְּחֶזְקָתָן. וְלֹא פֵּרְשׁוּ בֵּית הִלֵּל אִי בְּחֶזְקַת יוֹרְשֵׁי הָאִשָּׁה שֶׁהָיוּ הַנְּכָסִים שֶׁלָּהּ, אִי בְּחֶזְקַת יוֹרְשֵׁי הַבַּעַל שֶׁאַחֲרָיוּתָם עָלָיו <small>(ט)</small>. וּלְעִנְיַן דִּינָא יַחֲלֹקוּ אֲפִלּוּ לְדִבְרֵי בֵּית הִלֵּל: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ד">פרק ד - משנה ד</h3><p dir="rtl">
<B>כְּאִשְׁתּוֹ לְכָל דָּבָר.</B> שֶׁמְּגָרְשָׁהּ בְּגֵט וְלֹא בַּעְיָא חֲלִיצָה, וּמַחְזִירָהּ כְּשֶׁיִּרְצֶה וְלֹא מִתְּסְרָא עֲלֵיהּ: <B>עַל נִכְסֵי בַעְלָהּ הָרִאשׁוֹן.</B> שֶׁיִּהְיוּ קַרְקָעוֹת שֶׁל בַּעֲלָהּ הָרִאשׁוֹן אַחֲרָאִין וְעַרְבָאִין עַל כְּתֻבָּתָהּ. וְאִי לֵית לָהּ כְּתֻבָּה מִבַּעֲלָהּ הָרִאשׁוֹן כּוֹתֵב לָהּ הַיָּבָם כְּתֻבָּה עַל נְכָסָיו, וְהִיא מָנֶה בִּלְבַד <small>(יב)</small>: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ה">פרק ד - משנה ה</h3><p dir="rtl">
<B>מִצְוָה בַגָּדוֹל לְיַבֵּם.</B> כִּדְיָלְפִינַן מִוְּהָיָה הַבְּכוֹר: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ו">פרק ד - משנה ו</h3><p dir="rtl">
<B>וּבַגָּדוֹל.</B> שֶׁהָיָה גְּדוֹל הָאַחִים בִּמְדִינַת הַיָּם, וְתָלָה גְּדוֹל הָאַחִין שֶׁלְּפָנֵינוּ בּוֹ לוֹמַר הַמְתִּינוּ לוֹ, שֶׁהוּא גָּדוֹל מִמֶּנִּי: <B>וּבַחֵרֵשׁ וּבַשּׁוֹטֶה.</B> עַד שֶׁיַּבְרִיאוּ. אֵין שׁוֹמְעִין לוֹ: <B>עָלֶיךָ מִצְוָה.</B> אַף עַל פִּי שֶׁאָחִיךָ שֶׁבִּמְדִינַת הַיָּם הוּא גָּדוֹל מִמְּךָ, כֵּיוָן שֶׁאַתָּה גְּדוֹל הָאַחִין שֶׁלְּפָנֵינוּ עָלֶיךָ מִצְוָה, דְּשִׁהוּיֵי מִצְוָה לֹא מַשְׁהִינַן: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ז">פרק ד - משנה ז</h3><p dir="rtl">
<B>הֲרֵי הוּא כְאֶחָד מִן הָאַחִין.</B> וְלֹא הִפְסִיד חֶלְקוֹ בִּשְׁבִיל שֶׁחָלַץ. דְּסָלְקָא דַּעְתָּךְ אֲמִינָא לִקְנְסֵיהּ הוֹאִיל וְהִפְסִידָהּ מִיִּבּוּם, שֶׁפְּסָלָהּ עַל הָאַחִים: <B>זָכָה בְּנִכְסֵי אָחִיו.</B> וַאֲפִלּוּ גֵּרְשָׁהּ לְמָחָר, דְּיָקוּם עַל שֵׁם אָחִיו אָמַר רַחֲמָנָא, וַהֲרֵי קָם: <B>נְכָסִים שֶׁל אָב.</B> דִּכְתִיב וְהָיָה הַבְּכוֹר, מַה בְּכוֹר אֵין לוֹ בְּחַיֵּי הָאָב, אַף יָבָם אֵין לוֹ בְּחַיֵּי הָאָב. וְאֵין כֵּן הֲלָכָה, אֶלָּא הַכּוֹנֵס אֶת יְבִמְתּוֹ זָכָה בְּנִכְסֵי אָחִיו וַאֲפִלּוּ בִּמְקוֹם אָב: <B>אָסוּר בִּקְרוֹבוֹתֶיהָ.</B> כְּאִלּוּ הִיא אִשְׁתּוֹ, וְכָל קְרוֹבוֹת הַנֶּאֱסָרוֹת מֵחֲמַת אִשָּׁה גְּמוּרָה אֲסוּרוֹת מִדְּרַבָּנָן בַּחֲלוּצָה: <B>בִּזְמַן שֶׁהִיא קַיֶּמֶת.</B> אַאֲחוֹתָהּ קָאֵי וְלֹא אַשְּׁאָר עֲרָיוֹת: <B>מֻתָּר אָדָם בִּקְרוֹבַת צָרַת חֲלוּצָתוֹ.</B> וְלֹא אָמְרִינַן צָרָה כַּחֲלוּצָה שֶׁיְּהֵא אָסוּר בַּאֲחוֹת צָרַת חֲלוּצָתוֹ כְּמוֹ שֶׁהוּא אָסוּר בַּאֲחוֹת חֲלוּצָתוֹ: <B>וְאָסוּר בְּצָרַת קְרוֹבַת חֲלוּצָתוֹ.</B> רְאוּבֵן חָלַץ לְלֵאָה, וְרָחֵל נְשׂוּאָה לְנָכְרִי <small>(יז)</small> וְלָהּ צָרָה, וּמֵת הַנָּכְרִי, אֲסוּרָה אוֹתָהּ צָרָה לִרְאוּבֵן. וְטַעְמָא הֲוֵי, שֶׁבִּזְמַן שֶׁלֵּאָה חוֹלֶצֶת, מוֹלִיכָה רָחֵל אֲחוֹתָהּ עִמָּהּ לְבֵית דִּין, וְכֻלֵּי עָלְמָא לֹא יָדְעֵי לְהֵי מִנַּיהוּ חָלִיץ, וְאִיכָּא דְּסָבְרֵי דִּלְרָחֵל חָלִיץ, וְכִי נָסִיב צָרַת רָחֵל דְּהַיְנוּ צָרַת קְרוֹבַת חֲלוּצָתוֹ אָמְרֵי צָרַת חֲלוּצָתוֹ נָסִיב, דְּאִינְהוּ סָבְרֵי שֶׁרָחֵל וְצָרָתָהּ נְשֵׁי אָחִיו הָיוּ, שֶׁהֲרֵי חָלַץ לְרָחֵל. אֲבָל אֵין הַיְבָמָה מוֹלִיכָה צָרָתָהּ עִמָּהּ בִּזְמַן שֶׁחוֹלֶצֶת, הִלְכָּךְ כִּי נָסִיב אֲחוֹת הַצָּרָה לֹא אָמְרֵי אֲחוֹת חֲלוּצָה נָסִיב: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ח">פרק ד - משנה ח</h3><p dir="rtl">
<B>וְכֵן הַמְגָרֵשׁ אֶת אִשְׁתּוֹ וְכוּ'.</B> בַּגְּמָרָא פָּרֵיךְ, וְכֵן סָלְקָא דַּעְתָּךְ. אֶלָּא אֵימָא אֲבָל הַמְגָרֵשׁ אֶת אִשְׁתּוֹ וְכוּ', שֶׁאֲחוֹת גְּרוּשָׁה מִדִּבְרֵי תּוֹרָה וּלְכָךְ פְּטוּרָה מִן הַחֲלִיצָה וּמִן הַיִּבּוּם, וַאֲחוֹת חֲלוּצָה מִדִּבְרֵי סוֹפְרִים וּלְכָךְ חוֹלֶצֶת וְלֹא מִתְיַבֶּמֶת: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה ט">פרק ד - משנה ט</h3><p dir="rtl">
<B>שׁוֹמֶרֶת יָבָם.</B> מַמְתֶּנֶת לַיָּבָם: <B>שֶׁקִּדֵּשׁ.</B> אֶחָד מִן הָאַחִים אֶת אֲחוֹתָהּ אַחַר שֶׁנָּפְלָה זוֹ לִפְנֵיהֶן וְהֻזְקְקָה לְכֻלָּן: <B>הַמְתֵּן.</B> מִלִּכְנֹס, דְּקָא פָּגַעְתָּ בַּאֲחוֹת זְקוּקָה: <B>עַד שֶׁיַּעֲשֶׂה אָחִיךָ מַעֲשֶׂה.</B> שֶׁיִּכְנֹס אָחִיךָ אֶת הַיְבָמָה אוֹ יַחְלֹץ לָהּ וְיַעֲקֹר אֶת זִקָּתָהּ מֵעָלֶיךָ: <B>מֵתָה הַיְּבָמָה יִכְנֹס אֶת אִשְׁתּוֹ.</B> דַּאֲפִלּוּ כְּנָסָהּ וּמֵתָה מֻתָּר בַּאֲחוֹתָהּ: <B>מֵת הַיָּבָם.</B> וְלֹא נוֹתַר אָח אֶלָּא זֶה שֶׁקִּדֵּשׁ אֶת אֲחוֹתָהּ: <B>מוֹצִיא אֶת אִשְׁתּוֹ בְגֵט וְאֶת אֵשֶׁת אָחִיו בַּחֲלִיצָה.</B> אֲבָל יִבּוּמֵי לֹא, מִשּׁוּם דַּאֲחוֹת גְּרוּשָׁתוֹ הִיא. וּבַגְּמָרָא פָּסִיק הֲלָכָה כְּרַבִּי יְהוּדָה בֶּן בְּתֵירָא: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה י">פרק ד - משנה י</h3><p dir="rtl">
<B>לֹא תַחֲלֹץ וְכוּ'.</B> מְפָרֵשׁ בַּגְּמָרָא טַעֲמָא, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> וְאִם לֹא יַחְפֹּץ הָאִישׁ לָקַחַת אֶת יְבִמְתּוֹ וְעָלְתָה יְבִמְתּוֹ וְגוֹ', הָא אִם יַחְפֹּץ יְיַבֵּם, כָּל הָעוֹלֶה לְיִבּוּם עוֹלֶה לַחֲלִיצָה וְכָל שֶׁאֵינוֹ עוֹלֶה לְיִבּוּם אֵינוֹ עוֹלֶה לַחֲלִיצָה <small>(כא)</small>: <B>בְּתוּלוֹת.</B> גָּזְרִינַן אַטּוּ בְּעוּלוֹת, וַאֲרוּסוֹת אַטּוּ נְשׂוּאוֹת, וְכֵן הֲלָכָה. וְהָנָךְ שְׁלֹשָׁה חֳדָשִׁים הֵם תִּשְׁעִים יוֹם חוּץ מִיּוֹם שֶׁמֵּת בּוֹ בַּעֲלָהּ אוֹ שֶׁנִּתְגָּרְשָׁה בּוֹ וְחוּץ מִיּוֹם שֶׁנִּתְאָרְסָה בּוֹ: <B>הַנְּשׂוּאוֹת יִתְאָרְסוּ.</B> דְּטַעֲמָא דַּאֲסוּרָה כְּדֵי לְהַבְחִין בֵּין זֶרַע רִאשׁוֹן לְזֶרַע שֵׁנִי <small>(כג)</small>, שֶׁלֹּא תֵלֵד בֵּן סָפֵק בֶּן תִּשְׁעָה לָרִאשׁוֹן סָפֵק בֶּן שִׁבְעָה לָאַחֲרוֹן, וּבָאֲרוּסוֹת לֵיכָּא לְמֵימַר הָכִי: <B>וְהָאֲרוּסוֹת יִנָּשְׂאוּ.</B> דְּהָא לֹא אִיעַבּוּר מֵרִאשׁוֹן: <B>חוּץ מֵאֲרוּסָה שֶׁבִּיהוּדָה.</B> שֶׁהָיוּ מְיַחֲדִין אֶת הַכַּלָּה וְאֶת הֶחָתָן בִּיהוּדָה קֹדֶם כְּנִיסָתָן לַחֻפָּה כְּדֵי שֶׁיִּהְיֶה רָגִיל וּמְשַׂחֵק עִמָּהּ וְלֹא יִהְיוּ בֹּשִׁים זֶה מִזֶּה בִּבְעִילַת מִצְוָה, לְכָךְ חָיְשִׁינַן שֶׁמָּא בָּעַל: <B>כָּל הַנָּשִׁים יִתְאָרְסוּ.</B> מִשּׁוּם דְּרַבִּי יְהוּדָה לֹא מַפְלִיג בֵּין אַלְמָנָה לִגְרוּשָׁה וּמַתִּיר לָאַלְמָנָה לֵאָרֵס אֲפִלּוּ תּוֹךְ שְׁלֹשִׁים יוֹם שֶׁל יְמֵי אֶבְלָהּ, אָתָא רַבִּי יוֹסֵי לְאִפְלוּגֵי עֲלֵיהּ בְּהָא, וְאָסַר לָאַלְמָנָה לֵאָרֵס תּוֹךְ שְׁלֹשִׁים שֶׁל יְמֵי אֶבְלָהּ: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה יא">פרק ד - משנה יא</h3><p dir="rtl">
<B>אַרְבָּעָה אַחִים וְכוּ'.</B> הוּא הַדִּין אֲפִלּוּ נָשֵׁי טוּבָא נַמִּי, אִם אֶפְשָׁר בְּסִפּוּקַיְהוּ, הָרְשׁוּת בְּיָדוֹ לִכְנֹס אֶת כֻּלָּן. וְהַאי דְּנָקַט אַרְבַּע, עֵצָה טוֹבָה קָמַשְׁמַע לָן, אַרְבַּע אִין טְפֵי לֹא, כִּי הֵיכִי דְּנִמְטַיְהוּ עוֹנָה בְּחֹדֶשׁ <small>(כד)</small>: <B>בִּיאָתָהּ אוֹ חֲלִיצָתָהּ שֶׁל אַחַת מֵהֶן פּוֹטֶרֶת צָרָתָהּ.</B> וְלֹא מְיַבֵּם לְתַרְוַיְהוּ, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> אֲשֶׁר לֹא יִבְנֶה אֶת בֵּית אָחִיו, בַּיִת אֶחָד הוּא בּוֹנֶה וְאֵינוֹ בּוֹנֶה שְׁנֵי בָּתִּים. וְלֹא חָלִיץ לְתַרְוַיְהוּ, שֶׁכָּל שֶׁאֵינוֹ עוֹלֶה לְיִבּוּם אֵינוֹ עוֹלֶה לַחֲלִיצָה <small>(כו)</small>, וְהוֹאִיל וְתַרְוַיְהוּ כִּי הֲדָדֵי לֹא סָלְקֵי לְיִבּוּם כִּדְאָמְרִינַן בַּיִת אֶחָד הוּא בּוֹנֶה, הָכִי נַמִּי לֹא סָלְקֵי לַחֲלִיצָה: <B>חוֹלֵץ לַפְּסוּלָה.</B> וְלֹא יִפְסֹל אֶת הַכְּשֵׁרָה לִכְהֻנָּה, שֶׁהַחֲלוּצָה פְּסוּלָה לִכְהֻנָּה, וְלֹא יִשְׁפֹּךְ אָדָם מֵי בּוֹרוֹ וַאֲחֵרִים צְרִיכִין לָהֶן: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה יב">פרק ד - משנה יב</h3><p dir="rtl">
<B>הַמַּחְזִיר אֶת גְּרוּשָׁתוֹ.</B> מִשֶּׁנִּשֵּׂאת <small>(כח)</small>: <B>וְהַנּוֹשֵׂא אֶת חֲלוּצָתוֹ.</B> דְּקַיְמָא עֲלֵיהּ בְּלָאו דְּלֹא יִבְנֶה, כֵּיוָן שֶׁלֹּא בָּנָה שׁוּב לֹא יִבְנֶה: <B>וְהַנּוֹשֵׂא קְרוֹבַת חֲלוּצָתוֹ.</B> דְּקָסָבַר רַבִּי עֲקִיבָא דַּחֲלוּצָתוֹ כְּאִשְׁתּוֹ, שֶׁהַכָּתוּב קְרָאָהּ בֵּיתוֹ <small>(כט)</small>, דִּכְתִיב (שָׁם) בֵּית חֲלוּץ הַנָּעַל. וְקָסָבַר נַמִּי רַבִּי עֲקִיבָא יֵשׁ מַמְזֵר מֵחַיָּבֵי לָאוִין. וְאֵינָהּ הֲלָכָה: <B>קְרוֹבַת גְּרוּשָׁתוֹ.</B> דִּגְרוּשָׁתוֹ כְּאִשְׁתּוֹ. וְאִמָּהּ וַאֲחוֹתָהּ חַיָּבֵי כְּרִיתוּת נִינְהוּ: <p dir="rtl">
<h3 dir="rtl" id="MN_YEVAMOT_L2, פרק ד, פרק ד משנה יג">פרק ד - משנה יג</h3><p dir="rtl">
<B>כָּל שְׁאֵר בָּשָׂר שֶׁהוּא בְלֹא יָבֹא.</B> כָּל קִרְבָה שֶׁהִיא בְּלָאו <small>(לב)</small>, וַאֲפִלּוּ אֵין בָּהּ כָּרֵת: <B>כָּל חַיָּבֵי כָּרֵת.</B> אֲבָל לֹא חַיָּבֵי לָאוִין. וְכֵן הֲלָכָה <small>(לג)</small>, שֶׁכָּל שֶׁאִסּוּרוֹ אִסּוּר כָּרֵת הַוָּלָד מַמְזֵר, חוּץ מִן הַנִּדָּה. אֲבָל מֵחַיָּבֵי לָאוִין אֵין הַוָּלָד מַמְזֵר: <p dir="rtl">
<h2 dir="rtl" id="MN_YEVAMOT_L2, פרק ה">פרק ה</h2><p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה א">פרק ה - משנה א</h3><p dir="rtl">
<B>רַבָּן גַּמְלִיאֵל.</B> אֵין גֵּט אַחַר גֵּט. שְׁתֵּי יְבָמוֹת לְיָבָם אֶחָד מֵאָח אֶחָד, וְנָתַן גֵּט לָרִאשׁוֹנָה וְחָזַר וְנָתַן גֵּט לַשְּׁנִיָּה, לֹא נֶאֶסְרוּ קְרוֹבוֹת הַשְּׁנִיָּה עָלָיו לְמֵהֲוֵי כִּגְרוּשָׁתוֹ, דִּמְכִי יָהֵיב גֵּט לָרִאשׁוֹנָה פָּקְעָה זִקַּת שְׁתֵּיהֶן מֵעָלָיו, דְּגֵט מַהֲנֵי בִּיבָמָה לְמֵיקַם עֲלֵהּ בְּלֹא יִבְנֶה, וְשׁוּב לֹא יְיַבֵּם לֹא הוּא וְלֹא שְׁאָר הָאַחִים לֹא לַיְּבָמָה שֶׁקִּבְּלָה הַגֵּט וְלֹא לְצָרָתָהּ, הִלְכָּךְ כִּי הֲדַר וְיָהִיב גֵּט שֵׁנִי לַשְּׁנִיָּה אֵין בְּמַעֲשָׂיו כְּלוּם וַהֲוֵי כְּנוֹתֵן גֵּט לְאִשָּׁה נָכְרִית דְּעָלְמָא. וְכֵן שְׁנֵי יְבָמִין לִיבָמָה אַחַת וְנָתַן זֶה גֵּט וְזֶה גֵּט, הָאַחֲרוֹן אֵינוֹ כְּלוּם וּמֻתָּר בִּקְרוֹבוֹתֶיהָ: <B>וְלֹא מַאֲמָר אַחַר מַאֲמָר.</B> בֵּין שְׁנֵי יְבָמִין לִיבָמָה אַחַת בֵּין בְּיָבָם אֶחָד וּשְׁתֵּי יְבָמוֹת, הָאַחֲרוֹן אֵינוֹ כְּלוּם וְאֵינָהּ צְרִיכָה מִמֶּנּוּ גֵּט וּמֻתָּר בִּקְרוֹבוֹתֶיהָ: <B>יֵשׁ גֵּט אַחַר גֵּט.</B> דְּקַמָּא לֹא דָּחָה זִקָּתָהּ לְגַמְרֵי, דְּהָא בַּעְיָא חֲלִיצָה, הִלְכָּךְ אַכַּתִּי אִיכָּא פַּלְגָא זִקָּה וְאַהֲנֵי גֵּט שֵׁנִי לַשְּׁנִיָּה לְמֵהֲוֵי גְּרוּשָׁתוֹ וְאָסוּר בִּקְרוֹבוֹתֶיהָ. וְכֵן הֲלָכָה <small>(ב)</small>: <p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה ב">פרק ה - משנה ב</h3><p dir="rtl">
<B>כֵּיצַד.</B> לָאו אַפְּלֻגְתָּא קָאֵי אֶלָּא מִלְּתָא בְּאַנְפֵּי נַפְשָׁהּ, וְאַיָּבָם אֶחָד וִיבָמָה אַחַת קָאֵי. וְהָכִי קָאָמַר, כֵּיצַד דִּין יָבָם אֶחָד וִיבָמָה אַחַת: <B>צְרִיכָה הֵימֶנּוּ חֲלִיצָה.</B> וְאִם רָצָה לִכְנֹס לֹא יִכְנֹס, דְּכֵיוָן דְּהִתְחִיל בְּגֵרוּשִׁין קַיְמָא עֲלֵיהּ בְּלֹא יִבְנֶה: <B>צְרִיכָה הֵימֶנּוּ גֵּט.</B> דַּחֲלִיצָה אַפְקַעְתָּא לַזִּקָּה, וְגֵט בָּעֵי לְאַפְקוּעֵי קִדּוּשִׁין דִּילֵיהּ, דַּחֲלִיצָה לֹא מַפְקְעָא קִדּוּשִׁין: <p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה ג">פרק ה - משנה ג</h3><p dir="rtl">
<B>נָתַן גֵּט וְעָשָׂה בָהּ מַאֲמָר צְרִיכָה גֵט וַחֲלִיצָה.</B> דְּגֵט דָּחִי קְצָת <small>(ד)</small> וְשִׁיֵּר קְצָת, וּמַאֲמָר קָנִי שְׁיוּרָא דְּגֵט, הִלְכָּךְ צְרִיכָה גֵּט לְמַאֲמָרוֹ וַחֲלִיצָה לְזִקָּתוֹ: <B>נָתַן גֵּט וּבָעַל.</B> אָסוּר לְקַיְּמָהּ, שֶׁמִּשָּׁעָה שֶׁנָּתַן גֵּט קַיְמָא עֲלֵיהּ בְּלֹא יִבְנֶה <small>(ה)</small>, וּצְרִיכָה גֵּט לְבִיאָתוֹ וַחֲלִיצָה לְזִקָּתוֹ: <B>אֵין אַחַר חֲלִיצָה כְלוּם.</B> הָא מַתְנִיתִין רַבִּי עֲקִיבָא הִיא דְּאָמַר אֵין קִדּוּשִׁין תּוֹפְסִין בְּחַיָּבֵי לָאוִין. וְאֵינָהּ הֲלָכָה, אֶלָּא הֲלָכָה כַּחֲכָמִים, שֶׁאוֹמְרִים יֵשׁ אַחַר חֲלִיצָה כְלוּם, וְאִם קִדְּשָׁהּ אַחַר חֲלִיצָה <small>(ט)</small> צְרִיכָה הֵימֶנּוּ גֵּט: <B>אַחַת יְבָמָה אַחַת לְיָבָם אֶחָד וְאַחַת שְׁתֵּי יְבָמוֹת לְיָבָם אֶחָד.</B> שָׁוִין הֵן שֶׁיֵּשׁ אַחַר גֵּט רִאשׁוֹן אוֹ אַחַר מַאֲמָר רִאשׁוֹן כְּלוּם וְאֵין אַחַר בִּיאָה שֶׁבַּתְּחִלָּה כְּלוּם וְאֵין אַחַר חֲלִיצָה כְלוּם: <p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה ד">פרק ה - משנה ד</h3><p dir="rtl">
<B>צְרִיכוֹת שְׁנֵי גִטִּין.</B> לִשְׁתֵּי יְבָמוֹת. כְּרַבָּנָן דְּיֵשׁ מַאֲמָר אַחַר מַאֲמָר: <B>וַחֲלִיצָה.</B> לְאַחַת מֵהֶן, וּפוֹטֶרֶת צָרָתָהּ: <B>מַאֲמָר לָזוֹ וְגֵט לָזוֹ.</B> פָּסַל גֵּט שֶׁל אַחֲרוֹנָה אֶת הָרִאשׁוֹנָה, דְּקָם לֵיהּ בְּלֹא יִבְנֶה, וּצְרִיכָה גֵּט לְמַאֲמָרוֹ וַחֲלִיצָה לְזִקָּתוֹ: <B>מַאֲמָר לָזוֹ וּבָעַל לָזוֹ צְרִיכוֹת שְׁנֵי גִטִּין.</B> זוֹ גֵּט לְמַאֲמָרוֹ וְזוֹ גֵּט לְבִיאָתוֹ: <B>וַחֲלִיצָה.</B> לְאַחַת מֵהֶן וּפוֹטֶרֶת צָרָתָהּ: <B>גֵּט לָזוֹ וּבָעַל לָזוֹ צְרִיכָה גֵּט וַחֲלִיצָה.</B> וְאָסוּר לְקַיְּמָהּ, דְּקָם עֲלֵיהּ בְּלֹא יִבְנֶה מִשּׁוּם גֵּט רִאשׁוֹן, וּבְגֵט לְחוּדָא לֹא נַפְקָה בַּעֲלַת בִּיאָה, דְּבִיאָה פְּסוּלָה הִיא: <B>אֵין לְאַחַר חֲלִיצָה כְּלוּם.</B> וְאִי הֲדַר מְקַדֵּשׁ לָהּ <small>(יד)</small> אוֹ לְצָרָתָהּ לֹא תָּפְסֵי בָהּ קִדּוּשִׁין, כְּרַבִּי עֲקִיבָא דְּאָמַר אֵין קִדּוּשִׁין תּוֹפְסִין בְּחַיָּבֵי לָאוִין. וְאֵינָהּ הֲלָכָה: <p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה ה">פרק ה - משנה ה</h3><p dir="rtl">
<B>חָלַץ וְחָלַץ.</B> מֻתָּר בִּקְרוֹבוֹת שְׁנִיָּה, שֶׁאֵין אַחַר חֲלִיצָה רִאשׁוֹנָה שׁוּם זִקַּת יְבָמִין, וַחֲלִיצָה בַּתְרַיְתָא לָאו כְּלוּם הִיא, וַאֲפִלּוּ לִכְהֻנָּה אֵינָהּ פְּסוּלָה. וְכֵן חָלַץ לְזוֹ וּמַאֲמָר לְזוֹ, וְכֵן נָתַן גֵּט לְזוֹ אַחַר הַחֲלִיצָה שֶׁל זוֹ, אוֹ אִם בָּעַל לְזוֹ אַחַר הַחֲלִיצָה שֶׁל זוֹ, אֵין מַעֲשֶׂה הָאַחֲרוֹן כְּלוּם. אוֹ אִם בָּעַל תְּחִלָּה וְחָזַר וּבָעַל לַשְּׁנִיָּה, אוֹ בָּעַל תְּחִלָּה וְעָשָׂה מַאֲמָר בַּשְּׁנִיָּה, אוֹ נָתַן גֵּט לַשְּׁנִיָּה אוֹ חָלַץ לַשְּׁנִיָּה, אֵין אַחַר בִּיאָה כְּלוּם, וּמַעֲשֶׂה אַחֲרוֹן לֹא חָשִׁיב וּמֻתָּר בִּקְרוֹבוֹת הַשְּׁנִיָּה: <B>אֵין אַחַר חֲלִיצָה כְלוּם.</B> אַרֵישָׁא קָאֵי. וְאַסֵּיפָא צָרִיךְ לְמֵימַר אֵין אַחַר בִּיאָה כְּלוּם: <p dir="rtl">
<h3 dir="rtl" id="MN_YEVAMOT_L2, פרק ה, פרק ה משנה ו">פרק ה - משנה ו</h3><p dir="rtl">
<B>חָלַץ וְעָשָׂה מַאֲמָר נָתַן גֵּט וּבָעַל.</B> אַיָּבָם אֶחָד וִיבָמָה אַחַת קָאֵי <small>(טז)</small>. וְאַף עַל גַּב דְּתָנָא לְעֵיל, הֲדַר תַּנְיָא הָכָא מִשּׁוּם סֵיפָא דְּבָעֵי לְאִפְלוּגֵי בֵּין בִּיאָה לַחֲלִיצָה, דַּחֲלִיצָה בֵּין בַּתְּחִלָּה בֵּין בָּאֶמְצַע בֵּין בַּסּוֹף אֵין אַחֲרֶיהָ כְּלוּם, וְהַבִּיאָה דַּוְקָא בִּזְמַן שֶׁהִיא בַּתְּחִלָּה. וּלְאַשְׁמוֹעִינַן נַמִּי פְּלֻגְתָּא דְּרַבִּי נְחֶמְיָה וְרַבָּנָן: <B>בֵּין בַּתְּחִלָּה בֵּין בָּאֶמְצַע.</B> כְּגוֹן גֵּט לְזוֹ וְחָלַץ לְזוֹ וְחָזַר וְעָשָׂה בָּהּ מַאֲמָר אוֹ בְּבַעֲלַת הַגֵּט, לֹא מַהֲנֵי הַמַּאֲמָר <small>(יז)</small> וְלֹא בָּעִינַן גֵּט לְמַאֲמָרוֹ: <B>בַּסּוֹף.</B> אַחַר מַאֲמָר וְגֵט חָלַץ: <B>אֵין אַחֲרֶיהָ כְלוּם.</B> וַחֲלִיצָה גְּמוּרָה הִיא, וְאִי הֲדַר וְעָבֵיד מַאֲמָר לֹא בַּעְיָא גֵּט, מִשּׁוּם דַּחֲלִיצָה גֵּרוּשִׁין גְּמוּרִים נִינְהוּ, וְאַף עַל גַּב דְּהִיא חֲלִיצָה פְּסוּלָה: <B>הַבִּיאָה בָּאֶמְצַע.</B> כְּגוֹן גֵּט לְזוֹ וּבָעַל לְזוֹ וְחָזַר וְעָשָׂה מַאֲמָר בַּשְּׁלִישִׁית, אָסוּר בִּקְרוֹבוֹתֶיהָ <small>(יח)</small>: <B>בַּסּוֹף.</B> גֵּט לְזוֹ וּמַאֲמָר לְזוֹ וְחָזַר וּבָא (עָלֶיהָ) עַל [הָאַחַת], יֵשׁ אַחַר בִּיאָה זוֹ זִקַּת יְבָמִין, וְכִי מַפִּיק לָהּ בָּעֵי חֲלִיצָה וְלֹא סַגִּי לָהּ בְּגֵט: <B>אֵין אַחֲרֶיהָ כְלוּם.</B> וְנָפְקָא בְּגֵט בְּלֹא חֲלִיצָה. וְאִי הֲדַר וְקִדֵּשׁ לְאִידָךְ אַחַר בִּיאָה אֵין בְּמַעֲשָׂיו כְּלוּם: <p dir="rtl">
<h2 dir="rtl" id="MN_YEVAMOT_L2, פרק ו">פרק ו</h2><p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה א">פרק ו - משנה א</h3><p dir="rtl">
<B>הַבָּא עַל יְבִמְתּוֹ.</B> שׁוֹגֵג. כְּסָבוּר אִשָּׁה אַחֶרֶת הִיא <small>(א)</small>: <B>מֵזִיד.</B> לְשֵׁם זְנוּת וְלֹא לְמִצְוַת יִבּוּם: <B>אֲפִלּוּ הוּא שׁוֹגֵג וְהִיא מְזִידָה.</B> לֹא מִבַּעְיָא הֵיכָא דְּהִיא מִכַּוְּנָה לְמִצְוָה, אֶלָּא אֲפִלּוּ הֵיכָא דְּתַרְוַיְהוּ לֹא מְכַוְּנֵי לְמִצְוָה, כְּגוֹן שֶׁהוּא מְכַוֵּן לְאִשָּׁה אַחֶרֶת וְהִיא נִתְכַּוְּנָה לְשֵׁם זְנוּת, קָנָה, דְּאָמַר קְרָא <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> יְבָמָהּ יָבֹא עָלֶיהָ, מִכָּל מָקוֹם: <B>הַמְּעָרֶה.</B> שֶׁלֹּא גָּמַר בִּיאָתוֹ אֶלָּא הִכְנִיס עֲטָרָה בִּלְבַד. וּפְגִיעַת עֲטָרָה בְּלֹא הַכְנָסָה קְרוּיָה נְשִׁיקָה: <B>קָנָה.</B> וְזָכָה בַּנַּחֲלָה, וְיוֹצֵאת בְּגֵט אִם בָּא לְהוֹצִיאָהּ: <B>לֹא חָלַק בֵּין בִּיאָה לְבִיאָה.</B> בֵּין בִּיאָה כְּדַרְכָּהּ לְבִיאָה שֶׁלֹּא כְּדַרְכָּהּ, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כ)</span> מִשְׁכְּבֵי אִשָּׁה <small>(ו)</small>, מַגִּיד הַכָּתוּב שֶׁשְּׁתֵּי מִשְׁכָּבוֹת יֵשׁ בְּאִשָּׁה: <p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה ב">פרק ו - משנה ב</h3><p dir="rtl">
<B>וְכֵן הַבָּא עַל אַחַת מִכָּל הָעֲרָיוֹת.</B> בְּאַחַת מִכָּל הַבִּיאוֹת הָאֵלּוּ: <B>אוֹ עַל הַפְּסוּלוֹת כְּגוֹן אַלְמָנָה לְכֹהֵן גָּדוֹל וְכוּ'.</B> פְּסָלָהּ לִכְהֻנָּה מִשּׁוּם זוֹנָה <small>(ח)</small>. וְאַף עַל פִּי שֶׁאֵשֶׁת יִשְׂרָאֵל שֶׁנֶּאֶנְסָה מֻתֶּרֶת לְבַעֲלָהּ, פְּסוּלָה הִיא לִכְהֻנָּה. וּגְרוּשָׁה נַמִּי, אִי בַּת כֹּהֵן הִיא מִפְסְלָה בְּהַךְ בִּיאָה מִתְּרוּמָה דְּבֵי נַשָּׁא <small>(ט)</small>: <B>מַמְזֶרֶת וּנְתִינָה לְיִשְׂרָאֵל.</B> לָאו אַפְּסוּלָה לִכְהֻנָּה קָאֵי, דְּהָא פְּסוּלָה וְקַיְמָא, אֶלָּא לְעִנְיַן הַעֲרָאָה נָקַט לֵיהּ, לְמִלְקֵי עֲלָהּ בְּהַעֲרָאָה כִּגְמַר בִּיאָה: <p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה ג">פרק ו - משנה ג</h3><p dir="rtl">
<B>מִן הָאֵרוּסִין לֹא יֹאכְלוּ בַתְּרוּמָה.</B> מִפְּנֵי שֶׁנִּתְקַדְּשָׁה קִדּוּשֵׁי עֲבֵרָה נִפְסְלָה מִתְּרוּמָה דְּבֵית אָבִיהָ אִם בַּת כֹּהֵן הִיא: <B>רַבִּי אֱלִיעֶזֶר וְרַבִּי שִׁמְעוֹן מַכְשִׁירִין.</B> עַד שֶׁתִּבָּעֵל וְתֵעָשֶׂה חֲלָלָה, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כא)</span> וְלֹא יְחַלֵּל <small>(י)</small>, שְׁנֵי חִלּוּלִין, אֶחָד לָהּ וְאֶחָד לְזַרְעָהּ. וְלֵית הִלְכָתָא כְּוָתַיְהוּ, אֶלָּא אַף מִן הָאֵרוּסִין לֹא יֹאכְלוּ בַתְּרוּמָה: <B>נִתְאַרְמְלוּ אוֹ נִתְגָּרְשׁוּ.</B> מִן הַכֹּהֲנִים הַלָּלוּ: <B>מִן הַנִּשּׂוּאִין פְּסוּלוֹת.</B> דְּשַׁוְּיוּהָ חֲלָלָה בְּבִיאָתָן: <B>מִן הָאֵרוּסִין כְּשֵׁרוֹת.</B> דַּאֲפִלּוּ תַּנָּא קַמָּא לֹא פָּסַל מִן הָאֵרוּסִין אֶלָּא בְּחַיֵּיהֶן, שֶׁהִיא מִשְׁתַּמֶּרֶת לְבִיאָה פְּסוּלָה, אֲבָל מֵתוּ לֹא: <p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה ד">פרק ו - משנה ד</h3><p dir="rtl">
<B>לֹא יִשָּׂא אֶת הַבּוֹגֶרֶת.</B> דִּכְתִיב (שָׁם) וְהוּא אִשָּׁה בִּבְתוּלֶיהָ יִקָּח, פְּרָט לְבוֹגֶרֶת שֶׁכָּלוּ <small>(יב)</small> בְּתוּלֶיהָ: <B>רַבִּי אֶלְעָזָר וְרַבִּי שִׁמְעוֹן מַכְשִׁירִין.</B> וְלֵית הִלְכָתָא כְּוָתַיְהוּ: <p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה ה">פרק ו - משנה ה</h3><p dir="rtl">
<B>כֹּהֵן הֶדְיוֹט לֹא יִשָּׂא אַיְלוֹנִית וְכוּ'.</B> וְהוּא הַדִּין לְיִשְׂרָאֵל <small>(יח)</small>. וְלֹא נָקַט כֹּהֵן אֶלָּא מִשּׁוּם פְּלֻגְתָּא דְּרַבִּי יְהוּדָה דְּאָמַר דְּכֹהֵן אֲפִלּוּ יֵשׁ לוֹ אִשָּׁה וּבָנִים לֹא יִשָּׂא אַיְלוֹנִית, מַה שֶּׁאֵין כֵּן בְּיִשְׂרָאֵל. וְאֵין הֲלָכָה כְּרַבִּי יְהוּדָה: <B>וְשֶׁנִּבְעֲלָה בְּעִילַת זְנוּת.</B> כְּגוֹן חַיָּבֵי לָאוִין אוֹ חַיָּבֵי עֲשֵׂה <small>(כב)</small>, וְכָל שֶׁכֵּן חַיָּבֵי כְּרִיתוּת וּמִיתוֹת בֵּית דִּין. אֲבָל הַבָּא עַל הַפְּנוּיָה לֹא עֲשָׂאָהּ זוֹנָה: <p dir="rtl">
<h3 dir="rtl" id="MN_YEVAMOT_L2, פרק ו, פרק ו משנה ו">פרק ו - משנה ו</h3><p dir="rtl">
<B>בֵּית שַׁמַּאי אוֹמְרִים שְׁנֵי זְכָרִים.</B> דְּיָלְפִינַן מִמֹּשֶׁה שֶׁפֵּרֵשׁ מִן הָאִשָּׁה לְאַחַר שֶׁנּוֹלְדוּ לוֹ שְׁנֵי זְכָרִים: <B>וּבֵית הִלֵּל אוֹמְרִים זָכָר וּנְקֵבָה שֶׁנֶּאֱמַר זָכָר וּנְקֵבָה בְּרָאָם.</B> וּמִמֹּשֶׁה אֵין רְאָיָה, שֶׁעַל פִּי הַדִּבּוּר עָשָׂה <small>(כד)</small>: <B>וְשָׁהָה עִמָּהּ עֶשֶׂר שָׁנִים וְכוּ'.</B> כִּדְאַשְׁכְּחָן בְּאַבְרָהָם, לְאַחַר שֶׁשָּׁהָה עֶשֶׂר שָׁנִים עִם שָׂרָה וְלֹא יָלְדָה נָשָׂא הָגָר <small>(כה)</small>. וְיָמִים שֶׁיָּשַׁב עִמָּהּ בְּחוּצָה לָאָרֶץ לֹא עָלוּ מִן הַמִּנְיָן, דְּדִלְמָא יְשִׁיבַת חוּץ לָאָרֶץ גָּרְמָה. וְכָל הַיָּמִים שֶׁהָאִישׁ אוֹ הָאִשָּׁה חוֹלִים אוֹ חֲבוּשִׁים בְּבֵית הָאֲסוּרִים וְכַיּוֹצֵא בָּזֶה מִדְּבָרִים שֶׁמּוֹנְעִים הַתַּשְׁמִישׁ, אֵין עוֹלִין לְמִנְיַן עֶשֶׂר שָׁנִים: <B>גֵּרְשָׁהּ מֻתֶּרֶת לִנָּשֵׂא לְאַחֵר.</B> דְּשֶׁמָּא לָאו מִנָּהּ הֲוֵי אֶלָּא מִנֵּיהּ. וּכְשֶׁהוּא מְגָרְשָׁהּ נוֹתֵן לָהּ כְּתֻבָּתָהּ אִם טוֹעֶנֶת דְּמִנֵּיהּ הוּא <small>(כו)</small> שֶׁאֵינוֹ יוֹרֶה כְּחֵץ, וּמַטִּילִין חֵרֶם עָלֶיהָ אִם יוֹדַעַת שֶׁהוּא יוֹרֶה כְּחֵץ וְטוֹעֶנֶת עָלָיו טַעֲנַת שֶׁקֶר: <B>הָאִישׁ מְצֻוֶּה עַל פְּרִיָּה וּרְבִיָּה וְלֹא הָאִשָּׁה.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית א)</span> פְּרוּ וּרְבוּ וְגוֹ' וְכִבְשׁוּהָ, וְכִבְשָׁהּ כְּתִיב חָסֵר וָי"ו, הָאִישׁ שֶׁדַּרְכּוֹ לִכְבֹּשׁ אֶת הָאִשָּׁה הוּא מְצֻוֶּה עַל פְּרִיָּה וּרְבִיָּה: <B>רַבִּי יוֹחָנָן בֶּן בְּרוֹקָא אוֹמֵר וְכוּ'.</B> וְלֵית הִלְכָתָא כְּוָתֵיהּ: <p dir="rtl">
<h2 dir="rtl" id="MN_YEVAMOT_L2, פרק ז">פרק ז</h2><p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה א">פרק ז - משנה א</h3><p dir="rtl">
<B>אַלְמָנָה לְכֹהֵן גָּדוֹל.</B> עַבְדֵי מְלוֹג. מַה שֶּׁהָאִשָּׁה מְשַׁיֶּרֶת לְעַצְמָהּ וְאֵינָהּ כּוֹתֶבֶת בִּכְתֻבָּתָהּ, נִקְרָאִים נִכְסֵי מְלוֹג, שֶׁהַבַּעַל מוֹלֵג אוֹתָם נְכָסִים כִּמְלִיגַת הַתַּרְנְגוֹלִים, מִפְּנֵי שֶׁהוּא אוֹכֵל פֵּרוֹת אוֹתָן נְכָסִים, וְאִם פָּחֲתוּ פָּחֲתוּ לָהּ וְאִם הוֹתִירוּ הוֹתִירוּ לָהּ. וְנִכְסֵי צֹאן בַּרְזֶל הֵם הַנְּכָסִים שֶׁהִכְנִיסָה לוֹ וּמַה שֶּׁהוֹסִיף הוּא לָהּ וְכָתְבוּ בַּכְּתֻבָּה סַךְ הַכֹּל קִבֵּל עָלָיו פְּלוֹנִי כָּךְ וְכָךְ בִּכְתֻבָּתָהּ. וּלְכָךְ נִקְרָאִים צֹאן בַּרְזֶל, שֶׁהַקֶּרֶן קַיָּם כְּבַרְזֶל, שֶׁאִם מֵתוּ כֻּלָּן, חַיָּב הַבַּעַל לְשַׁלֵּם. וּלְפִי שֶׁהָיוּ רְגִילִים לָשׁוּם הַצֹּאן בְּשׁוּמַת כָּךְ וְכָךְ, וְהָיָה הָרוֹעֶה חַיָּב בְּאַחֲרָיוּתָן כְּפִי הַשּׁוּמָא אֲפִלּוּ אִם מֵתוּ כָּל הַצֹּאן, לְכָךְ נִקְרְאוּ הַנְּכָסִים שֶׁהַבַּעַל מְקַבֵּל עָלָיו אַחֲרָיוּתָן נִכְסֵי צֹאן בַּרְזֶל: <B>עַבְדֵי מְלוֹג לֹא יֹאכְלוּ.</B> לְפִי שֶׁהֵן שֶׁלָּהּ וְהִיא חֲלָלָה <small>(א)</small>: <p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה ב">פרק ז - משנה ב</h3><p dir="rtl">
<B>בַּת יִשְׂרָאֵל שֶׁנִּשֵּׂאת לְכֹהֵן.</B> אֲפִלּוּ עַבְדֵי מְלוֹג יֹאכְלוּ, מִשּׁוּם דַּהֲוֵי קִנְיָן כֹּהֵן שֶׁקָּנָה קִנְיָן, כְּלוֹמַר הָאִשָּׁה שֶׁהִיא קִנְיָנוֹ שֶׁל כֹּהֵן קָנְתָה אֵלּוּ הָעֲבָדִים, וּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כב)</span> וְכֹהֵן כִּי יִקְנֶה נֶפֶשׁ קִנְיַן כַּסְפּוֹ, שֶׁאֵין תַּלְמוּד לוֹמַר קִנְיַן כַּסְפּוֹ, אֶלָּא לְמִדְרָשׁ הָכִי, וְכֹהֵן כִּי יִקְנֶה קִנְיַן כַּסְפּוֹ נֶפֶשׁ, שֶׁעַבְדּוֹ שֶׁל כֹּהֵן קָנָה נֶפֶשׁ, הוּא יֹאכַל בּוֹ <small>(ב)</small>: <p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה ג">פרק ז - משנה ג</h3><p dir="rtl">
<B>וְהִנִּיחָהּ מְעֻבֶּרֶת.</B> אַף עַל פִּי שֶׁיֵּשׁ לָהּ בָּנִים מִמֶּנּוּ וְהִיא אוֹכֶלֶת בַּתְּרוּמָה, לֹא יֹאכְלוּ עַבְדֵי צֹאן בַּרְזֶל בַּתְּרוּמָה, לְפִי שֶׁהֵן שֶׁל יוֹרְשִׁין וְיֵשׁ לָעֻבָּר חֵלֶק בָּהֶן, וְאֵין לָעֻבָּר כֹּחַ לְהַאֲכִילָם בַּתְּרוּמָה, אִי מִשּׁוּם דְּקָסָבַר עֻבָּר בִּמְעֵי זָרָה זָר הוּא, אִי מִשּׁוּם דְּקָסָבַר יָלוּד מַאֲכִיל, שֶׁאֵינוֹ יָלוּד אֵינוֹ מַאֲכִיל, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כב)</span> וִילִיד בֵּיתוֹ הֵם יֹאכְלוּ, וְקָרֵי בֵּיהּ הֵם יַאֲכִילוּ: <B>שֶׁהָעֻבָּר פּוֹסֵל.</B> אִם בַּת כֹּהֵן לְיִשְׂרָאֵל הִיא וְהִנִּיחָהּ מְעֻבֶּרֶת וְאֵין לָהּ בֵּן אַחֵר, פּוֹסְלָהּ מִלָּשׁוּב לְבֵית אָבִיהָ: <B>וְאֵינוֹ מַאֲכִיל.</B> שֶׁאִם הָיְתָה בַּת יִשְׂרָאֵל לְכֹהֵן וְהִנִּיחָהּ מְעֻבֶּרֶת אֵין בָּעֻבָּר כֹּחַ לְהַאֲכִילָהּ, וְהוּא הַדִּין לַעֲבָדָיו: <B>אַף בַּת כֹּהֵן לְכֹהֵן כוּ'.</B> כֵּיוָן דְּאָמַרְתְּ שֶׁאֵינוֹ יָלוּד אֵינוֹ מַאֲכִיל <small>(ג)</small>, אַף בַּת כֹּהֵן לְכֹהֵן אֵין הָעֲבָדִים אוֹכְלִים בַּתְּרוּמָה מִפְּנֵי חֶלְקוֹ שֶׁל עֻבָּר, שֶׁהֲרֵי עֲבָדָיו הֵן וְאֵינָן אוֹכְלִין אֶלָּא בִּשְׁבִילוֹ <small>(ד)</small>, וְהוּא אֵין בּוֹ כֹּחַ לְהַאֲכִיל. וְאֵין הֲלָכָה כְּרַבִּי יוֹסֵי: <p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה ד">פרק ז - משנה ד</h3><p dir="rtl">
<B>הָעֻבָּר.</B> הַאי עֻבָּר, אִי בַּת כֹּהֵן לְיִשְׂרָאֵל הִיא, פּוֹסֵל, דִּכְתִיב בִּנְעוּרֶיהָ, פְּרָט לִמְעֻבֶּרֶת <small>(ה)</small>. אִי בַּת יִשְׂרָאֵל לְכֹהֵן הִיא, לֹא מַאֲכִיל, דְּשֶׁאֵינוֹ יָלוּד אֵינוֹ מַאֲכִיל: <B>וְהַיָּבָם.</B> אִי בַּת כֹּהֵן לְיִשְׂרָאֵל הִיא, פּוֹסֵל לָהּ, וְשָׁבָה אֶל בֵּית אָבִיהָ כְּתִיב (שָׁם), פְּרָט לְשׁוֹמֶרֶת יָבָם שֶׁאֵינָהּ יְכוֹלָה לָשׁוּב, שֶׁהִיא אֲגוּדָה בִּיבָמָהּ. וְאִי בַת יִשְׂרָאֵל לְכֹהֵן, לֹא מַאֲכִיל לָהּ, קִנְיַן כַּסְפּוֹ אָמַר רַחֲמָנָא וְזוֹ קִנְיַן אָחִיו הִיא <small>(ו)</small>: <B>וְהָאֵרוּסִין.</B> אִי בַת כֹּהֵן לְיִשְׂרָאֵל הִיא, פָּסִיל לָהּ, דְּקָנֵי לָהּ בַּהֲוָיָה, וּמִשְּׁעַת הֲוָיָה אִפְסִילָה לָהּ, כְּדִכְתִיב (שָׁם) וּבַת כֹּהֵן כִּי תִּהְיֶה לְאִישׁ זָר. אִי בַת יִשְׂרָאֵל לְכֹהֵן, לֹא מַאֲכִיל לָהּ, גְּזֵרָה שֶׁמָּא יִמְזְגוּ לָהּ כּוֹס יַיִן שֶׁל תְּרוּמָה בְּבֵית אָבִיהָ וְתַשְׁקֶה לְאַחֶיהָ וּלְאַחְיוֹתֶיהָ: <B>וְהַחֵרֵשׁ.</B> אִי בַת כֹּהֵן לְיִשְׂרָאֵל הִיא, פָּסַל לָהּ, דְּהָא קְנָאָה בְּתַקַּנְתָּא דְּרַבָּנָן. וְאִי בַת יִשְׂרָאֵל לְכֹהֵן הִיא, לֹא מַאֲכִיל לָהּ, דְּקִנְיַן כַּסְפּוֹ אָמַר רַחֲמָנָא וְחֵרֵשׁ מִדְּאוֹרָיְתָא לֹא קָנִי: <B>וּבֶן תֵּשַׁע שָׁנִים וְיוֹם אֶחָד וְכוּ'.</B> אֶחָד מִן הַפְּסוּלִים לַכְּהֻנָּה שֶׁהוּא בֶּן תֵּשַׁע שָׁנִים וְיוֹם אֶחָד וּבָא עַל הַכֹּהֶנֶת אוֹ עַל הַלְוִיָּה אוֹ עַל בַּת יִשְׂרָאֵל, פְּסָלָהּ מִלֶּאֱכֹל בַּתְּרוּמָה <small>(ז)</small>, שֶׁבֶּן תֵּשַׁע שָׁנִים וְיוֹם אֶחָד בִּיאָתוֹ בִּיאָה וְנִתְחַלְּלָה בִּבְעִילָתוֹ <small>(ח)</small>. וְאִי בַת יִשְׂרָאֵל נִשֵּׂאת לְכֹהֵן בֶּן תֵּשַׁע שָׁנִים וְיוֹם אֶחָד, אֵינוֹ מַאֲכִילָהּ בַּתְּרוּמָה, שֶׁאֵין קִנְיָנוֹ קִנְיַן גָּמוּר <small>(ט)</small>: <B>וְכֵן סָפֵק בֶּן תֵּשַׁע שָׁנִים וְכוּ'.</B> דִּינוֹ כְּבֶן תֵּשַׁע וַדַּאי וּפוֹסֵל: <B>סָפֵק הֵבִיא שְׁתֵּי שְׂעָרוֹת סָפֵק לֹא הֵבִיא.</B> קָטָן שֶׁקִּדֵּשׁ אֶת הָאִשָּׁה, סָפֵק הֵבִיא שְׁתֵּי שְׂעָרוֹת סָפֵק לֹא הֵבִיא וְקִדּוּשֶׁיהָ קִדּוּשֵׁי סָפֵק, אִשְׁתּוֹ חוֹלֶצֶת וְלֹא מִתְיַבֶּמֶת <small>(יא)</small>: <B>נָפַל הַבַּיִת עָלָיו וְעַל בַּת אָחִיו.</B> שֶׁהִיא אִשְׁתּוֹ. סָפֵק הוּא מֵת רִאשׁוֹן וְנָפְלוּ שְׁתֵּיהֶן לְיִבּוּם לִפְנֵי אָחִיו וּפְטוּרָה צָרָתָהּ מִשּׁוּם צָרַת הַבַּת, סָפֵק הִיא מֵתָה רִאשׁוֹנָה וּבִשְׁעַת נְפִילָה לְיִבּוּם לֹא הֲוַאי צָרָתָהּ צָרַת עֶרְוָה כְּדִתְנַן וְכֻלָּן אִם מֵתוּ אוֹ מֵאֲנוּ וְכוּ' צָרוֹתֵיהֶן מֻתָּרוֹת. צָרָתָהּ חוֹלֶצֶת וְלֹא מִתְיַבֶּמֶת. וְאַיְּדֵי דְּאַיְרֵי בִּסְפֵקֵי לְחֻמְרָא תָּנֵי לְהָא בַּהֲדַיְהוּ: <p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה ה">פרק ז - משנה ה</h3><p dir="rtl">
<B>וְהַשּׁוֹטֶה.</B> אֲפִלּוּ עַל יְדֵי חֻפָּה וְקִדּוּשִׁין לֹא פּוֹסֵל וְלֹא מַאֲכִיל, שֶׁאֵין קִנְיָנוֹ קִנְיָן: <B>נֶחְתַּךְ הָעֻבָּר שֶׁבְּמֵעֶיהָ תֹּאכַל.</B> מִיָּד. וְהוּא הַדִּין אִם יְלָדַתּוּ וָמֵת: <B>עִבְּרָה לֹא תֹאכַל.</B> שֶׁהָעֻבָּר אֵינוֹ מַאֲכִיל: <B>גָּדוֹל מִשֶּׁל אָב.</B> שֶׁהַבּוֹעֵל אֵינוֹ מַאֲכִיל, לְפִי שֶׁלֹּא בָּא עָלֶיהָ לְשֵׁם קִדּוּשִׁין וְלָאו קִנְיָנוֹ הִיא, וּבְנוֹ מַאֲכִיל: <B>הָעֶבֶד פּוֹסֵל מִשּׁוּם בִּיאָה.</B> אִם בָּא עַל הַכֹּהֶנֶת פְּסָלָהּ מִלֶּאֱכֹל בַּתְּרוּמָה: <B>וְאֵינוֹ פוֹסֵל מִשּׁוּם זָרַע.</B> אִם יֵשׁ לָהּ זֶרַע לְבַת כֹּהֵן <small>(יח)</small> מִיִּשְׂרָאֵל כָּשֵׁר: <B>נִכְבַּשׁ.</B> נִדְחַק וּבָא עָלֶיהָ: <B>הֲרֵי זֶה עֶבֶד.</B> שֶׁוְּלַד שִׁפְחָה כָּמוֹהָ: <B>הָיְתָה אֵם אָבִיו בַּת כֹּהֵן לְיִשְׂרָאֵל תֹּאכַל בַּתְּרוּמָה.</B> אִם מֵת אָבִיו, אַף עַל גַּב דְּהַוָּלָד קַיָּם וּבְעָלְמָא וָלָד פּוֹסֵל, הַאי לֹא פָּסִיל, דְּלָאו בָּתַר אֲבוּהּ שָׁדִינַן לֵיהּ, דְּלָאו זַרְעוֹ הוּא: <p dir="rtl">
<h3 dir="rtl" id="MN_YEVAMOT_L2, פרק ז, פרק ז משנה ו">פרק ז - משנה ו</h3><p dir="rtl">
<B>וּפוֹסֵל אֶת אֵם אִמּוֹ.</B> דְּאִי לָאו הוּא, הָיְתָה אֵם אִמּוֹ חוֹזֶרֶת לִתְרוּמָה דְּבֵית אָבִיהָ לְאַחַר מִיתַת בִּתָּהּ. וְכָל זְמַן שֶׁזֶּה קַיָּם אֵינָהּ חוֹזֶרֶת לִתְרוּמָה דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כב)</span> וְזֶרַע אֵין לָהּ, עַיֵּן עָלֶיהָ, אוֹ בַּת בַּת הַבַּת, אוֹ בֶּן בֶּן הַבֵּן, אוֹ בַּת בַּת הַבֵּן עַד סוֹף כָּל הַדּוֹרוֹת: <B>לֹא כִבְנִי כֹּהֵן גָּדוֹל.</B> כְּלוֹמַר לֹא יִרְבּוּ כְּמוֹתוֹ בְּיִשְׂרָאֵל, שֶׁהוּא פּוֹסְלֵנִי מִן הַתְּרוּמָה: <p dir="rtl">
<h2 dir="rtl" id="MN_YEVAMOT_L2, פרק ח">פרק ח</h2><p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה א">פרק ח - משנה א</h3><p dir="rtl">
<B>הֶעָרֵל.</B> כֹּהֵן עָרֵל שֶׁמֵּתוּ אֶחָיו מֵחֲמַת מִילָה <small>(א)</small>: <B>אֵינוֹ אוֹכֵל בַּתְּרוּמָה.</B> דְּיָלְפִינַן מִפֶּסַח דִּכְתִיב בֵּיהּ <span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת יב)</span> וְכָל עָרֵל לֹא יֹאכַל בּוֹ: <B>נְשֵׁיהֶם וְעַבְדֵיהֶם יֹאכְלוּ.</B> דְּהָא מִשּׁוּם עָרְלָה וְטֻמְאָה לֹא נָפְקֵי מִכְּלַל כֹּהֲנִים, אֶלָּא דְּאִינְהוּ גּוּפַיְהוּ מְחֻסָּרִים תַּקָּנָה: <B>נְשֵׁיהֶם לֹא יֹאכֵלוּ.</B> דְּשַׁוְיָהּ חֲלָלָה בְּבִיאָתוֹ, דְּנִבְעֲלָה לַפָּסוּל לָהּ: <B>וְאִם לֹא יְדָעָהּ.</B> שֶׁהָיְתָה נְשׂוּאָה לוֹ קֹדֶם לָכֵן וְלֹא בָּא עָלֶיהָ <small>(ג)</small> לְאַחַר שֶׁנַּעֲשָׂה פְּצוּעַ דַּכָּא: <p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה ב">פרק ח - משנה ב</h3><p dir="rtl">
<B>וְאִם נִשְׁתַּיֵּר מֵהָעֲטָרָה.</B> שֶׁנֶּחְתַּךְ מֵהָעֲטָרָה וְאֵילָךְ, כָּשֵׁר, שֶׁאֵין גִּיד אֶלָּא מֵהָעֲטָרָה וּלְמַעְלָה לְצַד הַגּוּף. עֲטָרָה הִיא שׁוּרַת בָּשָׂר הַמַּקֶּפֶת בִּמְקוֹם הַמִּילָה. וּבֵין שֶׁנִּפְצַע הַגִּיד כְּמִין מַכַּת חֶרֶב וְסַכִּין, בֵּין שֶׁנִּתְמַעֵךְ וְהֻקְטַן מֵאֵלָיו, בֵּין שֶׁנִּכְרַת, בֵּין בַּגִּיד בֵּין בַּבֵּיצִים בֵּין בְּחוּטֵי הַבֵּיצִים, כֻּלָּם פְּסוּלִים. וְהָנֵי מִילֵי בִּידֵי אָדָם, אֲבָל מֵחֲמַת חֹלִי הַכֹּל כָּשֵׁר: <p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה ג">פרק ח - משנה ג</h3><p dir="rtl">
<B>וְאִם לַדִּין.</B> שֶׁאַתָּה דּוֹרֵשׁ קַל וָחֹמֶר מֵעַצְמְךָ: <B>יֵשׁ תְּשׁוּבָה.</B> לְהָשִׁיב, מַה לְּעַמּוֹן וּמוֹאָב שֶׁכֵּן נִתְפָּרֵשׁ טַעֲמָן, עַל דְּבַר אֲשֶׁר לֹא קִדְּמוּ, וְהָאִשָּׁה אֵין דַּרְכָּהּ לְקַדֵּם, תֹּאמַר בְּמִצְרִי וַאֲדוֹמִי שֶׁלֹּא נִתְפָּרֵשׁ טַעֲמָן: <B>לֹא כִי.</B> אֲפִלּוּ אִם הָיִיתִי דָּן קַל וָחֹמֶר אֵין לָכֶם תְּשׁוּבָה <small>(ח)</small>. וּמִכָּל מָקוֹם הֲלָכָה אֲנִי אוֹמֵר. וְאֵין הֲלָכָה כְּרַבִּי שִׁמְעוֹן: <B>נְתִינִים.</B> גִּבְעוֹנִים שֶׁנִּתְגַּיְּרוּ בִּימֵי יְהוֹשֻׁעַ וּנְתוּנִים לְחוֹטְבֵי עֵצִים וְשׁוֹאֲבֵי מַיִם <small>(יא)</small>: <p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה ד">פרק ח - משנה ד</h3><p dir="rtl">
<B>שֶׁהַסָּרִיס.</B> יֵשׁ סָרִיס שֶׁחוֹלֵץ וְחוֹלְצִין לְאִשְׁתּוֹ: <B>וְהַסָּרִיס לֹא חוֹלֵץ וְכוּ'.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> וְלֹא יִמָּחֶה שְׁמוֹ, פְּרָט לָזֶה שֶׁשְּׁמוֹ מָחוּי: <B>אֵין לִי לְפָרֵשׁ.</B> אֵינִי יוֹדֵעַ לְפָרֵשׁ אֵיזֶה סָרִיס בֶּן חֲלִיצָה וְאֵיזֶה פָּטוּר: <B>סְרִיס אָדָם.</B> שֶׁנִּסְתָּרֵס לְאַחַר שֶׁנּוֹלַד: <B>סְרִיס חַמָּה.</B> מִמְּעֵי אִמּוֹ שֶׁלֹּא רָאָה חַמָּה אֶלָּא כְּשֶׁהוּא סָרִיס. וְסִימָנָיו מְפֹרָשִׁין, כָּל שֶׁאֵין לוֹ זָקָן, וּשְׂעָרוֹ לָקוּי, וּבְשָׂרוֹ מַחְלִיק, וְאֵין מֵימֵי רַגְלָיו מַעֲלִין רְתִיחָה, וּכְשֶׁמֵּטִיל מַיִם אֵינוֹ עוֹשֶׂה כִּפָּה שֶׁאֵין קִלּוּחַ הַשֶּׁתֶן הוֹלֵךְ לְמֵרָחוֹק עַד שֶׁיַּעֲשֶׂה עִגּוּל כְּמִין כִּפָּה, וְשִׁכְבַת זַרְעוֹ דֵּהָה, וְאֵין מֵימֵי רַגְלָיו מַחְמִיצִין, וְרוֹחֵץ בִּימוֹת הַגְּשָׁמִים וְאֵין בְּשָׂרוֹ מַעֲלֶה הֶבֶל <small>(יג)</small>, וְקוֹלוֹ לָקוּי וְאֵינוֹ נִכָּר בֵּין אִישׁ לְאִשָּׁה. וַהֲלָכָה כְּרַבִּי עֲקִיבָא שֶׁאוֹמֵר סְרִיס אָדָם חוֹלֵץ וְחוֹלְצִין לְאִשְׁתּוֹ וּמְיַבְּמִין לְאִשְׁתּוֹ <small>(יד)</small>. אֲבָל הוּא אֵינוֹ מְיַבֵּם, שֶׁהֲרֵי פָּסוּל לָבֹא בַּקָּהָל: <p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה ה">פרק ח - משנה ה</h3><p dir="rtl">
<B>סָרִיס.</B> חַמָּה <small>(יז)</small>, אֵינוֹ לֹא חוֹלֵץ וְלֹא מְיַבֵּם, וְלֹא חוֹלְצִין וּמְיַבְּמִין לְאִשְׁתּוֹ: <B>אַיְלוֹנִית.</B> סִימָנֶיהָ פֵּרַשְׁנוּ בְּפֶרֶק קַמָּא: <B>בְּעָלוּהָ פְּסָלוּהָ.</B> שֶׁהוֹאִיל וְהִיא פְּטוּרָה מִן הַיִּבּוּם עוֹמֶדֶת עֲלֵיהֶם בְּאִסּוּר אֵשֶׁת אָח <small>(כ)</small>: <p dir="rtl">
<h3 dir="rtl" id="MN_YEVAMOT_L2, פרק ח, פרק ח משנה ו">פרק ח - משנה ו</h3><p dir="rtl">
<B>רַבִּי יוֹסֵי וְרַבִּי שִׁמְעוֹן אוֹמְרִים כוּ'.</B> דִּסְבִירָא לְהוּ אַנְדְּרוֹגִינוֹס כְּזָכָר. וַהֲדַר בֵּיהּ רַבִּי יוֹסֵי וְאָמַר בַּבְּרַיְתָא שֶׁאַנְדְּרוֹגִינוֹס בְּרִיָּה בִּפְנֵי עַצְמוֹ וְלֹא הִכְרִיעוּ בּוֹ חֲכָמִים אִם זָכָר אִם נְקֵבָה, הִלְכָּךְ אֵינוֹ מַאֲכִיל בַּתְּרוּמָה: <B>רַבִּי יְהוּדָה אוֹמֵר כוּ'.</B> וְלֵית הִלְכָתָא כְּוָתֵיהּ, דְּהָא קַיְמָא לָן לְעֵיל סְרִיס אָדָם חוֹלֵץ וְחוֹלְצִים לְאִשְׁתּוֹ, וְטֻמְטוּם שֶׁנִּקְרַע הֲוֵי כִּסְרִיס אָדָם: <B>אַנְדְּרוֹגִינוֹס נוֹשֵׂא אֲבָל לֹא נִשָּׂא.</B> מִפְּנֵי שֶׁהוּא כְּזָכָר, וְהַשּׁוֹכֵב עִמּוֹ הֲוֵי בָּא עַל הַזָּכוּר <small>(כג)</small> בֵּין בְּזַכְרוּת שֶׁלּוֹ בֵּין בְּנַקְבוּת שֶׁלּוֹ: <B>רַבִּי אֱלִיעֶזֶר אוֹמֵר חַיָּבִין עָלָיו סְקִילָה כְּזָכָר.</B> דַּוְקָא בִּמְקוֹם זַכְרוּת שֶׁלּוֹ <small>(כד)</small> וְלֹא בְּנַקְבוּת שֶׁלּוֹ. וַהֲלָכָה כְּרַבִּי אֱלִיעֶזֶר: <p dir="rtl">
<h2 dir="rtl" id="MN_YEVAMOT_L2, פרק ט">פרק ט</h2><p dir="rtl">
<h3 dir="rtl" id="MN_YEVAMOT_L2, פרק ט, פרק ט משנה א">פרק ט - משנה א</h3><p dir="rtl">
<B>יֵשׁ מֻתָּרוֹת.</B> כֹּהֵן הֶדְיוֹט שֶׁנָּשָׂא אַלְמָנָה. וְהוּא הַדִּין בְּתוּלָה, שֶׁהֲרֵי כְּשֶׁמֵּת נַעֲשֵׂית אַלְמָנָה. וְנָקַט אַלְמָנָה מִשּׁוּם דְּבָעֵי לְמִתְנֵי סֵיפָא כֹּהֵן גָּדוֹל שֶׁנָּשָׂא אַלְמָנָה: <p dir="rtl">
<h3 dir="rtl" id="MN_YEVAMOT_L2, פרק ט, פרק ט משנה ב">פרק ט - משנה ב</h3><p dir="rtl">
<B>כֹּהֵן גָּדוֹל שֶׁקִּדֵּשׁ אֶת הָאַלְמָנָה.</B> אֲבָל נְשָׂאָהּ נִתְחַלְּלָה בְּבִיאָתוֹ וַאֲסוּרָה לַבַּעַל וְלַיָּבָם: <p dir="rtl">
<h3 dir="rtl" id="MN_YEVAMOT_L2, פרק ט, פרק ט משנה ג">פרק ט - משנה ג</h3><p dir="rtl">
<B>שְׁנִיָּה לַבַּעַל וְלֹא שְׁנִיָּה לַיָּבָם.</B> אֵם אִמּוֹ <small>(ד)</small> שֶׁל בַּעַל וְלֹא שֶׁל יָבָם, כְּגוֹן אַחִים מִן הָאָב וְלֹא מִן הָאֵם: <B>אֵין לָהּ כְּתֻבָּה.</B> מָנֶה וּמָאתַיִם שֶׁהֵם עִקַּר כְּתֻבָּה הוּא דְּלֵית לָהּ לַשְּׁנִיָּה, אֲבָל תּוֹסֶפֶת יֵשׁ לָהּ <small>(ה)</small>: <B>וְלֹא פֵרוֹת.</B> אֵין מְשַׁלֵּם לָהּ פֵּרוֹת נִכְסֵי מְלוֹג שֶׁאָכַל <small>(ו)</small> שֶׁלָּהּ, וְאַף עַל גַּב דְּפֵרוֹת תַּקִּינוּ רַבָּנָן תַּחַת פִּרְקוֹנָהּ, וְזוֹ אֵין חַיָּב לִפְדּוֹתָהּ דְּלֹא קָרִינַן בָּהּ וְאוֹתְבִינָךְ לִי לְאִינְתּוּ, וּלְפִיכָךְ הָיָה רָאוּי שֶׁיְּשַׁלֵּם לָהּ מַה שֶּׁאָכַל מִפֵּרוֹת נִכְסֵי מְלוֹג שֶׁלָּהּ, אֲפִלּוּ הָכִי קְנָסוּהָ רַבָּנָן דְּלֹא תִגְבֵּי מִנֵּיהּ פֵּרוֹת שֶׁאָכַל בִּתְנַאי כְּתֻבָּה, כִּי הֵיכִי דִּקְנָסוּהָ דְּלֹא תִּגְבֵּי מִנֵּיהּ עִקַּר כְּתֻבָּה, דִּתְנַאי כְּתֻבָּה כִּכְתֻבָּה דָּמֵי <small>(ז)</small>: <B>וְלֹא מְזוֹנוֹת.</B> אֵין צָרִיךְ לוֹמַר שֶׁאֵינוֹ חַיָּב לָזוּן אוֹתָהּ בְּעוֹדָהּ תַּחְתָּיו, דְּהָא בַּעֲמֹד וְהוֹצֵא קָאֵי, אֶלָּא אֲפִלּוּ הָלַךְ לִמְדִינַת הַיָּם וְלָוְתָה וְאָכְלָה לֹא מְשַׁלֵּם <small>(ח)</small>, דְּאִלּוּ בְּאִשָּׁה כְּשֵׁרָה אִם לָוְתָה וְאָכְלָה חַיָּב הַבַּעַל לְשַׁלֵּם, שֶׁהַמַּלְוֶה תּוֹבֵעַ אוֹתָהּ מַה שֶּׁהִלְוָה לָהּ וְהִיא תּוֹבַעַת לְבַעֲלָהּ, דְּדַוְקָא בְּמִי שֶׁפִּרְנְסָהּ שֶׁלֹּא בְּדֶרֶךְ הַלְוָאָה אָמְרִינַן בִּכְתֻבּוֹת הֲלָכָה כְּחָנָן דְּאָמַר מִי שֶׁהָלַךְ לִמְדִינַת הַיָּם וְעָמַד אֶחָד וּפִרְנֵס אֶת אִשְׁתּוֹ הִנִּיחַ מְעוֹתָיו עַל קֶרֶן הַצְּבִי, דְּכֵיוָן שֶׁבִּשְׁבִיל בַּעֲלָהּ פִּרְנְסָהּ וְלֹא הִלְוָה לָהּ כְּלוּם לְמַאן קָא תָּבַע, הִיא לֹא לָוְתָה וְהַבַּעַל לֹא בִּקֵּשׁ מִמֶּנּוּ שֶׁיְּפַרְנְסָהּ, הִלְכָּךְ מִצְוָה הוּא דְּעָבַד, אֲבָל אִם הִלְוָה לָהּ, חַיָּב הַבַּעַל לְשַׁלֵּם אִם הִיא כְּשֵׁרָה, וְאִם הִיא מִן הַשְּׁנִיּוֹת אֵינוֹ חַיָּב לְשַׁלֵּם: <B>וְלֹא בְלָאוֹת.</B> אִם נִשְׁתַּמֵּשׁ הַבַּעַל בְּנִכְסֵי מְלוֹג שֶׁלָּהּ <small>(ט)</small> עַד שֶׁבָּלוּ אֵינוֹ חַיָּב לְשַׁלֵּם, דְּסָלְקָא דַּעְתֵּךְ אֲמִינָא הוֹאִיל וְאֵין לָהּ כְּתֻבָּה, אִם אָכַל הַבַּעַל נִכְסֵי מְלוֹג שֶׁלָּהּ חַיָּב לְשַׁלֵּם מַה שֶּׁאָבַד וּבָלָה מֵהֶם, קָא מַשְׁמַע לָן דִּקְנָסוּהָ רַבָּנָן שֶׁלֹּא יְשַׁלֵּם הַבַּעַל הַבְּלָאוֹת. אֲבָל מַה שֶּׁיִּמָּצֵא מֵהֶן קַיָּמִים נוֹטַלְתָּן: <B>אַלְמָנָה לְכֹהֵן גָּדוֹל וְכוּ'.</B> יֵשׁ לָהֶן כְּתֻבָּה וּפֵרוֹת, דִּמְשַׁלֵּם לָהֶן הַבַּעַל פֵּרוֹת שֶׁאָכַל מִנִּכְסֵי מְלוֹג שֶׁלָּהֶן. וּמְזוֹנוֹת יֵשׁ לָהֶן, שֶׁנִּזּוֹנוֹת מִנְּכָסָיו, וְדַוְקָא לְאַחַר מִיתָה, אֲבָל בְּחַיָּיו אֵין כּוֹפִין אוֹתוֹ לְזוּנָן, דְּהָא קַיְמֵי עֲלֵיהּ בַּעֲמֹד וְהוֹצֵא. וְאִם לָוְתָה אַחַת מֵהֶן לִמְזוֹנוֹתֶיהָ בְּחַיֵּי בַּעֲלָהּ, אֵין חַיָּב הַבַּעַל לְשַׁלֵּם לַמַּלְוֶה. וּבְלָאוֹת נַמִּי יֵשׁ לָהֶן, שֶׁחַיָּב לְהַחֲזִיר מַה שֶּׁבָּלָה וְאָבַד מִנִּכְסֵי מְלוֹג שֶׁלָּהֶן. וְהָנֵי מִילֵי כְּשֶׁהִכִּיר בָּהֶן, אֲבָל לֹא הִכִּיר בָּהֶן אֵין לָהֶן לֹא כְּתֻבָּה וְלֹא פֵּרוֹת וְלֹא מְזוֹנוֹת וְלֹא בְּלָאוֹת, אֲבָל יֵשׁ לָהֶן תּוֹסֶפֶת וּבְלָאוֹת דְּאִיתְנְהוּ בְּעֵינַיְהוּ. וְהַאי דִּשְׁנִיּוֹת אֵין לָהֶן כְּתֻבָּה וְלֹא פֵּרוֹת וְלֹא מְזוֹנוֹת וְלֹא בְּלָאוֹת וְאַלְמָנָה לְכֹהֵן גָּדוֹל גְּרוּשָׁה וַחֲלוּצָה לְכֹהֵן הֶדְיוֹט וְכוּ' יֵשׁ לָהֶן כְּתֻבָּה וּפֵרוֹת וּמְזוֹנוֹת וּבְלָאוֹת, לְפִי שֶׁהַלָּלוּ מִדִּבְרֵי סוֹפְרִים וּצְרִיכִים חִזּוּק, וְהַלָּלוּ מִדִּבְרֵי תוֹרָה וְאֵין צְרִיכִים חִזּוּק. וּבְפֶרֶק אֵלּוּ הֵן הַלּוֹקִין מוּכָח דַּחֲלוּצָה לְכֹהֵן גָּדוֹל דְּאוֹרַיְתָא הִיא <small>(יב)</small>. וְאַף עַל גַּב דַּחֲלוּצָה לְכֹהֵן הֶדְיוֹט הִיא מִדִּבְרֵי סוֹפְרִים, עֲשָׂאוּהָ כְּשֶׁל תּוֹרָה לְדִין זֶה: <p dir="rtl">
<h3 dir="rtl" id="MN_YEVAMOT_L2, פרק ט, פרק ט משנה ד">פרק ט - משנה ד</h3><p dir="rtl">
<B>לֹא תֹאכַל בַּתְּרוּמָה.</B> כְּדִתְנַן בְּפֶרֶק אַלְמָנָה לְכֹהֵן גָּדוֹל, הָעֻבָּר וְהַיָּבָם וְהָאֵרוּסִין פּוֹסְלִין וְלֹא מַאֲכִילִין: <B>לֹא תֹאכַל בַּמַּעֲשֵׂר.</B> כֻּלָּהּ מַתְנִיתִין רַבִּי מֵאִיר הִיא דְּאָמַר מַעֲשֵׂר רִאשׁוֹן אָסוּר לְזָרִים, וְאֵינָהּ הֲלָכָה: <B>בַּת כֹּהֵן לְלֵוִי לֹא תֹאכַל לֹא בַתְּרוּמָה וְלֹא בַמַּעֲשֵׂר.</B> הָכִי קָאָמַר, אֵין חוֹלְקִין תְּרוּמָה וְלֹא מַעֲשֵׂר בְּבֵית הַגְּרָנוֹת לֹא לְבַת כֹּהֵן וְלֹא לְבַת לֵוִי, גְּזֵרָה מִשּׁוּם גְּרוּשָׁה בַּת יִשְׂרָאֵל שֶׁהִיא אֲסוּרָה לֶאֱכֹל בַּמַּעֲשֵׂר, וְאִם יְחַלְּקוּ לְאִשָּׁה מַעֲשֵׂר בְּבֵית הַגְּרָנוֹת יָבֹאוּ לַחְלֹק לְבַת יִשְׂרָאֵל אַחַר שֶׁנִּתְגָּרְשָׁה מִלֵּוִי, שֶׁאֵין הַכֹּל יוֹדְעִין שֶׁבִּשְׁבִיל בַּעֲלָהּ הָיוּ מְחַלְּקִין לָהּ, לְפִיכָךְ גָּזַר רַבִּי מֵאִיר שֶׁלֹּא תַחֲלֹק אִשָּׁה בְּבֵית הַגְּרָנוֹת אֲפִלּוּ בַּת כֹּהֵן וּבַת לֵוִי. וְהָא דִּתְנַן בַּת לֵוִי הַמְּאֹרֶסֶת לְכֹהֵן וְכוּ' לֹא תֹאכַל לֹא בַּתְּרוּמָה וְלֹא בַמַּעֲשֵׂר, הוּא הַדִּין אֲפִלּוּ נְשׂוּאָה, וּמִשּׁוּם רֵישָׁא דְּתָנֵי בַּת יִשְׂרָאֵל הַמְּאֹרֶסֶת לְכֹהֵן דְּהָתָם דַּוְקָא מְאֹרֶסֶת שֶׁאִם הָיְתָה נְשׂוּאָה תֹּאכַל, תָּנָא נַמִּי בַּסֵּיפָא גַּבֵּי בַּת לֵוִי מְאֹרֶסֶת: <p dir="rtl">
<h3 dir="rtl" id="MN_YEVAMOT_L2, פרק ט, פרק ט משנה ה">פרק ט - משנה ה</h3><p dir="rtl">
<B>מֵת וְלָהּ מִמֶּנּוּ בֵן תֹּאכַל בַּתְּרוּמָה.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כב)</span> וִילִיד בֵּיתוֹ הֵם יֹאכְלוּ בְּלַחְמוֹ, קָרֵי בֵּיהּ יַאֲכִילוּ. וְכָל זְמַן שֶׁבְּנָהּ קַיָּם מַאֲכִילָהּ בַּתְּרוּמָה: <B>נִשֵּׂאת לְלֵוִי.</B> אַחַר שֶׁיָּלְדָה מִכֹּהֵן: <B>אוֹכֶלֶת בַּמַּעֲשֵׂר.</B> וְלֹא בַּתְּרוּמָה, וְאַף עַל גַּב דְּיֵשׁ לָהּ בֵּן מִכֹּהֵן, דְּהַדְרָא הַוְיָא לָהּ זָרָה: <B>מֵת וְלָהּ מִמֶּנּוּ בֵן אוֹכֶלֶת בַּמַּעֲשֵׂר.</B> בִּשְׁבִיל בְּנָהּ מִלֵּוִי, אֲבָל לֹא בַּתְּרוּמָה בִּשְׁבִיל בְּנָהּ מִכֹּהֵן, שֶׁהֲרֵי יֵשׁ לָהּ זֶרַע מִן הַזָּר <small>(יג)</small>: <p dir="rtl">
<h2 dir="rtl" id="MN_YEVAMOT_L2, פרק י">פרק י</h2><p dir="rtl">
<h3 dir="rtl" id="MN_YEVAMOT_L2, פרק י, פרק י משנה א">פרק י - משנה א</h3><p dir="rtl">
<B>הָאִשָּׁה.</B> וְאָמְרוּ לָהּ מֵת בַּעְלֵךְ. שֶׁאָמַר לָהּ עֵד אֶחָד מֵת בַּעֲלֵךְ וְנִשֵּׂאת עַל פִּי עֵד אֶחָד <small>(א)</small>. וּלְפִיכָךְ תֵּצֵא מִזֶּה וּמִזֶּה כְּדִין אֵשֶׁת אִישׁ שֶׁזִּנְתָה שֶׁאֲסוּרָה לַבַּעַל וַאֲסוּרָה לַבּוֹעֵל, דְּלָאו אֲנוּסָה הִיא. וְאַף עַל גַּב דְּהֵימְנוּהוּ רַבָּנָן לְעֵד אֶחָד בְּאִשָּׁה מִשּׁוּם עֲגוּנָה, טַעֲמָא מַאי, מִשּׁוּם דְּהִיא גּוּפָה דַּיְקָא וּמִנָּסְבָא <small>(ב)</small>, וְהַךְ דְּלֹא דַּיְקָא קָנְסִינַן לָהּ. אֲבָל נִשֵּׂאת עַל פִּי שְׁנֵי עֵדִים שֶׁאָמְרוּ לָהּ מֵת בַּעֲלֵךְ, הָא אָמְרִינַן בְּסֵיפָא נִשֵּׂאת שֶׁלֹּא עַל פִּי בֵּית דִּין כְּלוֹמַר שֶׁלֹּא הָיְתָה צְרִיכָה לְהֶתֵּר בֵּית דִּין כֵּיוָן שֶׁהָיוּ שְׁנֵי עֵדִים מְעִידִין בַּדָּבָר, מֻתֶּרֶת לַחֲזֹר לְבַעֲלָהּ הָרִאשׁוֹן, דַּאֲנוּסָה הִיא, דְּמַאי הֲוָה לָהּ לְמֶעֱבַד. וּבַגְּמָרָא מוּכָח דְּלֵית הִלְכָתָא הָכִי, אֶלָּא לֹא שְׁנָא נִשֵּׂאת עַל פִּי בֵּית דִּין בְּעֵד אֶחָד וְלֹא שְׁנָא נִשֵּׂאת עַל פִּי שְׁנֵי עֵדִים, אִם בָּא בַּעֲלָהּ הָרִאשׁוֹן תֵּצֵא מִזֶּה וּמִזֶּה, וְכָל הַדְּרָכִים הָאֵלּוּ בָּהּ: <B>וּצְרִיכָה גֵט מִזֶּה וּמִזֶּה.</B> טַעֲמָא דְּבָעְיָא גֵּט מִשֵּׁנִי, שֶׁכְּשֶׁרוֹאִים אֶת הָרִאשׁוֹן חַי סְבוּרִים שֶׁגֵּרְשָׁהּ וְעַל יְדֵי כֵן נְשָׂאָהּ שֵׁנִי וְאִשְׁתּוֹ גְּמוּרָה הִיא, וְאִם מוֹצִיאָהּ בְּלֹא גֵּט נִמְצֵאת אֵשֶׁת אִישׁ יוֹצְאָה בְּלֹא גֵּט: <B>וְלֹא בְלָאוֹת.</B> שֶׁנֶּאֶבְדוּ, אֲבָל בְּלָאוֹתֶיהָ הַקַּיָּמִים לֹא הִפְסִידָה: <B>וְהַוָּלָד מַמְזֵר מִזֶּה וּמִזֶּה.</B> אִם יָלְדָה מִן הַשֵּׁנִי, מַמְזֵר גָּמוּר. וְאִם הֶחְזִירָהּ הָרִאשׁוֹן <small>(ז)</small> וְיָלְדָה, הֲוֵי מַמְזֵר מִדִּבְרֵיהֶם <small>(ח)</small>: <B>לֹא זֶה וָזֶה זַכָּאִין בִּמְצִיאָתָהּ.</B> דְּטַעֲמָא מַאי אָמוּר רַבָּנָן מְצִיאַת אִשָּׁה לְבַעֲלָהּ, מִשּׁוּם אֵיבָה, הָכָא תַהֲוֵי לָהּ אֵיבָה וְאֵיבָה <small>(י)</small>: <B>וְלֹא בְמַעֲשֵׂה יָדֶיהָ.</B> דְּטַעֲמָא מַאי אָמוּר רַבָּנָן מַעֲשֵׂה יָדֶיהָ לְבַעֲלָהּ, מִשּׁוּם מְזוֹנֵי, וְהָכָא דִּמְזוֹנֵי לֵית לָהּ, מַעֲשֵׂה יָדֶיהָ לָאו דִּילֵיהּ: <B>וְלֹא בַהֲפָרַת נְדָרֶיהָ.</B> דְּטַעֲמָא מַאי בַּעַל מֵפֵר נִדְרֵי אִשְׁתּוֹ, כִּי הֵיכִי דְּלֹא תִּתְגַּנֶּה עַל בַּעֲלָהּ, הָכָא תִּתְגַּנֶּה וְתִתְגַּנֶּה: <B>נִפְסְלָה מִן הַכְּהֻנָּה.</B> דְּזוֹנָה הִיא <small>(יא)</small>: <B>מִן הַמַּעֲשֵׂר.</B> קְנָסָא הִיא, דְּבַת לֵוִי שֶׁזִּנְּתָה לֹא נִפְסְלָה מִן הַמַּעֲשֵׂר <small>(יב)</small>: <B>מִן הַתְּרוּמָה.</B> אֲפִלּוּ תְּרוּמָה דְּרַבָּנָן <small>(יג)</small>: <B>יוֹרְשִׁים כְּתֻבָּתָהּ.</B> כְּתֻבַּת בְּנִין דִּכְרִין <small>(יד)</small>: <B>חוֹלְצִין וְלֹא מְיַבְּמִין.</B> אָחִיו שֶׁל רִאשׁוֹן חוֹלֵץ מִדְּאוֹרַיְתָא, וְרַבָּנָן גָּזוּר דְּלֹא לְיַבֵּם, וְאָחִיו שֶׁל שֵׁנִי חוֹלֵץ מִדְּרַבָּנָן כִּי הֵיכִי דְּבַעְיָא גֵּט מִשֵּׁנִי מִדְּרַבָּנָן: <B>בִּיאָתָהּ אוֹ חֲלִיצָתָהּ.</B> אַרֵישָׁא פָּלֵיג דְּקָתָנֵי וְלֹא מְיַבְּמִין <small>(טז)</small>: <B>וְאֵין הַוָּלָד מִמֶּנּוּ מַמְזֵר.</B> אִם הֶחְזִירָהּ רִאשׁוֹן. וְלֵית הִלְכָתָא לֹא כְּרַבִּי יוֹסֵי וְלֹא כְּרַבִּי אֱלִיעֶזֶר וְלֹא כְּרַבִּי שִׁמְעוֹן: <B>נִשֵּׂאת שֶׁלֹּא בִרְשׁוּת.</B> בֵּית דִּין, כְּגוֹן שֶׁאָמְרוּ לָהּ שְׁנֵי עֵדִים מֵת בַּעֲלִיךְ, שֶׁאֵינָהּ צְרִיכָה לְהֶתֵּר בֵּית דִּין: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ב">פרק י - משנה ב</h3><p dir="rtl">
<B>וּפְטוּרָה מִן הַקָּרְבָּן.</B> דְּיָחִיד שֶׁעָשָׂה בְּהוֹרָאַת בֵּית דִּין פָּטוּר מִן הַקָּרְבָּן: <B>שֶׁלֹּא עַל פִּי בֵית דִּין.</B> אֶלָּא בִּשְׁנֵי עֵדִים, חַיֶּבֶת בַּקָּרְבָּן, דְּשׁוֹגֶגֶת הִיא. וְלֵית הִלְכָתָא כִּי הָא מַתְנִיתִין, אֶלָּא בֵּין נִשֵּׂאת עַל פִּי בֵּית דִּין בְּעֵד אֶחָד בֵּין עַל פִּי שְׁנֵי עֵדִים, חַיָּבִין בַּקָּרְבָּן הִיא וּבַעֲלָהּ הַשֵּׁנִי <small>(יז)</small>: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ג">פרק י - משנה ג</h3><p dir="rtl">
<B>וְאַחַר כָּךְ מֵת בְּנֵךְ.</B> וְלֹא הֻזְקְקָה לְיִבּוּם: <B>וְנִשֵּׂאת.</B> לַשּׁוּק: <B>רִאשׁוֹן וְאַחֲרוֹן.</B> רִאשׁוֹן שֶׁלִּפְנֵי הַשְּׁמוּעָה, וְאַחֲרוֹן שֶׁלְּאַחַר הַשְּׁמוּעָה. וּכְרַבִּי עֲקִיבָא מִתּוֹקְמָא דְּאָמַר יֵשׁ מַמְזֵר מֵחַיְּבֵי לָאוִין, וְאֵינָהּ הֲלָכָה: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ד">פרק י - משנה ד</h3><p dir="rtl">
<B>מֻתֶּרֶת לַחֲזֹר לוֹ.</B> דְּקִדּוּשֵׁי שְׁנִיָּה אֵינָן כְּלוּם, וּבִזְנוּת בָּא עָלֶיהָ. וְאָמְרִינַן בַּגְּמָרָא וְשָׁכַב אִישׁ אוֹתָהּ <span class="booklinks" onclick="sendBookLink(this)" onmouseover="setBookLinkTitle(this)">(בְּמִדְבָּר ח)</span>, שְׁכִיבָתָהּ אוֹסַרְתָּהּ וְאֵין שְׁכִיבַת אֲחוֹתָהּ אוֹסַרְתָּהּ <small>(כח)</small>: <B>וּמֻתָּר בִּקְרוֹבוֹת הַשְּׁנִיָּה.</B> לִשָּׂא בִּתָּהּ <small>(כט)</small>, דְּקַיְמָא לָן נוֹשְׂאִים עַל הָאֲנוּסָה וְעַל הַמְּפֻתָּה: <B>רַבִּי יוֹסֵי אוֹמֵר כָּל שֶׁפּוֹסֵל עַל יְדֵי אֲחֵרִים פּוֹסֵל עַל יְדֵי עַצְמוֹ.</B> רַבִּי יוֹסֵי שַׁמְעֵיהּ לְתַנָּא קַמָּא דְּקָאָמַר לֹא שְׁנָא דְּאָזְלֵי אִשְׁתּוֹ וְגִיסוֹ שֶׁהוּא בַּעַל אֲחוֹת אִשְׁתּוֹ לִמְדִינַת הַיָּם וְלֹא שְׁנָא דְּאָזְלֵי אֲרוּסָתוֹ וְגִיסוֹ, וּבָאוּ וְאָמְרוּ לוֹ מֵתָה אִשְׁתְּךָ וּמֵת גִּיסְךָ, וְנָשָׂא אֶת אֲחוֹתָהּ, וְאַחַר כָּךְ בָּאוּ אִשְׁתּוֹ וְגִיסוֹ, אֵשֶׁת גִּיסוֹ אֲסוּרָה עַל גִּיסוֹ, וְאִשְׁתּוֹ מֻתֶּרֶת לוֹ. וְאָמַר לוֹ רַבִּי יוֹסֵי, אֲרוּסָתוֹ וְגִיסוֹ דְּאִיכָּא לְמֵימַר תְּנָאָה הֲוֵי בַּקִּדּוּשִׁין וְהַאי דְּנָסִיב לַאֲחוֹתָהּ שַׁפִּיר קָנָסִיב, וּבָעֲיָא גֵּט מִנֵּיהּ דְּלֹא לֵימְרוּ אֵשֶׁת אִישׁ יוֹצֵאת בְּלֹא גֵּט, דְּפָסִיל לָהּ עַל יְדֵי אֲחֵרִים דְּהַיְנוּ גִּיסוֹ, דְּכֵיוָן דְּנָפְקָא מִנֵּיהּ בְּגִטָּא אִפְסְלָא לָהּ מִבַּעֲלָהּ, פּוֹסֵל נַמִּי עַל יְדֵי עַצְמוֹ וְאִתְּסְרָא לֵיהּ אִתְּתֵיהּ עֲלֵיהּ דְּהַוְיָא אֲחוֹת גְּרוּשָׁתוֹ, אֲבָל הֵיכָא דְּאָזְלֵי אִשְׁתּוֹ וְגִיסוֹ לִמְדִינַת הַיָּם וְקָא נָסִיב לָהּ לַאֲחוֹתָהּ, דְּלֵיכָּא לְמֵימַר תְּנָאָה הֲוָה לֵיהּ בַּנִּשּׂוּאִין <small>(לב)</small> וְשַׁפִּיר קָנָסִיב לָהּ לְהַאי כִּדְאִיכָּא לְמֵימַר בְּאֵרוּסִין, וְלֹא בַּעְיָא גֵּט מִנֵּיהּ וְלֹא קָפָסִיל עַל יְדֵי אֲחֵרִים, דְּהָא לֹא פָּסְלָה אֵשֶׁת גִּיסוֹ אַגִּיסוֹ, אֵינוֹ פּוֹסֵל עַל יְדֵי עַצְמוֹ, וְשַׁרְיָא לֵיהּ אִתְּתֵיהּ שֶׁהֲרֵי אֵינָהּ אֲחוֹת גְּרוּשָׁתוֹ: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ה">פרק י - משנה ה</h3><p dir="rtl">
<B>אָמְרוּ לוֹ מֵתָה אִשְׁתְּךָ וְנָשָׂא אֲחוֹתָהּ מֵאָבִיהָ.</B> שֶׁלֹּא מֵאִמָּהּ, וְחָזְרוּ וְאָמְרוּ לוֹ מֵתָה הַשְּׁנִיָּה, וְנָשָׂא אֲחוֹתָהּ שֶׁל הַשְּׁנִיָּה מֵאִמָּהּ וְלֹא מֵאָבִיהָ, וְנִמְצֵאת זוֹ הַשְּׁלִישִׁית נָכְרִיָּה אֵצֶל הָרִאשׁוֹנָה, וְחָזְרוּ וְאָמְרוּ לוֹ מֵתָה זוֹ הַשְּׁלִישִׁית, וְנָשָׂא אֲחוֹתָהּ שֶׁל שְׁלִישִׁית זוֹ מֵאָבִיהָ וְלֹא מֵאִמָּהּ, נִמְצֵאת רְבִיעִית רְחוֹקָה מִן הַשְּׁנִיָּה וְכָל שֶׁכֵּן מִן הָרִאשׁוֹנָה, וְחָזְרוּ וְאָמְרוּ לוֹ מֵתָה זֹאת הָרְבִיעִית: <B>וְנָשָׂא אֲחוֹתָהּ מֵאִמָּהּ.</B> וְהִיא רְחוֹקָה מִן הַשְּׁלִישִׁית וְכֵן מִן הָרִאשׁוֹנָה וּמִן הַשְּׁנִיָּה, וְאַחַר כָּךְ אָמְרוּ לוֹ כֻּלָּן קַיָּמוֹת: <B>מֻתָּר בָּרִאשׁוֹנָה, בַּשְּׁלִישִׁית וּבַחֲמִישִׁית.</B> שֶׁאֵינָן קְרוֹבוֹת זוֹ לָזוֹ. וְאַף עַל פִּי שֶׁהַשְּׁלִישִׁית אֲחוֹת הַשְּׁנִיָּה, שַׁרְיָא, דְּקִדּוּשֵׁי שְׁנִיָּה לֹא תָּפְסֵי, דַּאֲחוֹת אִשָּׁה הִיא לָרִאשׁוֹנָה שֶׁלְּקָחָהּ מִקֹּדֶם, וְהַוְיָא לָהּ כַּאֲנוּסָה וּמְפֻתָּה, וְתַנְיָא, אָנַס אִשָּׁה מֻתָּר לִשָּׂא בִּתָּהּ, דְּלֹא אָסְרָה תּוֹרָה אֶלָּא אֲחוֹת אִשָּׁה בִּלְבַד, וְהֵיכָא דְּלֹא תָּפְסֵי קִדּוּשִׁין לָאו אֲחוֹת אִשָּׁה הִיא. וְכֵן הַחֲמִישִׁית אַף עַל פִּי שֶׁהִיא אֲחוֹת הָרְבִיעִית, מֻתֶּרֶת, דְּהוֹאִיל וְתָפְסֵי קִדּוּשִׁין בַּשְּׁלִישִׁית נִמְצֵאת בִּיאַת רְבִיעִית שֶׁהִיא אֲחוֹת שְׁלִישִׁית בִּיאַת זְנוּת וְלֹא נֶאֶסְרָה חֲמִישִׁית עָלָיו: <B>וּפוֹטְרוֹת צָרוֹתֵיהֶן.</B> אִם מֵת וּבָא יָבָם וְיִבֵּם אַחַת מֵהֶן, פּוֹטֶרֶת צָרָתָהּ: <B>וְאָסוּר בַּשְּׁנִיָּה.</B> מִפְּנֵי הָרִאשׁוֹנָה. וּבָרְבִיעִית מִפְּנֵי הַשְּׁלִישִׁית: <B>וְאִם בָּא עַל הַשְּׁנִיָּה לְאַחַר מִיתַת הָרִאשׁוֹנָה.</B> שֶׁאֱמֶת הָיוּ הַדְּבָרִים שֶׁל רִאשׁוֹנָה, וּשְׁאָר הַדְּבָרִים שֶׁקֶר הָיוּ, אָסוּר בַּשְּׁלִישִׁית מִפְּנֵי הַשְּׁנִיָּה וּבַחֲמִישִׁית מִפְּנֵי הָרְבִיעִית: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ו">פרק י - משנה ו</h3><p dir="rtl">
<B>בֶּן תֵּשַׁע שָׁנִים וְיוֹם אֶחָד פּוֹסֵל.</B> אֶת הַיְבָמָה לָאַחִין אִם בָּא עָלֶיהָ <small>(לד)</small>, דְּבִיאָתוֹ בִּיאָה. אוֹ אִם נָתַן גֵּט אוֹ עָשָׂה בָּהּ מַאֲמָר, שֶׁיֵּשׁ לוֹ גֵּט וְיֵשׁ לוֹ מַאֲמָר <small>(לה)</small>, אֲבָל אֵינוֹ גֵּט גָּמוּר וְלֹא מַאֲמָר גָּמוּר: <B>אֶלָּא שֶׁהוּא פוֹסֵל תְּחִלָּה.</B> בַּגְּמָרָא מְפָרֵשׁ דִּבְמַאֲמָר הוּא פּוֹסֵל תְּחִלָּה וְלֹא בַּסּוֹף, שֶׁאִם אָחִיו הַגָּדוֹל עָשָׂה מַאֲמָר וְאַחַר כָּךְ עָשָׂה מַאֲמָר זֶה שֶׁהוּא בֶּן תֵּשַׁע שָׁנִים וְיוֹם אֶחָד לֹא פְּסָלָהּ מֵאָחִיו, אֲבָל בְּבִיאָה פּוֹסֵל בֶּן תֵּשַׁע שָׁנִים וְיוֹם אֶחָד בֵּין בַּתְּחִלָּה בֵּין בַּסּוֹף. וּמַתְנִיתִין חִסּוּרֵי מִחַסְּרָא וְהָכִי קָתָנֵי, אֶלָּא הוּא פּוֹסֵל תְּחִלָּה וְהֵן פּוֹסְלִין תְּחִלָּה וָסוֹף. בַּמֶּה דְּבָרִים אֲמוּרִים, בְּמַאֲמָר, אֲבָל בִּיאָה אֲפִלּוּ בַּסּוֹף נַמִּי פָּסִיל, כֵּיצַד, בֶּן תֵּשַׁע שָׁנִים וְיוֹם אֶחָד הַבָּא עַל יְבִמְתּוֹ וְכוּ': <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ז">פרק י - משנה ז</h3><p dir="rtl">
<B>פָּסַל עַל יָדוֹ.</B> דַּהֲוֵי לֵיהּ כְּמַאֲמָר אַחַר מַאֲמָר, דִּשְׁנֵיהֶם תּוֹפְסִין בָּהּ: <B>רַבִּי שִׁמְעוֹן אוֹמֵר לֹא פָסַל.</B> דְּבִיאַת בֶּן תֵּשַׁע לְרַבִּי שִׁמְעוֹן סָפֵק קַנְיָא סָפֵק לֹא קַנְיָא, אִי קַנְיָא קַנְיָא לְגַמְרֵי וְלֹא מַהֲנְיָא בִּיאַת אָחִיו, וְאִי לֹא קַנְיָא הֲוָה לֵיהּ כְּמִי שֶׁלֹּא בָּעַל לֹא הוּא וְלֹא אָחִיו, הִלְכָּךְ לֹא פָּסַל. וְאֵין הֲלָכָה כְּרַבִּי שִׁמְעוֹן: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ח">פרק י - משנה ח</h3><p dir="rtl">
<B>בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ וּמֵת חוֹלֶצֶת וְלֹא מִתְיַבֶּמֶת.</B> שֶׁיֵּשׁ עָלֶיהָ זִקַּת שְׁנֵי יְבָמִין, שֶׁבְּבִיאָתוֹ שֶׁל זֶה הַקָּטָן שֶׁהוּא כְּמַאֲמָר בְּגָדוֹל לֹא יָצָאת מִידֵי זִקַּת נְפִילָה רִאשׁוֹנָה, וְחָלָה עָלֶיהָ זִקַּת נְפִילָה שְׁנִיָּה, וּתְנַן בְּפֶרֶק אַרְבָּעָה אַחִים, מִי שֶׁעָלֶיהָ זִקַּת יָבָם אֶחָד וְלֹא שֶׁעָלֶיהָ זִקַּת שְׁנֵי יְבָמִין: <B>נָשָׂא אִשָּׁה.</B> שֶׁאֵינָהּ יְבִמְתּוֹ, וּמֵת וְלוֹ אַחִים: <B>הֲרֵי זוֹ פְטוּרָה.</B> דְּאַף עַל גַּב דְּבִיאָתוֹ בִּיאָה אֵין קִנְיָנוֹ קִנְיַן כְּלוּם <small>(לח)</small> עַד שֶׁיָּבִיא שְׁתֵּי שְׂעָרוֹת, אֲבָל בִּיבָמָה הוֹאִיל וּזְקוּקָה לוֹ עָשׂוּ אוֹתָהּ רַבָּנָן כְּמַאֲמָר: <p dir="rtl">
<h3 dir="rtl" id="MN_YEVAMOT_L2, פרק י, פרק י משנה ט">פרק י - משנה ט</h3><p dir="rtl">
<B>אִם לֹא יָדַע הָרִאשׁוֹנָה מִשֶּׁהִגְדִּיל, רִאשׁוֹנָה חוֹלֶצֶת וְלֹא מִתְיַבֶּמֶת.</B> דְּזִקַּת שְׁנֵי יְבָמִין עָלֶיהָ הוֹאִיל וְלֹא יְדָעָהּ מִשֶּׁהִגְדִּיל לֹא יָצָאת יְדֵי נְפִילָה רִאשׁוֹנָה: <B>רַבִּי שִׁמְעוֹן אוֹמֵר מְיַבֵּם לְאֵיזוֹ שֶׁיִּרְצֶה.</B> דְּלֵית לֵיהּ לְרַבִּי שִׁמְעוֹן זִקַּת שְׁנֵי יְבָמִין <small>(מ)</small>. וְהָכִי נַמִּי אָמְרִינַן בְּפֶרֶק אַרְבָּעָה אַחִים <small>(מא)</small>: <B>וְחוֹלֵץ לַשְּׁנִיָּה.</B> דְּהָא לָאו צָרוֹת נִינְהוּ לְאִפְטוּרֵי חֲדָא בְּיִבּוּם חֲבֶרְתָּהּ. וְיִבּוּמֵי תַּרְוַיְהוּ לֹא, הוֹאִיל וְהַוְיָא צָרָתָהּ בְּמִקְצָת מַאֲמָר דְּרַבָּנָן, מֶחֱזוּ כִּשְׁתֵּי יְבָמוֹת הַבָּאוֹת מִבַּיִת אֶחָד <small>(מב)</small>: <B>אֶחָד בֶּן תֵּשַׁע וְאֶחָד בֶּן עֶשְׂרִים.</B> שְׁנֵיהֶן שָׁוִין לְכָל הָאָמוּר לְמַעְלָה, דְּכָל כַּמָּה דְּלֹא אַיְתִי שְׁתֵּי שְׂעָרוֹת קָטָן הוּא, עַד שֶׁיִּהְיֶה בֶּן שְׁלֹשִׁים וְחָמֵשׁ שָׁנָה, וְאִם הִגִּיעַ לְחָמֵשׁ וּשְׁלֹשִׁים שָׁנָה וְלֹא הֵבִיא שְׁתֵּי שְׂעָרוֹת, אַף עַל פִּי שֶׁלֹּא נִרְאוּ בּוֹ סִימָנֵי סָרִיס הַמְּפֹרָשִׁים לְמַעְלָה <small>(מד)</small>, הֲרֵי זֶה סְרִיס חַמָּה: <p dir="rtl">
<h2 dir="rtl" id="MN_YEVAMOT_L2, פרק יא">פרק יא</h2><p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה א">פרק יא - משנה א</h3><p dir="rtl">
<B>נוֹשְׂאִין עַל הָאֲנוּסָה.</B> לְאַחַר שֶׁאָנַס אוֹ פִּתָּה אִשָּׁה מֻתָּר לִשָּׂא בִּתָּהּ אוֹ אִמָּהּ אוֹ אֲחוֹתָהּ <small>(א)</small>, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כ)</span> וְאִישׁ אֲשֶׁר יִקַּח אֶת אִשָּׁה וְאֶת אִמָּהּ, בְּכֻלָּן נֶאֱמַר שְׁכִיבָה וְכָאן נֶאֶמְרָה לְקִיחָה, לוֹמַר לָךְ דֶּרֶךְ לְקִיחָה אָסְרָה תּוֹרָה <small>(ב)</small>: <B>רַבִּי יְהוּדָה אוֹסֵר.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כג)</span> לֹא יִקַּח אִישׁ אֶת אֵשֶׁת אָבִיו וְלֹא יְגַלֶּה כְּנַף אָבִיו, כָּנָף שֶׁרָאָה אָבִיו לֹא יְגַלֶּה <small>(ג)</small>. וְאֵין הֲלָכָה כְּרַבִּי יְהוּדָה. אֲבָל חֲכָמִים אָסְרוּ <small>(ד)</small> לְנִטְעָן מִן הָאִשָּׁה לִשָּׂא בִּתָּהּ אוֹ אֲחוֹתָהּ אוֹ אִמָּהּ אוֹ אַחַת מִקְּרוֹבוֹתֶיהָ <small>(ה)</small>, מִפְּנֵי שֶׁהִיא מְצוּיָה אֶצְלָם תָּמִיד וְאָתוּ לִידֵי הֶרְגֵּל עֲבֵרָה <small>(ו)</small>. וְאִם עָבַר וְנָשָׂא אַחַת מִקְּרוֹבוֹת אֲנוּסָתוֹ וּמְפֻתָּתוֹ אוֹ מִקְּרוֹבוֹת הָאִשָּׁה שֶׁנֶּחְשַׁד עָלֶיהָ אֵין מוֹצִיאִין אוֹתָהּ מִיָּדוֹ. וּמַתְנִיתִין דְּקָתָנֵי נוֹשְׂאִין עַל הָאֲנוּסָה דְּמַשְׁמַע אֲפִלּוּ לְכַתְּחִלָּה, מַיְרֵי לְאַחַר מִיתַת הָאֲנוּסָה וְהַמְּפֻתָּה, דְּהַשְׁתָּא לֵיכָּא לְמֵיחַשׁ שֶׁמָּא לְאַחַר שֶׁיִּשָּׂא בִּתָּהּ יִזְנֶה עִם הָרִאשׁוֹנָה: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ב">פרק יא - משנה ב</h3><p dir="rtl">
<B>לֹא חוֹלְצִין.</B> דְּאַחֲוָה מִן הָאָב בָּעִינַן, וְגֵרִים אֵין לָהֶם שְׁאֵר מִן הָאָב <small>(ז)</small>: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ג">פרק יא - משנה ג</h3><p dir="rtl">
<B>שֶׁנִּתְעָרְבוּ וַלְדוֹתֵיהֶן.</B> וְיֵשׁ לְכָל אַחַת מֵהֶן בֵּן וַדַּאי, שֶׁלֹּא נִתְעָרֵב: <B>אַרְבָּעָה חוֹלְצִין לְאַחַת.</B> בֵּן וַדַּאי שֶׁל כָּל אַחַת מִן הָאַרְבַּע חוֹלֵץ לְאַחַת מֵהֶן, דְּכָל אַחַת מְסַפֵּק לָהּ לְאֵשֶׁת אָח. וּבֶן הַחֲמִישִׁית יִשָּׂאֶנָּה מִמַּה נַּפְשָׁךְ, אִם אֵשֶׁת אָחִיו הִיא הֲרֵי מְיַבֵּם לָהּ, וְאִם לָאו הֲרֵי חָלַץ לָהּ יְבָמָהּ: <B>הוּא וּשְׁלֹשָׁה.</B> זֶה שֶׁיִּבֵּם חוֹלֵץ לָאַחֶרֶת וּשְׁלֹשָׁה עִמּוֹ. וְהַחֲמִישִׁי מְיַבֵּם מִמַּה נַּפְשָׁךְ. וְחוֹזְרִין הַשְּׁנַיִם הַלָּלוּ וְחוֹלְצִין לַשְּׁלִישִׁית וּשְׁנַיִם עִמָּהֶם וְהַחֲמִישִׁי מְיַבֵּם, וְכֵן כֻּלָּם: <B>אַרְבַּע חֲלִיצוֹת.</B> תְּחִלָּה, לְפִי שֶׁאֵין אֶחָד מֵהֶם רַשַּׁאי לְיַבֵּם עַד שֶׁיַּחְלְצוּ לָהּ הָאַרְבָּעָה, כִּי הֵיכִי דְּלֹא לִפְגַּע בִּיבָמָה לַשּׁוּק. וְהוּא הַדִּין דְּמָצוּ הָאַרְבָּעָה לְמֶחְלַץ לְכֻלְּהוּ וְהָאֶחָד כּוֹנֵס אֶת כֻּלָּן, אֶלָּא דְּהָכִי שַׁפִּיר טְפֵי, דִּלְמָא לְכָל חַד וְחַד מִתְרַמִּי דִּילֵיהּ <small>(ט)</small> וּמִתְקַיְּמָא מִצְוַת יִבּוּם: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ד">פרק יא - משנה ד</h3><p dir="rtl">
<B>מֵתוּ הַכְּשֵׁרִים.</B> הַוַּדָּאִין: <B>אֶחָד חוֹלֵץ.</B> תְּחִלָּה, וַהֲדַר מְיַבֵּם אִידָךְ, מִמַּה נַּפְשָׁךְ, אִי הַאי דְּחָלַץ הוּא בֶּן הַכַּלָּה וְחָלַץ לְאֵשֶׁת אָחִיו, הָא אִשְׁתַּרְיָא לָהּ בְּהַךְ חֲלִיצָה וְשַׁפִּיר נָסִיב לָהּ אִידָךְ שֶׁהוּא בֶּן הַזְּקֵנָה, דְּאֵשֶׁת בֶּן אָחִיו מֻתֶּרֶת לוֹ. וְאִי הַאי דְּחָלַץ הוּא בֶּן הַזְּקֵנָה וְאֵשֶׁת בֶּן אָחִיו חָלַץ, הַוְיָא לָהּ כְּחוֹלֶצֶת מִן הַנָּכְרִי, וּבֶן הַכַּלָּה כִּי מְיַבֵּם לָהּ שַׁפִּיר קָמְיַבֵּם: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ה">פרק יא - משנה ה</h3><p dir="rtl">
<B>אוֹכְלִים בַּתְּרוּמָה.</B> דְּאֶחָד כֹּהֵן וְאֶחָד עֶבֶד כֹּהֵן אוֹכְלִין בַּתְּרוּמָה: <B>וְחוֹלְקִים חֵלֶק אֶחָד.</B> מְפָרֵשׁ בַּגְּמָרָא דְּהָכִי קָאָמַר, וְחוֹלְקִים חֵלֶק כְּאֶחָד, אִם בָּאוּ שְׁנֵיהֶם עַל הַגֹּרֶן כְּאֶחָד נוֹתְנִים לָהֶם, אֲבָל זֶה בְּלֹא זֶה אֵין חוֹלְקִין לָהֶם, דְּקָסָבַר הַאי תַּנָּא <small>(יא)</small> אֵין חוֹלְקִים תְּרוּמָה לָעֶבֶד אֶלָּא אִם כֵּן רַבּוֹ עִמּוֹ: <B>בֵּין כְּשֵׁרוֹת בֵּין פְּסוּלוֹת.</B> דְּכָל אֶחָד מֵהֶם סְפֵק כֹּהֵן סְפֵק עֶבֶד, כְּשֵׁרוֹת אֲסוּרוֹת לָעֶבֶד וּפְסוּלוֹת אֲסוּרוֹת לַכֹּהֵן, וּסְפֵק אִסּוּרָא לְחֻמְרָא: <B>אֵין סוֹפְגִין אֶת הָאַרְבָּעִים.</B> דְּכָל חַד אָמַר אֲנָא לָאו כֹּהֵן אֲנָא: <B>אֵין מְשַׁלְּמִין.</B> דְּכָל חַד אָמַר כֹּהֵן אֲנָא, וְלֹא מַפְקִינַן מָמוֹנָא מִסְּפֵיקָא: <B>וּמוֹכְרִין הַתְּרוּמָה.</B> תְּרוּמַת תְּבוּאָתָן אֵין נוֹתְנִין אוֹתָהּ לַכֹּהֵן כְּשֶׁמַּפְרִישִׁין אוֹתָהּ, דְּכָל חַד אָמַר אַיְתִי רְאָיָה דְּלָאו כֹּהֵן אֲנָא, וּמִכָּל מָקוֹם אִי אֶפְשָׁר לָהֶן לְאָכְלָהּ, אֶלָּא מוֹכְרִין אוֹתָהּ לַכֹּהֵן וְהַדָּמִים שֶׁלָּהֶן: <B>וְאֵין חוֹלְקִים בְּקָדְשֵׁי הַמִּקְדָּשׁ.</B> כְּגוֹן עוֹרוֹת קָדָשִׁים, דִּלְכָל חַד מִנַּיְהוּ אָמְרִינַן אַיְתִי רְאָיָה דְּכֹהֵן אַתְּ וּשְׁקֹל: <B>וְאֵין נוֹתְנִין לָהֶם קָדָשִׁים.</B> לְהַקְרִיב <small>(טו)</small>: <B>וְאֵין מוֹצִיאִין שֶׁלָּהֶם.</B> כְּגוֹן אִם נוֹלַד לָהֶם בְּכוֹר <small>(טז)</small> אֵין מוֹצִיאִין אוֹתוֹ מִיָּדָן, וְיִרְעֶה עַד שֶׁיִּסְתָּאֵב: <B>חֻמְרֵי יִשְׂרָאֵל וְחֻמְרֵי כֹהֲנִים.</B> מְפָרֵשׁ בַּגְּמָרָא שֶׁמִּנְחָתָן נִקְמֶצֶת כְּמִנְחַת יִשְׂרָאֵל וְקָרֵב בִּפְנֵי עַצְמוֹ, וְאֵין שְׁיָרֶיהָ נֶאֱכָלִין כְּמִנְחַת יִשְׂרָאֵל אֶלָּא נִשְׂרֶפֶת <small>(יט)</small> כְּמִנְחַת כֹּהֲנִים שֶׁהִיא כָּלִיל: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ו">פרק יא - משנה ו</h3><p dir="rtl">
<B>הֵן חוֹלְצִין וְלֹא מְיַבְּמִין.</B> לְאִשְׁתּוֹ שֶׁל סָפֵק. וְאֶחָד מִבְּנֵי הָרִאשׁוֹן חוֹלֵץ שֶׁמָּא בֶּן אֲבִיהֶם הָיָה. וְלֹא מְיַבְּמִין, שֶׁמָּא בֶּן הָאַחֲרוֹן הוּא וַהֲרֵי הוּא אֲחִיהֶן מִן הָאֵם וְלֹא מִן הָאָב וְאִשְׁתּוֹ עֲלֵיהֶן בְּכָרֵת. וְכֵן בְּנֵי הָאַחֲרוֹן. וְכֵן הוּא חוֹלֵץ לִנְשׁוֹתֵיהֶן וְלֹא מְיַבֵּם: <B>הָיוּ לוֹ אַחִים מִן הָרִאשׁוֹן וּמִן הָאַחֲרוֹן.</B> שֶׁלֹּא מֵאוֹתָהּ הָאֵם: <B>הוּא אוֹ חוֹלֵץ אוֹ מְיַבֵּם.</B> לְאֵשֶׁת בֶּן הָרִאשׁוֹן, אִם אָחִיו הוּא הֲרֵי טוֹב, וְאִם לָאו, נָכְרִית הִיא אֶצְלוֹ, וּכְגוֹן שֶׁאֵין שָׁם אָח אֶלָּא הוּא, דְּלֵיכָּא לְסַפּוּקֵי בִּיבָמָה לַשּׁוּק. וְכֵן לְאֵשֶׁת בֶּן הָאַחֲרוֹן: <B>הֵם אֶחָד חוֹלֵץ וְאֶחָד מְיַבֵּם.</B> אוֹ בֶּן הָרִאשׁוֹן אוֹ בֶּן הָאַחֲרוֹן חוֹלֵץ לָהּ וַחֲבֵרוֹ מְיַבֵּם. אִם יְבִמְתּוֹ הִיא הֲרֵי טוֹב, וְאִם לָאו, נָכְרִית הִיא. וּמִשּׁוּם יְבָמָה לַשּׁוּק לֵיכָּא לְמֵיחַשׁ שֶׁהֲרֵי חָלַץ לָהּ יְבָמָהּ: <p dir="rtl">
<h3 dir="rtl" id="MN_YEVAMOT_L2, פרק יא, פרק יא משנה ז">פרק יא - משנה ז</h3><p dir="rtl">
<B>הָיָה אֶחָד יִשְׂרָאֵל.</B> אֶחָד מִן הַבְּעָלִים יִשְׂרָאֵל וְאֶחָד כֹּהֵן: <B>הוּא אוֹנֵן עֲלֵיהֶם.</B> שֶׁמָּא זֶה אָבִיו וּבְיוֹם מִיתָתוֹ אָסוּר לֶאֱכֹל בְּקָדָשִׁים: <B>וְהֵם אוֹנְנִים עָלָיו.</B> וּבְיוֹם מוֹתוֹ אֲסוּרִים שְׁנֵיהֶם בְּקָדָשִׁים <small>(כ)</small>. וּמַשְׁכַּחַת לָהּ דְּרוֹאֶה בְּמִיתַת שְׁנֵיהֶן וְכֹהֵן כָּשֵׁר הוּא <small>(כא)</small> דְּהָא אֵינוֹ מִטַּמֵּא לָהֶן, כְּגוֹן שֶׁנִּתְקַדְּשָׁה קִדּוּשֵׁי טָעוּת עַל תְּנַאי וְלֹא נִתְקַיֵּם, דְּנָפְקָא מִנֵּיהּ בְּלֹא גִּטָּא, וְנִשֵּׂאת תּוֹךְ שְׁלֹשָׁה, וּבִכְהַאי גַּוְנָא מַשְׁכַּחַת לֵהּ דְּרוֹאֶה בְּמִיתַת שְׁנֵיהֶם וְכֹהֵן כָּשֵׁר הוּא, לְפִיכָךְ אֵינוֹ מִטַּמֵּא לָהֶן: <B>הוּא לֹא יוֹרֵשׁ אוֹתָן.</B> דְּיוֹרְשִׁין מַדְחִין אוֹתוֹ אֵלּוּ אֵצֶל אֵלּוּ: <B>וְהֵן יוֹרְשִׁין אוֹתוֹ.</B> דְּמִי מְעַכֵּב עַל יָדָן, וְחוֹלְקִים הַמָּמוֹן בֵּין שְׁנֵיהֶן: <B>וְעוֹלֶה בְמִשְׁמָרוֹ.</B> לַעֲבֹד, וְאֵין בְּנֵי מִשְׁמָר מְעַכְּבִין עָלָיו <small>(כד)</small>. אֲבָל אֵינוֹ חוֹלֵק, דְּכָל בְּנֵי מִשְׁמָר דָּחוּ לֵיהּ גַּבֵּי חַבְרֵיהּ: <p dir="rtl">
<h2 dir="rtl" id="MN_YEVAMOT_L2, פרק יב">פרק יב</h2><p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה א">פרק יב - משנה א</h3><p dir="rtl">
<B>מִצְוַת חֲלִיצָה.</B> וַאֲפִלּוּ שְׁלָשְׁתָּן הֶדְיוֹטוֹת. וְהָא דְּקָרִי לְהוּ דַּיָּנִים, שֶׁצָּרִיךְ שֶׁיִּהְיוּ יוֹדְעִים לְהַקְרוֹת הַפְּסוּקִים כְּעֵין דַּיָּנִים. וְאַף עַל גַּב דִּתְנַן מִצְוַת חֲלִיצָה בִּשְׁלֹשָׁה, צְרִיכִין לְצָרֵף עִמָּהֶן שְׁנַיִם אֲחֵרִים, שֶׁתִּהְיֶה חֲלִיצָה בַּחֲמִשָּׁה לְפִרְסוּמֵי מִלְּתָא. וְהַשְּׁנַיִם הַלָּלוּ שֶׁמּוֹסִיפִים עַל הַשְּׁלֹשָׁה, אֲפִלּוּ אֵין יוֹדְעִים לְהַקְרוֹת: <B>מִנְעָל.</B> שֶׁל עוֹר רַךְ, חֲלִיצָתוֹ כְּשֵׁרָה, אֲבָל לְכַתְּחִלָּה לֹא, גְּזֵרָה שֶׁמָּא יַחְלֹץ בְּמִנְעָל קָרוּעַ מִלְּמַעְלָה, דַּאֲפִלּוּ כִּי קָרוּעַ מֵיתַב אַכַּרְעֵיהּ הוֹאִיל וְהוּא רַךְ, וַאֲנַן מִידֵי דְּמֵגִין בָּעִינַן וְהָא לֵיכָּא. אֲבָל סַנְדָּל שֶׁהוּא שֶׁל עוֹר קָשֶׁה וְכִי קָרוּעַ לֹא מֵיתַב אַכַּרְעֵיהּ, לֵיכָּא לְמִגְזָר שֶׁמָּא יַחְלֹץ בְּסַנְדָּל קָרוּעַ, הִלְכָּךְ עִקַּר חֲלִיצָה בְּסַנְדָּל הִיא: <B>בְּאַנְפְּלִיאוֹת.</B> כְּמִין בָּתֵּי רַגְלַיִם שֶׁל בֶּגֶד: <B>חֲלִיצָתָהּ פְּסוּלָה.</B> דְּמִידֵי דְּמֵגִין בָּעִינַן, כְּתִיב הָכָא <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> נַעֲלוֹ וּכְתִיב הָתָם <span class="booklinks" onclick="sendBookLink(this)" onmouseover="setBookLinkTitle(this)">(יְחֶזְקֵאל טז)</span> וָאֶנְעֲלֵךְ תָּחַשׁ, וְהוּא עוֹר: <B>מִן הָאַרְכֻּבָּה וּלְמַעְלָה חֲלִיצָתָהּ פְּסוּלָה.</B> שֶׁהָיוּ רְצוּעוֹת הַמִּנְעָל קְשׁוּרוֹת לְמַעְלָה מִן הָאַרְכֻּבָּה: <p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה ב">פרק יב - משנה ב</h3><p dir="rtl">
<B>בְּסַנְדָּל שֶׁל עֵץ כְּשֵׁרָה.</B> וְהוּא שֶׁיִּהְיֶה מְחֻפֶּה עוֹר: <B>חָלְצָה בְגָדוֹל.</B> שֶׁהָיָה הַסַּנְדָּל גָּדוֹל מִמִּדַּת רַגְלוֹ, אִם יָכוֹל לַהֲלֹךְ בּוֹ חֲלִיצָתוֹ כְּשֵׁרָה: <B>אוֹ בְקָטָן.</B> מִמִּדַּת רַגְלוֹ, אִם חוֹפֶה אֶת רֹב רַגְלוֹ חֲלִיצָתוֹ כְּשֵׁרָה. וַהֲלָכָה כְּרַבִּי אֱלִיעֶזֶר בְּמַה שֶּׁפּוֹסֵל חֲלִיצָה בַּלַּיְלָה <small>(ה)</small>, וְאֵין הֲלָכָה כְּמוֹתוֹ בְּמַה שֶּׁמַּכְשִׁיר חֲלִיצָה בִּשְׂמֹאל: <p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה ג">פרק יב - משנה ג</h3><p dir="rtl">
<B>חָלְצָה וְלֹא קָרְאָה חֲלִיצָתָהּ כְּשֵׁרָה.</B> דְּכִי כָּתַב רַחֲמָנָא כָּכָה דְּמַשְׁמַע עִכּוּבָא, אַמַּעֲשֶׂה הוּא דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כה)</span> כָּכָה יֵעָשֶׂה לָאִישׁ, וּקְרִיאָה דִּבּוּר בְּעָלְמָא הוּא: <B>דָּבָר שֶׁהוּא מַעֲשֶׂה בָאִישׁ.</B> כְּגוֹן חֲלִיצָה שֶׁהָאִשָּׁה עוֹשָׂה מַעֲשֶׂה בְּגוּפוֹ שֶׁל אִישׁ, לַאֲפוֹקֵי רְקִיקָה דְּלָאו מַעֲשֶׂה בְּגוּפוֹ שֶׁל אִישׁ הוּא: <p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה ד">פרק יב - משנה ד</h3><p dir="rtl">
<B>הַחֵרֵשׁ שֶׁנֶּחֱלַץ חֲלִיצָתוֹ פְסוּלָה.</B> שֶׁאֵינוֹ פּוֹטְרָהּ בְּמָקוֹם שֶׁיֵּשׁ אָח אַחֵר כָּשֵׁר <small>(ט)</small>: <B>וְהַחֵרֶשֶׁת שֶׁחָלְצָה פְסוּלָה.</B> שֶׁהִיא עַצְמָהּ אֵינָהּ נִפְטֶרֶת בַּחֲלִיצָתָהּ, וְאֵין לָהּ תַּקָּנָה אֶלָּא בְּיִבּוּם, וְאִם רָצָה אַחַר כָּךְ לְהוֹצִיא יוֹצִיא בְּגֵט: <B>וְהַחוֹלֶצֶת לַקָּטָן חֲלִיצָתָהּ פְּסוּלָה.</B> כָּל הֵיכָא דְּתָנִינַן בְּפִרְקִין חֲלִיצָה פְּסוּלָה, אֵינָהּ יְכוֹלָה לְהִתְיַבֵּם אַחַר אוֹתָהּ חֲלִיצָה וּצְרִיכָה חֲלִיצָה אַחֶרֶת מְעַלְיָתָא לְהַתִּירָהּ לְעָלְמָא. וְהַאי תַּנָּא דְּקָרֵי לַחֲלִיצַת קָטָן חֲלִיצָה פְּסוּלָה דְּמַשְׁמַע שֶׁפּוֹסְלָהּ מִלְּהִתְיַבֵּם, רַבִּי מֵאִיר הִיא, דְּאִלּוּ רַבָּנָן אָמְרֵי אֵין בַּחֲלִיצַת קָטָן כְּלוּם וְלֹא נִפְסְלָה מִלְּהִתְיַבֵּם <small>(י)</small>. וַהֲלָכָה כַּחֲכָמִים: <p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה ה">פרק יב - משנה ה</h3><p dir="rtl">
<B>חָלְצָה בִשְׁנַיִם.</B> כְּשֵׁרִים: <B>אוֹ בִשְׁלֹשָׁה.</B> וְהָיָה אֶחָד מֵהֶם קָרוֹב אוֹ פָּסוּל, דְּלֹא נִשְׁתַּיְּרוּ כִּי אִם שְׁנַיִם כְּשֵׁרִים: <B>חֲלִיצָתָהּ פְּסוּלָה.</B> וְכֵן הֲלָכָה שֶׁאֵין חֲלִיצָה כְּשֵׁרָה בְּפָחוֹת מִשְּׁלֹשָׁה: <p dir="rtl">
<h3 dir="rtl" id="MN_YEVAMOT_L2, פרק יב, פרק יב משנה ו">פרק יב - משנה ו</h3><p dir="rtl">
<B>עֵצָה הַהוֹגֶנֶת לוֹ.</B> אִם הוּא יֶלֶד וְהִיא זְקֵנָה, הוּא זָקֵן וְהִיא יַלְדָּה, אוֹמְרִים לוֹ מַה לְּךָ אֵצֶל יַלְדָּה מַה לְּךָ אֵצֶל זְקֵנָה כַּלֵּךְ אֵצֶל שֶׁכְּמוֹתְךָ <small>(יג)</small>: <B>קוֹרְאָה מֵאֵן יְבָמִי.</B> וְקוֹרֵא, לֹא חָפַצְתִּי לְקַחְתָּהּ. חוֹלֶצֶת וְרוֹקֶקֶת וְקוֹרְאָה, כָּכָה יֵעָשֶׂה לָאִישׁ <small>(יד)</small>. וַהֲלָכָה כְּרַבִּי יְהוּדָה <small>(טו)</small> דְּאָמַר מִצְוָה עַל כָּל הָעוֹמְדִים שָׁם לוֹמַר חֲלוּץ הַנָּעַל חֲלוּץ הַנָּעַל חֲלוּץ הַנָּעַל: <p dir="rtl">
<h2 dir="rtl" id="MN_YEVAMOT_L2, פרק יג">פרק יג</h2><p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה א">פרק יג - משנה א</h3><p dir="rtl">
<B>בֵּית שַׁמַּאי אוֹמְרִים אֵין מְמָאֲנִין אֶלָּא אֲרוּסוֹת.</B> יְתוֹמָה שֶׁהִשִּׂיאוּהָ אִמָּהּ וְאַחֶיהָ, אֵינָהּ מְמָאֶנֶת אֶלָּא מִן הָאֵרוּסִין: <B>בַּבַּעַל.</B> אֲבָל אִם מֵת וְלֹא מֵאֲנָה בּוֹ וְנָפְלָה לִפְנֵי יָבָם, אֵינָהּ יוֹצְאָה בְּמֵאוּן, אֶלָּא תַמְתִּין עַד שֶׁתַּגְדִּיל וְתַחְלֹץ: <B>אֵין בְּנוֹת יִשְׂרָאֵל הֶפְקֵר.</B> וַאֲפִלּוּ מִן הָאֵרוּסִין לֹא תְּמָאֵן וְתֵאָרֵס לְאַחֵר וְתַחְזֹר וּתְמָאֵן. אֶלָּא מְמָאֶנֶת בְּזֶה וְתַמְתִּין מִלֵּאָרֵס לְאַחֵר עַד שֶׁתַּגְדִּיל: <B>תְּמָאֵן וְתִנָּשֵׂא.</B> לָאו לְמַהְדַּר וּלְמָאֵן זִמְנָא אַחֲרִיתִי, אֶלָּא הָכִי קָאָמַר, מְמָאֶנֶת וּמַמְתֶּנֶת מִלֵּאָרֵס לְאַחֵר עַד שֶׁתַּגְדִּיל, אוֹ אִם רוֹצָה לְהִנָּשֵׂא מְמָאֶנֶת בְּבַעֲלָהּ וְתִנָּשֵׂא מִיָּד, דְּתוּ לֹא מְמָאֶנֶת לְבֵית שַׁמַּאי, דִּנְשׂוּאָה הִיא: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ב">פרק יג - משנה ב</h3><p dir="rtl">
<B>אֵין מַעֲשֵׂה קְטַנָּה אֶלָּא כִמְפֻתָּה.</B> דִּכְמִי שֶׁלֹּא נִשֵּׂאת דָּמֵי. וְאֵין הֲלָכָה כְּרַבִּי אֱלִיעֶזֶר, וַהֲלָכָה כְּרַבִּי חֲנִינָא בֶּן אַנְטִיגְנוֹס. וּפְחוּתָה מִבַּת שֵׁשׁ בְּחֶזְקַת שֶׁאֵינָהּ יוֹדַעַת לִשְׁמֹר קִדּוּשֶׁיהָ וְאֵינָהּ צְרִיכָה לְמָאֵן. וְיוֹתֵר מִבַּת עֶשֶׂר בְּחֶזְקַת שֶׁיּוֹדַעַת לִשְׁמֹר קִדּוּשֶׁיהָ, וְאַף עַל פִּי שֶׁהִיא סְכָלָה בְּיוֹתֵר <small>(י)</small>. וּמִבַּת שֵׁשׁ וְעַד בַּת עֶשֶׂר צְרִיכָה בְּדִיקָה אִם יוֹדַעַת לִשְׁמֹר קִדּוּשֶׁיהָ אִם לָאו. וּמְמָאֶנֶת הַבַּת וְהוֹלֶכֶת עַד שֶׁתְּהֵא בַּת שְׁתֵּים עֶשְׂרֵה שָׁנָה וְיוֹם אֶחָד וְתָבִיא סִימָנִים. לְאַחַר מִכָּאן אֵינָהּ מְמָאֶנֶת, אֲפִלּוּ לֹא בָּא עָלֶיהָ. וְאִם בָּא עָלֶיהָ לְאַחַר שְׁתֵּים עֶשְׂרֵה שָׁנָה וְיוֹם אֶחָד, אַף עַל פִּי שֶׁלֹּא הֵבִיאָה סִימָנִים, חָיְשִׁינַן שֶׁמָּא נָשְׁרוּ הַסִּימָנִים וּקְנָאָהּ <small>(יא)</small>: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ג">פרק יג - משנה ג</h3><p dir="rtl">
<B>כָּל עַכָּבָה שֶׁהִיא מִן הָאִישׁ.</B> נָתַן לָהּ גֵּט, זוֹ הִיא עַכָּבָה שֶׁהִיא מִן הָאִישׁ, דְּכֵיוָן דְּלֹא מֵאֲנָה גִּלְּתָה דַּעְתָּהּ שֶׁכָּל מַה שֶּׁהָיְתָה מִתְעַכֶּבֶת אֶצְלוֹ הָיָה בִּשְׁבִילוֹ. מֵאֲנָה בּוֹ, זוֹ הִיא עַכָּבָה שֶׁאֵינָהּ מִן הָאִישׁ, שֶׁלֹּא נִתְעַכְּבָה אֶצְלוֹ מִשּׁוּם אִישׁוּת. וּמַתְנִיתִין מְפָרֵשׁ לָהּ וְאָזֵיל: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ד">פרק יג - משנה ד</h3><p dir="rtl">
<B>מֻתֶּרֶת לַחֲזֹר לוֹ.</B> אַף עַל גַּב דְּאִם לֹא הֶחֱזִירָהּ וְנִשֵּׂאת לְאַחֵר מִתּוֹךְ הַגֵּרוּשִׁין וְנִתְאַרְמְלָה, אֲסוּרָה לָרִאשׁוֹן, אֲפִלּוּ הָכִי כִּי הֶחֱזִירָהּ וּמֵאֲנָה בּוֹ אָתֵי מֵאוּן וְגַלִּי עֲלָהּ דִּקְטַנָּה הִיא וּבַטְּלֵיהּ לְגִטָּא, וְלֹא הֲוֵי בַּחֲזָרָה שְׁנִיָּה כְּמַחְזִיר גְּרוּשָׁתוֹ מִשֶּׁנִּשֵּׂאת לְאַחֵר: <B>זֶה הַכְּלָל.</B> כְּלוֹמַר אֲפִלּוּ פְּעָמִים הַרְבֵּה גֵּרְשָׁהּ וְהֶחֱזִירָהּ וּמֵאֲנָה בּוֹ, אִם נִשֵּׂאת לְאַחֵר מִתּוֹךְ גֵּט אֲסוּרָה לַחֲזֹר לוֹ, וּמִתּוֹךְ מֵאוּן מֻתֶּרֶת לַחֲזֹר לוֹ: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ה">פרק יג - משנה ה</h3><p dir="rtl">
<B>לְאַחֵר וּמֵאֲנָה בוֹ.</B> כְּלוֹמַר חָזְרָה וְנִשֵּׂאת לַשְּׁלִישִׁי וּמֵאֲנָה בּוֹ: <B>כָּל שֶׁיָּצְתָה מִמֶּנּוּ בְגֵט אֲסוּרָה לַחֲזֹר לוֹ.</B> אַף עַל גַּב שֶׁיָּצְתָה מִשֶּׁל אַחֲרָיו בְּמֵאוּן, לֹא בַּטְלֵיהּ לְגִטָּא דִּידֵיהּ <small>(יב)</small>: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ו">פרק יג - משנה ו</h3><p dir="rtl">
<B>מֻתֶּרֶת לַיָּבָם.</B> וְלֹא אָמְרִינַן נִשּׂוּאִין הָרִאשׁוֹנִים מַפִּילִין הַיְבָמָה לִפְנֵי הַיָּבָם וּמִשָּׁעָה שֶׁגֵּרְשָׁהּ אָחִיו קַיְמָא עֲלֵיהּ בְּאִסּוּר אֵשֶׁת אָח דְּהַוְיָא לַהּ גְּרוּשַׁת אָחִיו: <B>רַבִּי אֱלִיעֶזֶר אוֹסֵר.</B> דְּגָזַר כָּל הָנֵי אָטוּ יְתוֹמָה בְּחַיֵּי הָאָב דְּאָמְרִינַן לְקַמָּן בְּמַתְנִיתִין דִּלְאַחַר חֲזָרָתָהּ הֲרֵי הִיא כִּגְרוּשָׁה אֲפִלּוּ לְרַבָּנָן. וְאֵין הֲלָכָה כְּרַבִּי אֱלִיעֶזֶר: <B>כִּיתוֹמָה בְחַיֵּי הָאָב.</B> אַף עַל פִּי שֶׁהָאָב חַי הֲרֵי הִיא כִּיתוֹמָה לְעִנְיַן קִדּוּשִׁין, דְּשׁוּב אֵין לָאָב כֹּחַ לְקַבֵּל קִדּוּשֶׁיהָ. וְאִם הֶחְזִירָהּ בְּקַטְנוּתָהּ, אֲסוּרָה לַיָּבָם אִם מֵת בְּקַטְנוּתָהּ <small>(יג)</small>, דְּקִדּוּשֵׁי חֲזָרָה אֵינָן כְּלוּם הוֹאִיל וּפָקַע רְשׁוּת אָב מִנָּהּ וְהִיא אֵין לָהּ יָד, וְהַוְיָא כִּגְרוּשָׁה וְעוֹמֶדֶת: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ז">פרק יג - משנה ז</h3><p dir="rtl">
<B>תֵּצֵא מִשּׁוּם אֲחוֹת אִשָּׁה.</B> וּפְטוּרָה מִן הַחֲלִיצָה וּמִן הַיִּבּוּם: <B>מֵת בַּעְלָהּ שֶׁל גְּדוֹלָה.</B> וְנָפְלָה לִפְנֵי בַּעַל הַקְּטַנָּה, זִקָּתָהּ שֶׁל גְּדוֹלָה שֶׁהִיא מִן הַתּוֹרָה, אוֹסֶרֶת קְטַנָּה עָלָיו מִשּׁוּם דְּנִשּׂוּאֶיהָ דְּרַבָּנָן, וְהַוְיָא לָהּ אֲחוֹת זְקוּקָתוֹ, וּמַה יַּעֲשׂוּ: <B>רַבִּי אֱלִיעֶזֶר אוֹמֵר מְלַמְּדִים הַקְּטַנָּה שֶׁתְּמָאֵן בּוֹ.</B> וְתַעֲקֹר נִשּׂוּאֶיהָ, וִיהֵא מְיַבֵּם אֶת הַגְּדוֹלָה. וְהִלְכָתָא כְּוָתֵיהּ: <B>רַבָּן גַּמְלִיאֵל אוֹמֵר.</B> אֵין זִקַּת גְּדוֹלָה אוֹסֶרֶת אֶת הַקְּטַנָּה, דְּסָבַר רַבָּן גַּמְלִיאֵל דְּלֹא אַלִּימָא זִקָּה לֶאֱסֹר אֶת אִשְׁתּוֹ עָלָיו, הִלְכָּךְ אִם מֵאֲנָה מוּטָב וְתִתְיַבֵּם הַגְּדוֹלָה, וְאִם לָאו, תַּמְתִּין הַקְּטַנָּה אֶצְלוֹ עַד שֶׁתַּגְדִּיל וְיִהְיוּ נִשּׂוּאֶיהָ דְּאוֹרַיְתָא <small>(טו)</small> וְאַחַר כָּךְ תֵּצֵא הַגְּדוֹלָה מִשּׁוּם אֲחוֹת אִשָּׁה. אֲבָל לַחֲלֹץ לַגְּדוֹלָה לֹא, דְּפָסַל אֶת הָרִאשׁוֹנָה עָלָיו מִשּׁוּם אֲחוֹת חֲלוּצָה: <B>אִי לוֹ.</B> אוֹי לוֹ. שֶׁמּוֹצִיא אֶת אִשְׁתּוֹ בְּגֵט, וְאֵין מְלַמְּדִין אוֹתָהּ לְמָאֵן, דְּאָמְרִינַן שֶׁיִּתְרַחֵק אָדָם מִן הַמֵּאוּנִים <small>(יז)</small>: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ח">פרק יג - משנה ח</h3><p dir="rtl">
<B>לִשְׁתֵּי יְתוֹמוֹת.</B> נָכְרִיּוֹת: <B>אוֹ חֲלִיצָתָהּ.</B> לְאַחַר שֶׁתַּגְדִּיל: <B>וְכֵן שְׁתֵּי חֵרְשׁוֹת.</B> כְּלוֹמַר כְּשֵׁם שֶׁשְּׁתֵּי קְטַנּוֹת בִּיאַת אַחַת מֵהֶן פּוֹטֶרֶת צָרָתָהּ, כָּךְ בִּשְׁתֵּי חֵרְשׁוֹת. אֲבָל חֲלִיצָה לֵיכָּא לְמֵימַר בְּחֵרֶשֶׁת, דְּלָאו בַּת חֲלִיצָה הִיא: <B>אַחַת קְטַנָּה וְאַחַת חֵרֶשֶׁת.</B> אַף עַל גַּב דִּשְׁתֵּיהֶן אֵין נִשּׂוּאֵיהֶן נִשּׂוּאִין גְּמוּרִין, מִכָּל מָקוֹם לֹא יָדְעִינַן בְּהֵי מִנַּיְהוּ נִיחָא לֵיהּ <small>(יח)</small> וְהִיא חֲשִׁיבָא אִשְׁתּוֹ טְפֵי: <B>בִּיאַת הַגְּדוֹלָה פּוֹטֶרֶת אֶת הַקְּטַנָּה.</B> דְּבִיאַת מִי שֶׁנִּשּׂוּאֶיהָ נִשּׂוּאִין גְּמוּרִין פּוֹטֶרֶת אוֹתָהּ שֶׁאֵין נִשּׂוּאֶיהָ גְּמוּרִין. אֲבָל אִיפְּכָא לֹא: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה ט">פרק יג - משנה ט</h3><p dir="rtl">
<B>לֹא פָסַל אֶת הָרִאשׁוֹנָה.</B> שֶׁהֲרֵי בִּיאָתָן שָׁוָה. וְאִי רִאשׁוֹנָה קְנוּיָה הִיא, הֲרֵי הִיא אִשְׁתּוֹ וּבִיאַת הָאַחֲרוֹנָה בְּעִילַת זְנוּת. וְאִי לָאו קְנוּיָה הִיא, הֲרֵי שְׁתֵּיהֶן נָכְרִיּוֹת אֶצְלוֹ שֶׁלֹּא הָיוּ קְנוּיוֹת לְאָחִיו, וּמְקַיֵּם אֶת הָרִאשׁוֹנָה שֶׁלֹּא נִפְסְלָה עָלָיו, אֲבָל אַחֲרוֹנָה לֹא, דִּלְמָא קְנוּיוֹת הֲווּ וּמִשֶּׁבָּא עַל הָרִאשׁוֹנָה קַיְמָא הִיאַךְ עֲלֵיהּ בְּאִסּוּר שְׁנֵי בָתִּים: <B>פָּסַל אֶת הַחֵרֶשֶׁת.</B> דְּשֶׁמָּא קְטַנָּה קְנוּיָה כֻּלָּהּ וְקִנְיַן הַחֵרֶשֶׁת מְשֻׁיָּר, וַהֲוָה לֵיהּ שְׁנֵי בָתִּים, דְּהָכִי מַסְקִינַן בַּגְּמָרָא דִּקְטַנָּה סָפֵק אִם הִיא קְנוּיָה לְגַמְרֵי הוֹאִיל וּרְאוּיָה לְבִיאָה לְאַחַר זְמַן, סָפֵק אִם אֵינָהּ קְנוּיָה כְּלָל <small>(כ)</small>. וְחֵרֶשֶׁת קְנוּיָה וּמְשֻׁיֶּרֶת, כְּלוֹמַר קְנוּיָה בְּמִקְצָת וְאֵינָהּ קְנוּיָה קִנְיָן גָּמוּר. וַאֲפִלּוּ הָכִי אִם בָּא עַל הַחֵרֶשֶׁת אַחַר שֶׁבָּא עַל הַקְּטַנָּה לֹא פָּסַל אֶת הַקְּטַנָּה, מִמַּה נַּפְשָׁךְ, אִי קְטַנָּה קְנוּיָה לְגַמְרֵי הֲרֵי קְנָאָהּ וּבִיאַת הַחֵרֶשֶׁת שֶׁאַחַר כֵּן לָאו כְּלוּם הִיא, וְאִי אֵינָהּ קְנוּיָה כְּלָל, אַף לְאָחִיו לֹא הָיְתָה קְנוּיָה וְנָכְרִית הִיא. אֲבָל אִם בָּא תְּחִלָּה עַל הַחֵרֶשֶׁת וְאַחַר כָּךְ עַל הַקְּטַנָּה, פָּסַל אֶת הַחֵרֶשֶׁת, דְּשֶׁמָּא קִנְיַן הַקְּטַנָּה קִנְיַן גָּמוּר הוּא, וּפָסַל קִנְיַן הַחֵרֶשֶׁת שֶׁהוּא קִנְיַן מְשֻׁיָּר. וְאִית סְפָרִים דְּגָרְסֵי, אִם בָּא עַל הַקְּטַנָּה וְחָזַר וּבָא עַל הַחֵרֶשֶׁת פָּסַל אֶת הַקְּטַנָּה, דְּגָזְרִינַן אָטוּ כְּשֶׁבָּא עַל הַחֵרֶשֶׁת וְחָזַר וּבָא עַל הַקְּטַנָּה: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה יא">פרק יג - משנה יא</h3><p dir="rtl">
רַבִּי אֱלִיעֶזֶר אוֹמֵר בְּכֻלָּן <small>(כב)</small> מְלַמְּדִין. וַהֲלָכָה כְּרַבִּי אֱלִיעֶזֶר: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה יב">פרק יג - משנה יב</h3><p dir="rtl">
<B>יִגְדְּלוּ זֶה עִם זֶה.</B> וְאֵינוֹ יָכוֹל לְגָרְשָׁהּ עַד שֶׁיַּגְדִּיל, דְּגֵט קָטָן אֵינוֹ גֵּט: <B>הַיְבָמָה שֶׁאָמְרָה בְּתוֹךְ שְׁלֹשִׁים יוֹם.</B> שֶׁכְּנָסָה הַיָּבָם, לֹא נִבְעַלְתִּי לַיָּבָם, וְהוּא אוֹמֵר בְּעַלְתִּיךְ וְדַיֵּךְ בְּגֵט, כּוֹפִין אוֹתוֹ לַחֲלֹץ, דְּהִיא נֶאֱמֶנֶת, דְּעַד תְּלָתִין יוֹמִין מוֹקֵי אִינִישׁ נַפְשֵׁיהּ וְלֹא בָּעִיל: <B>לְאַחַר שְׁלֹשִׁים יוֹם.</B> הוּא נֶאֱמָן, דְּלֹא מוֹקֵי אִינִישׁ נַפְשֵׁיהּ מִלִּבְעֹל יוֹתֵר מִשְּׁלֹשִׁים יוֹם. וּמִיהוּ אִיהִי לֹא מִשְׁתַּרְיָא, דְּשַׁוִּיתָהּ אֲנַפְשָׁהּ חֲתִיכָה דְּאִסּוּרָא, וּבַעְיָא חֲלִיצָה, וּמְבַקְּשִׁים מִמֶּנּוּ שֶׁיַּחְלֹץ, אֲבָל לֹא כּוֹפִין, דְּהָא הוּא אוֹמֵר שֶׁבָּעַל. וְהָא דְּכוֹפִין אוֹתוֹ לַחְלֹץ תּוֹךְ שְׁלֹשִׁים יוֹם וּמְבַקְּשִׁין אוֹתוֹ לַחְלֹץ לְאַחַר שְׁלֹשִׁים יוֹם וְאֵין כּוֹפִין וּמְבַקְּשִׁים לְיַבֵּם, מוֹקֵי בַּגְּמָרָא כְּגוֹן שֶׁגֵּט יוֹצֵא מִתַּחַת יָדָהּ <small>(כה)</small>, שֶׁכֵּיוָן שֶׁנָּתַן גֵּט לְזִקָּתוֹ נִפְסְלָה עָלָיו <small>(כו)</small>, וּמִיהוּ בַּעְיָא חֲלִיצָה לְמִשָּׁרְיָהּ לְעָלְמָא. וְאִי אָמְרָה הִיא נִבְעַלְתִּי וְהוּא אוֹמֵר לֹא בָּעַלְתִּי, אֵין חוֹשְׁשִׁים לִדְבָרָיו <small>(כז)</small> וְלֹא בַּעְיָא חֲלִיצָה: <p dir="rtl">
<h3 dir="rtl" id="MN_YEVAMOT_L2, פרק יג, פרק יג משנה יג">פרק יג - משנה יג</h3><p dir="rtl">
<B>הַנּוֹדֶרֶת הֲנָאָה מִיְבָמָהּ בְּחַיֵּי בַעְלָהּ כּוֹפִין אוֹתוֹ שֶׁיַּחֲלֹץ לָהּ.</B> דְּלֹא אַסְקָא דַּעְתָּהּ שֶׁיָּמוּת בַּעֲלָהּ וְתִפֹּל לְפָנָיו לְיִבּוּם. וְנוֹטֶלֶת כְּתֻבָּתָהּ: <B>אֲבָל לְאַחַר מִיתַת בַּעְלָהּ.</B> הַוְיָא מוֹרֶדֶת, וְקַיְמָא לָן כּוֹתְבִין אִגֶּרֶת מֶרֶד עַל שׁוֹמֶרֶת יָבָם: <B>מְבַקְשִׁים מִמֶּנּוּ לַחֲלֹץ.</B> וְיִתֵּן כְּתֻבָּתָהּ אִם יִרְצֶה, וְאִם לֹא רָצָה לַחְלֹץ וְהִיא מוֹרֶדֶת בּוֹ וּבָאָה לְהַפְסִיד כְּתֻבָּתָהּ, כּוֹפִין אוֹתוֹ לַחֲלֹץ: <p dir="rtl">
<h2 dir="rtl" id="MN_YEVAMOT_L2, פרק יד">פרק יד</h2><p dir="rtl">
<h3 dir="rtl" id="MN_YEVAMOT_L2, פרק יד, פרק יד משנה א">פרק יד - משנה א</h3><p dir="rtl">
<B>חֵרֵשׁ.</B> כְּשֵׁם שֶׁכּוֹנֵס בִּרְמִיזָה. כְּלוֹמַר כְּקִדּוּשִׁין כָּךְ גֵּרוּשִׁין <small>(ב)</small>. וְכֵן פִּקֵּחַ בְּחֵרֶשֶׁת בִּרְמִיזָה כָּנַס, שֶׁרָמַז לָהּ עַד שֶׁנִּתְרַצֵּית לוֹ, וּבִרְמִיזָה יוֹצִיא אִם רָצָה לְהוֹצִיא: <B>וְנִתְחָרְשָׁה.</B> אַף עַל פִּי שֶׁקִּדּוּשִׁין גְּמוּרִים הָיוּ, שֶׁפִּקַּחַת הָיְתָה בְּאוֹתוֹ זְמַן: <B>אִם רָצָה לְהוֹצִיא יוֹצִיא.</B> דְּלֹא בָּעִינַן דַּעַת הָאִשָּׁה: <B>נִשְׁתַּטֵּית לֹא יוֹצִיא.</B> וְאַף עַל פִּי שֶׁיּוֹדַעַת לִשְׁמֹר גִּטָּהּ וּמִתְגָּרֶשֶׁת מִן הַתּוֹרָה <small>(ג)</small>, תִּקְּנוּ חֲכָמִים שֶׁלֹּא יְגָרְשֶׁנָּה כְּדֵי שֶׁלֹּא יִנְהֲגוּ בָּהּ מִנְהַג הֶפְקֵר: <B>נִתְחָרֵשׁ הוּא.</B> לְאַחַר קִדּוּשִׁין, הוֹאִיל וְהָיוּ קִדּוּשָׁיו קִדּוּשִׁין גְּמוּרִים לֹא יוֹצִיא עוֹלָמִית, שֶׁאֵין גֵּרוּשִׁין שֶׁאֵינָן גְּמוּרִים מַפְקִיעִין קִדּוּשִׁין גְּמוּרִים: <p dir="rtl">
<h3 dir="rtl" id="MN_YEVAMOT_L2, פרק יד, פרק יד משנה ב">פרק יד - משנה ב</h3><p dir="rtl">
<B>שֶׁהִשִּׂיאָהּ אָבִיהָ.</B> בְּקַטְנוּתָהּ <small>(ו)</small>, וְקִבֵּל קִדּוּשֶׁיהָ, וְהָיוּ קִדּוּשִׁין גְּמוּרִים אַף עַל פִּי שֶׁהִיא חֵרֶשֶׁת, שֶׁעַל דַּעַת אָבִיהָ נִתְקַדְּשָׁה וְלֹא עַל דַּעְתָּהּ: <B>יוֹצְאָה בְגֵט.</B> אֲפִלּוּ לְאַחַר שֶׁגָּדְלָה וּפָקַע כֹּחַ אָב מְקַבֶּלֶת הִיא אֶת גִּטָּהּ: <B>אַף זוֹ.</B> פִּקַּחַת שֶׁנִּתְחָרְשָׁה, כַּיּוֹצֵא בָהּ: <p dir="rtl">
<h3 dir="rtl" id="MN_YEVAMOT_L2, פרק יד, פרק יד משנה ג">פרק יד - משנה ג</h3><p dir="rtl">
<B>הֲרֵי אֵלּוּ פְטוּרוֹת.</B> דְּהוֹאִיל וּשְׁנֵיהֶן חֵרְשִׁים אוֹ שְׁתֵּיהֶן חֵרְשׁוֹת, כְּקִדּוּשֵׁי זוֹ כָּךְ קִדּוּשֵׁי זוֹ, וְאָתוּ קִדּוּשִׁין דְּאִשְׁתּוֹ אַף עַל פִּי שֶׁאֵינָן גְּמוּרִים, וּמַפְקְעֵי זִקַּת יְבִמְתּוֹ, שֶׁהֲרֵי אֵינָהּ זִקָּה גְּמוּרָה: <B>יִכְנֹסוּ.</B> שֶׁאֵין חֲלִיצָה בְּחֵרֵשׁ וְחֵרֶשֶׁת, שֶׁאֵינָן בִּוְאָמַר וְאָמְרָה <small>(ח)</small>. וְאַחַר כָּךְ אִם רָצוּ לְהוֹצִיא יוֹצִיא בְּגֵט, דְּאָתֵי גֵּט בִּרְמִיזָה וּמַפְקָע נִשּׂוּאִין דִּידֵיהּ וְזִקַּת אָחִיו דְּהַוָאִי בִּרְמִיזָה <small>(ט)</small>: <p dir="rtl">
<h3 dir="rtl" id="MN_YEVAMOT_L2, פרק יד, פרק יד משנה ד">פרק יד - משנה ד</h3><p dir="rtl">
<B>מוֹצִיא אֶת אִשְׁתּוֹ בְגֵט.</B> דְּזִקַּת אֲחוֹתָהּ הַבָּא מִכֹּחַ קִדּוּשִׁין גְּמוּרִים אוֹסַרְתָּהּ עָלָיו, וְאֵין כֹּחַ בְּקִדּוּשִׁין דִּידֵיהּ לִדְחוֹת הַיְבָמָה מִשּׁוּם אֲחוֹת אִשְׁתּוֹ: <B>וְאֵשֶׁת אָחִיו אֲסוּרָה לְעוֹלָם.</B> דְּחֵרֵשׁ לֹא חָלִיץ. וְלִכְנֹס אִי אֶפְשָׁר מִשּׁוּם אֲחוֹת אִשָּׁה: <B>כּוֹנֵס וְאֵינוֹ מוֹצִיא לְעוֹלָם.</B> דְּלֹא אָתֵי גֵּט דִּידֵיהּ וּמַפְקָע זִקַּת יִבּוּמֵי אָחִיו הָרִאשׁוֹן <small>(יא)</small>: <p dir="rtl">
<h2 dir="rtl" id="MN_YEVAMOT_L2, פרק טו">פרק טו</h2><p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה א">פרק טו - משנה א</h3><p dir="rtl">
<B>הָאִשָּׁה.</B> שָׁלוֹם בֵּינוֹ לְבֵינָהּ. שֶׁאִם הָיְתָה קְטָטָה בֵּינוֹ לְבֵינָהּ דִּלְמָא מֵחֲמַת שִׂנְאָה מְכַוְּנָהּ לֶאֱסֹר עַצְמָהּ עָלָיו: <B>וְשָׁלוֹם בָּעוֹלָם.</B> שֶׁאִם הָיָה שְׁעַת חֵרוּם דִּלְמָא כְּשֶׁרָאֲתָה שֶׁשָּׁהָה הַרְבֵּה זְמַן וְלֹא חָזַר אָמְרָה וַדַּאי לִסְטִים הֲרָגוּהוּ. אִי נַמִּי, רָאֲתָה אוֹתוֹ מֻכֶּה בַּמִּלְחָמָה וְסָבְרָה וַדַּאי יָמוּת. אֲבָל כְּשֶׁשָּׁלוֹם בָּעוֹלָם אִי לֹא חֲזִיתֵיהּ דְּמִית וַדַּאי חַיְשָׁא לְקִלְקוּלָא, שֶׁמָּא יָבֹא לְאַחַר שֶׁתִּנָּשֵׂא וּתְהֵא מְקֻלְקֶלֶת: <B>רַבִּי יְהוּדָה אוֹמֵר כוּ'.</B> וְלֵית הִלְכָתָא כְּוָתֵיהּ: <B>אָמְרוּ לוֹ.</B> לְרַבִּי יְהוּדָה, פִּקַּחַת תִּנָּשֵׂא שׁוֹטָה לֹא תִּנָּשֵׂא <small>(ה)</small>, אֶלָּא אַחַת זוֹ וְאַחַת זוֹ תִּנָּשֵׂא: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ב">פרק טו - משנה ב</h3><p dir="rtl">
<B>בְּבָאָה מִן הַקָּצִיר.</B> כְּמַעֲשֶׂה שֶׁהָיָה שֶׁהָלְכוּ בְּנֵי אָדָם לִקְצֹר חִטִּין וּנְשָׁכוֹ נָחָשׁ לְאֶחָד מֵהֶם וּמֵת, וּבָאָה וְהוֹדִיעָה בְּבֵית דִּין וְשָׁלְחוּ וּמָצְאוּ כִּדְבָרֶיהָ. וְלֹא הִתִּירוּ חֲכָמִים אֶלָּא דֻּגְמָתוֹ, שֶׁיְּהֵא הַדָּבָר קָרוֹב, אֲבָל מִמְּדִינַת הַיָּם <small>(ו)</small> אֵינָהּ נֶאֱמֶנֶת: <B>אֶלָּא בַהֹוֶה.</B> מַעֲשֶׂה שֶׁהָיָה כָּךְ הָיָה, וְהוּא הַדִּין לִשְׁאָר מְקוֹמוֹת: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ג">פרק טו - משנה ג</h3><p dir="rtl">
<B>שֶׁאֵין הָאַחִים נִכְנָסִים.</B> לְנַחֲלַת בַּעֲלָהּ, דְּרַחֲמָנָא אָמַר <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים יז)</span> עַל פִּי שְׁנַיִם עֵדִים. וְגַבֵּי נִשּׂוּאִין דִּידָהּ הוּא דְּאַקִילוּ רַבָּנָן מִשּׁוּם עִגּוּנָהּ: <B>מִסֵּפֶר כְּתֻבָּתָהּ.</B> מִנֻּסַּח הַכָּתוּב בִּשְׁטַר כְּתֻבָּה, כְּשֶׁתִּנָּשְׂאִי לְאַחֵר, וַהֲרֵי הִיא נִשֵּׂאת, וְאִם כֵּן תִּטֹּל כְּתֻבָּתָהּ: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ד">פרק טו - משנה ד</h3><p dir="rtl">
<B>חוּץ מֵחֲמוֹתָהּ.</B> טַעֲמָא דְּכֻלְּהוּ, מִפְּנֵי שֶׁשּׂוֹנְאוֹת אוֹתָהּ וּמִתְכַּוְּנוֹת לְקַלְקְלָהּ. חֲמוֹתָהּ שׂוֹנַאֲתָהּ, שֶׁאוֹמֶרֶת בְּלִבָּהּ זֹאת תֹּאכַל כָּל עֲמָלִי. בַּת חֲמוֹתָהּ אוֹמֶרֶת זֹאת תִּירַשׁ כָּל עֲמַל <small>(ז)</small> אָבִי וְאִמִּי. יְבִמְתָּהּ יְרֵאָה שֶׁמָּא סוֹפָהּ לִהְיוֹת צָרָתָהּ <small>(ח)</small>. בַּת בַּעֲלָהּ אוֹמֶרֶת זֹאת בָּאָה בִּמְקוֹם אִמִּי וְתֹאכַל כָּל עֲמָלָהּ: <B>מַה בֵּין גֵּט לְמִיתָה.</B> דְּאָמְרִינַן אַף הַנָּשִׁים שֶׁאֵין נֶאֱמָנוֹת לוֹמַר מֵת בַּעֲלָהּ, נֶאֱמָנוֹת לְהָבִיא גִּטָּהּ: <B>שֶׁהַכְּתָב מוֹכִיחַ.</B> דְּסַמְכִינַן עִקָּרָא עַל הַגֵּט. וְאַף עַל גַּב דַּעֲלַיְהוּ נַמִּי סָמְכִינַן, שֶׁצְּרִיכוֹת לוֹמַר בְּפָנַי נִכְתַּב וּבְפָנַי נֶחְתַּם: <B>עֵד אֶחָד אוֹמֵר מֵת וְנִשֵּׂאת.</B> לָאו דַּוְקָא נִשֵּׂאת, אֶלָּא הִתִּירוּהָ לְהִנָּשֵׂא <small>(ט)</small> אַף עַל גַּב שֶׁלֹּא נִשֵּׂאת, וְאַחַר כָּךְ בָּא עֵד אֶחָד וְאוֹמֵר לֹא מֵת, לֹא תֵּצֵא מֵהֶתֵּרָהּ הָרִאשׁוֹן: <B>עֵד אֶחָד אוֹמֵר מֵת וּשְׁנַיִם אוֹמְרִים לֹא מֵת.</B> כְּגוֹן שֶׁהֵם פְּסוּלֵי עֵדוּת <small>(י)</small>. וְאַשְׁמוֹעִינַן הוֹאִיל וְהֶאֱמִינָה תּוֹרָה עֵד אֶחָד אֵין כָּאן תּוֹרַת עֵדוּת, וְכִי הֵיכִי דְּחַד חָשִׁיב, פְּסוּלֵי עֵדוּת נַמִּי חֲשִׁיבֵי, הִלְכָּךְ הַלֵּךְ אַחַר רֹב דֵּעוֹת, בֵּין כְּשֵׁרִים <small>(יא)</small> בֵּין פְּסוּלִים: <B>שְׁנַיִם אוֹמְרִים מֵת וְאֶחָד אוֹמֵר לֹא מֵת וְכוּ'.</B> הָא קָא מַשְׁמַע לָן דְּאָזְלִינַן אַחַר רֹב דֵּעוֹת בִּפְסוּלֵי עֵדוּת, בֵּין לְקֻלָּא <small>(יג)</small> בֵּין לְחֻמְרָא: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ה">פרק טו - משנה ה</h3><p dir="rtl">
<B>אַחַת אוֹמֶרֶת מֵת.</B> שְׁתֵּי צָרוֹת הַבָּאוֹת מִמְּדִינַת הַיָּם, אַחַת אוֹמֶרֶת מֵת בַּעֲלִי וְאַחַת אוֹמֶרֶת לֹא מֵת: <B>רַבִּי מֵאִיר אוֹמֵר הוֹאִיל וּמַכְחִישׁוֹת כוּ'.</B> וְלֵית הִלְכָתָא כְּוָתֵיהּ: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ו">פרק טו - משנה ו</h3><p dir="rtl">
<B>הָיְתָה בַּת יִשְׂרָאֵל לְכֹהֵן.</B> אִם הָיְתָה צָרָתָהּ בַּת יִשְׂרָאֵל לְכֹהֵן, תֹּאכַל בַּתְּרוּמָה בְּחֶזְקַת שֶׁבַּעֲלָהּ קַיָּם, וְאֵינָהּ חוֹשֶׁשֶׁת לְעֵדוּת צָרָתָהּ, שֶׁהוֹאִיל וְאֵינָהּ נֶאֱמֶנֶת לְהַשִּׂיאָהּ אֵינָהּ נֶאֱמֶנֶת לְפוֹסְלָהּ. וְכֵן הֲלָכָה: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ז">פרק טו - משנה ז</h3><p dir="rtl">
<B>אָמְרָה מֵת בַּעְלִי וְאַחַר כָּךְ מֵת חָמִי.</B> חֲמוֹתָהּ אֲסוּרָה, שֶׁאֵין כַּלָּה מְעִידָה עַל חֲמוֹתָהּ <small>(יט)</small>. וְאַף עַל גַּב דְּאָמְרָה בָּרֵישָׁא מֵת בַּעֲלִי דְּתוּ אֵינָהּ כַּלָּתָהּ וְהַוְיָא נָכְרִית, אֲפִלּוּ הָכִי לֹא מְהֵימְנָה <small>(כ)</small>: <B>הָיְתָה בַת יִשְׂרָאֵל לְכֹהֵן תֹּאכַל בַּתְּרוּמָה.</B> וּבְהָא נַמִּי הֲלָכָה כְּרַבִּי טַרְפוֹן. אֲבָל בְּקִדֵּשׁ אַחַת מֵחָמֵשׁ נָשִׁים וְאֵינוֹ יוֹדֵעַ אֵיזֶה מֵהֶן קִדֵּשׁ, וְכֵן גָּזַל אֶחָד מֵחֲמִשָּׁה וְאֵינוֹ יוֹדֵעַ אֵיזֶה מֵהֶן גָּזַל, בְּתַרְוַיְהוּ הֲלָכָה כְּרַבִּי עֲקִיבָא: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ח">פרק טו - משנה ח</h3><p dir="rtl">
<B>מֵת בַּעְלִי וְאַחַר כָּךְ מֵת בְּנִי נֶאֱמֶנֶת.</B> הוֹאִיל וְהָיָה לָהּ בֵּן וְלֹא הָיְתָה בְּחֶזְקַת זְקוּקָה לְיָבָם כְּשֶׁיָּצְאָה, הַשְׁתָּא נַמִּי כִּי אָמְרָה מֵת בַּעֲלִי וְאַחַר כָּךְ מֵת בְּנִי, שֶׁאֵין בָּהּ זִקַּת יָבָם, מְהֵימְנָא. אֲבָל כִּי אָמְרָה מֵת בְּנִי וְאַחַר כָּךְ מֵת בַּעֲלִי וְרוֹצָה לְהִתְיַבֵּם, לֹא מְהֵימְנָא, וְאִם בָּאָה לְהִנָּשֵׂא לַשּׁוּק, חוֹשְׁשִׁים לִדְבָרֶיהָ, דְּשַׁוִיתָה לְנַפְשָׁהּ חֲתִיכָה דְּאִסּוּרָא לְעָלְמָא, וְחוֹלֶצֶת וְלֹא מִתְיַבֶּמֶת: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה ט">פרק טו - משנה ט</h3><p dir="rtl">
<B>נִתַּן לִי בִמְדִינַת הַיָּם.</B> וּמֵת בְּנִי וְאַחַר כָּךְ מֵת בַּעֲלִי, דְּלֹא מַפְקָא נַפְשָׁהּ מֵחֲזָקָה קַמַּיְתָא, שֶׁאוֹמֶרֶת עֲדַיִן הִיא צְרִיכָה לְיָבָם, נֶאֱמֶנֶת וּמֻתֶּרֶת לְהִתְיַבֵּם: <B>אֵינָהּ נֶאֱמֶנֶת.</B> לְהִנָּשֵׂא לַשּׁוּק בְּלֹא חֲלִיצָה, דְּכִי הֵימְנוּהָ רַבָּנָן לָאִשָּׁה, גַּבֵּי בַּעֲלָהּ הֵימְנוּהָ, מִשּׁוּם דְּדַיְקָא וּמִנָּסְבָה, אֲבָל לְאַפּוּקֵי נַפְשָׁהּ מִיָּבָם לֹא הֵימְנוּהָ, מִשּׁוּם דְּזִמְנִין דְּסַנְיָא לֵיהּ: <B>וְחוֹשְׁשִׁין לִדְבָרֶיהָ.</B> דְאַפְקָא נַפְשָׁהּ מִיָּבָם, וְחוֹלֶצֶת וְלֹא מִתְיַבֶּמֶת: <p dir="rtl">
<h3 dir="rtl" id="MN_YEVAMOT_L2, פרק טו, פרק טו משנה י">פרק טו - משנה י</h3><p dir="rtl">
<B>נִתַּן לִי יָבָם בִּמְדִינַת הַיָּם.</B> שֶׁיָּלְדָה חֲמוֹתָהּ בִּמְדִינַת הַיָּם, וְהִיא הָלְכָה בְּחֶזְקַת שֶׁאֵין לָהּ יָבָם: <B>מֵת בַּעֲלִי וְאַחַר כָּךְ מֵת יְבָמִי וְכוּ'.</B> דְּתַרְוַיְהוּ קָא שַׁרְיָא נָפְשָׁה לַשּׁוּק, נֶאֱמֶנֶת וּמֻתֶּרֶת לַשּׁוּק בְּחֶזְקָתָהּ הָרִאשׁוֹנָה, שֶׁהַפֶּה שֶׁאָסַר הוּא הַפֶּה שֶׁהִתִּיר: <p dir="rtl">
<h2 dir="rtl" id="MN_YEVAMOT_L2, פרק טז">פרק טז</h2><p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה א">פרק טז - משנה א</h3><p dir="rtl">
<B>הָאִשָּׁה.</B> לֹא תִנָּשֵׂא. הוֹאִיל וּבְלֹא בָּנִים יָצָא בַּעֲלָהּ: <B>וְלֹא תִתְיַבֵּם.</B> שֶׁמָּא יָלְדָה צָרָתָהּ. וְאִם תֹּאמַר תַּחֲלֹץ וְאַחַר כָּךְ תִּנָּשֵׂא לַשּׁוּק מִמַּה נַּפְשָׁךְ, תֵּרְצוּ בַּגְּמָרָא מִשּׁוּם דַּחֲלוּצָה פְּסוּלָה לִכְהֻנָּה, וְאִם תַּחְלֹץ וְיִמָּצֵא אַחַר כָּךְ שֶׁיָּלְדָה צָרָתָהּ וָלָד שֶׁל קַיָּמָא וַחֲלִיצָתָהּ אֵינָהּ כְּלוּם, צְרִיכִים לְהַכְרִיז עָלֶיהָ שֶׁהִיא כְּשֵׁרָה לִכְהֻנָּה וְלֹא נִפְסְלָה מֵחֲמַת אוֹתָהּ חֲלִיצָה, וּמִי שֶׁנִּמְצָא בִּשְׁעַת חֲלִיצָתָהּ וְלֹא נִמְצָא בְּשָׁעָה שֶׁהִכְרִיזוּ עַל הַחֲלִיצָה דְּלָאו כְּלוּם הִיא וְלֹא נִפְסְלָה לַכְּהֻנָּה עַל יָדָהּ כְּשֶׁיִּרְאֶה אוֹתָהּ נְשׂוּאָה אַחַר כָּךְ לְכֹהֵן יֹאמַר שֶׁחֲלוּצָה מֻתֶּרֶת לַכֹּהֵן: <B>הָיְתָה לָהּ חָמוֹת.</B> בִּמְדִינַת הַיָּם: <B>אֵינָהּ חוֹשֶׁשֶׁת.</B> שֶׁמָּא נִתַּן לָהּ יָבָם, אַף עַל גַּב דְּחָיְשִׁינַן לְעֵיל שֶׁמָּא יָלְדָה צָרָתָהּ, הָתָם הוּא דְּכָל מַה דְּיָלְדָה צָרָתָהּ בֵּין זָכָר בֵּין נְקֵבָה מַפִּיק לָהּ לְהִיאַךְ מְיַבֵּם, אֲבָל חָמוֹת דְּאִי נַמִּי יָלְדָה לֹא זָקִיק לָהּ לְהִיאַךְ אֶלָּא אִם כֵּן יָלְדָה זָכָר, אִיכָּא לְמֵימַר שֶׁמָּא הִפִּילָה, וְאִם תִּמְצָא לוֹמַר לֹא הִפִּילָה שֶׁמָּא נְקֵבָה הָיְתָה: <B>יָצְתָה מְלֵאָה.</B> מְעֻבֶּרֶת: <B>חוֹשֶׁשֶׁת.</B> שֶׁמָּא נִתַּן לָהּ יָבָם. וְאֵין הֲלָכָה כְּרַבִּי יְהוֹשֻׁעַ דְּאָמַר אֵינָהּ חוֹשֶׁשֶׁת: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ב">פרק טז - משנה ב</h3><p dir="rtl">
<B>שְׁתֵּי יְבָמוֹת.</B> נְשֵׁי שְׁנֵי אַחִים: <B>מִפְּנֵי בַעְלָהּ שֶׁל זוֹ.</B> שֶׁמָּא הוּא חַי וּזְקוּקָה לוֹ, וְאַף עַל פִּי שֶׁאִשְׁתּוֹ אוֹמֶרֶת מֵת, אֵינָהּ נֶאֱמֶנֶת לְהַתִּיר זוֹ לַשּׁוּק עַל פִּיהָ, שֶׁאֵין יְבָמָה מְעִידָה לַחֲבֶרְתָּהּ: <B>לָזוֹ עֵדִים.</B> שֶׁמֵּת בַּעֲלָהּ, וְלָזוֹ אֵין לָהּ עֵדִים: <B>זוֹ שֶׁיֶּשׁ לָהּ עֵדִים אֲסוּרָה.</B> לִנָּשֵׂא לַשּׁוּק, מִפְּנֵי יְבָמָהּ, שֶׁאֵין עֵדִים שֶׁמֵּת: <B>וְזוֹ שֶׁאֵין לָהּ עֵדִים מֻתֶּרֶת.</B> שֶׁהֲרֵי בִּשְׁבִיל בַּעֲלָהּ אֵינָהּ נֶאֱסֶרֶת, שֶׁהִיא נֶאֱמֶנֶת לוֹמַר מֵת בַּעֲלִי, וּבִשְׁבִיל יְבָמָהּ נַמִּי לֹא מִתְסְרָא, שֶׁהֲרֵי בָּאוּ עֵדִים שֶׁמֵּת: <B>לָזוֹ בָּנִים וְלָזוֹ אֵין בָּנִים.</B> וְאֵין עֵדִים לֹא לָזוֹ וְלֹא לָזוֹ, אֶת שֶׁיֵּשׁ לָהּ בָּנִים מֻתֶּרֶת, וְאֶת שֶׁאֵין לָהּ בָּנִים אֲסוּרָה: <B>נִתְיַבְּמוּ.</B> שֶׁהָיוּ לָהֶן כָּאן שְׁנֵי יְבָמִין וְנִתְיַבְּמוּ וּמֵתוּ הַיְּבָמִים, אֲסוּרוֹת לְהִנָּשֵׂא לַשּׁוּק, זוֹ מִפְּנֵי בַּעֲלָהּ הָרִאשׁוֹן שֶׁל זוֹ וְזוֹ מִפְּנֵי בַּעֲלָהּ הָרִאשׁוֹן שֶׁל זוֹ, אַף עַל פִּי שֶׁהָיוּ שְׁתֵּיהֶן נְשׂוּאוֹת לִיבָמֵיהֵן בְּחֶזְקַת שֶׁמֵּתוּ בַּעֲלֵיהֶן, עַל פִּי עַצְמָן נִשְּׂאוּ, וְהָיוּ נֶאֱמָנוֹת, שֶׁהָאִשָּׁה שֶׁאָמְרָה מֵת בַּעֲלִי תִּתְיַבֵּם. אֲבָל עַכְשָׁיו שֶׁתִּהְיֶינָה נְשׂוּאוֹת לַשּׁוּק לֹא, שֶׁאִם יִנָּשְׂאוּ לַשּׁוּק נִמְצָא עֵדוּתָהּ שֶׁל זוֹ מוֹעִיל לָזוֹ וְעֵדוּתָהּ שֶׁל זוֹ מוֹעִיל לָזוֹ, וְאֵין הַיְּבָמוֹת מְעִידוֹת זוֹ לָזוֹ: <B>הוֹאִיל וְהֻתְּרוּ לַיְבָמִין.</B> בְּחֶזְקַת שֶׁמֵּתוּ בַּעֲלֵיהֶן, הֻתְּרוּ לִנָּשֵׂא לַשּׁוּק, דְּתוּ לֹא חָיְשִׁינַן שֶׁמָּא הֵם בַּחַיִּים. וְאֵין הֲלָכָה כְּרַבִּי אֶלְעָזָר: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ג">פרק טז - משנה ג</h3><p dir="rtl">
<B>פַּרְצוּף פָּנִים עִם הַחֹטֶם.</B> אִם לֹא רָאָהוּ בְּפַרְצוּף פָּנָיו, אוֹ שֶׁנִּטַּל חָטְמוֹ, אֵין מְעִידִין לְהַשִּׂיא אֶת אִשְׁתּוֹ, שֶׁמָּא אֵינוֹ הוּא: <B>מְגֻיָּד.</B> מְנֻתָּח <small>(יא)</small>. כְּמוֹ גֹּדוּ אִלָּנָא <span class="booklinks" onclick="sendBookLink(this)" onmouseover="setBookLinkTitle(this)">(דָּנִיֵּאל ד)</span>: <B>אוֹ חַיָּה אוֹכֶלֶת בּוֹ.</B> דַּוְקָא בְּמָקוֹם שֶׁאֵין נַפְשׁוֹ יוֹצְאָה, אֲבָל בְּמָקוֹם שֶׁנַּפְשׁוֹ יוֹצְאָה, מֵעִיד עָלָיו שֶׁהוּא מֵת: <B>אֵין מְעִידִין אֶלָּא עַד שְׁלֹשָׁה יָמִים.</B> אִם לֹא רָאוּהוּ עַד לְאַחַר שְׁלֹשָׁה יָמִים לְמִיתָתוֹ אֵין מְעִידִין עָלָיו, דְּחָיְשִׁינַן שֶׁמָּא נִשְׁתַּנּוּ מַרְאִית פָּנָיו וְאֵינוֹ זֶה שֶׁהֵם סְבוּרִים: <B>רַבִּי יְהוּדָה בֶּן בָּבָא אוֹמֵר לֹא כָל אָדָם וְכוּ'.</B> יֵשׁ לְךָ אָדָם שֶׁמְּמַהֵר לְהִנָּפֵּחַ, כְּגוֹן אָדָם שָׁמֵן. וְיֵשׁ מָקוֹם שֶׁאָדָם מְמַהֵר לְהַסְרִיחַ וּלְהִשְׁתַּנּוֹת בּוֹ כְּגוֹן מְקוֹם חַמָּה. וְיֵשׁ לְךָ שָׁעָה שֶׁהָעוֹלָם חַם וְאָדָם מְמַהֵר לְהַסְרִיחַ וּלְהִשְׁתַּנּוֹת. וְהַכֹּל לְפִי הָאָדָם וְהַמָּקוֹם וְהַשָּׁעָה, בֵּין לְקֻלָּא בֵּין לְחֻמְרָא. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ד">פרק טז - משנה ד</h3><p dir="rtl">
<B>מַיִם שֶׁיֵּשׁ לָהֶם סוֹף.</B> שֶׁנִּרְאִים כָּל אַרְבַּע רוּחוֹת שֶׁסְּבִיב הַמַּיִם. וּמַיִם שֶׁאֵין לָהֶם סוֹף, שֶׁאֵין אָדָם יָכוֹל לִרְאוֹת כָּל סְבִיבָיו. וְרַבִּי מֵאִיר לֹא מַפְלִיג בֵּין מַיִם שֶׁאֵין לָהֶם סוֹף לְמַיִם שֶׁיֵּשׁ לָהֶם סוֹף. אֲבָל חֲכָמִים פְּלִיגֵי בִּבְרַיְתָא <small>(יג)</small>, וְאָמְרֵי, מַיִם שֶׁיֵּשׁ לָהֶם סוֹף אִשְׁתּוֹ מֻתֶּרֶת אִם שָׁהָה שָׁם שִׁעוּר שֶׁאִי אֶפְשָׁר שֶׁיִּחְיֶה כְּשִׁעוּר זֶה בְּתוֹךְ הַמַּיִם, וּמַיִם שֶׁאֵין לָהֶם סוֹף אִשְׁתּוֹ אֲסוּרָה, דְּשֶׁמָּא לְאַחַר שֶׁעָלָה מִשָּׁם יָצָא וְהָלַךְ לוֹ, כִּדְאָמַר רַבִּי יוֹסֵי בְּמַתְנִיתִין. וַהֲלָכָה כַּחֲכָמִים: <B>וְעָלָה לְאַחַר שְׁלֹשָׁה יָמִים.</B> דִּסְבִירָא לֵיהּ לְרַבִּי מֵאִיר אָדָם חַי בְּתוֹךְ הַמַּיִם יָמִים רַבִּים, וּמִשּׁוּם הָכִי אֲפִלּוּ בְּמַיִם שֶׁיֵּשׁ לָהֶם סוֹף דְּאִי נָפֵיק הֲוָה חָזֵי לֵיהּ, חַיִישׁ דִּלְמָא נָפֵיק בָּתַר יָמִים רַבִּים וְלֹא חָזוּ לֵיהּ. וְרַבִּי יוֹסֵי פָּלֵיג עֲלֵיהּ וְאָמַר מַעֲשֶׂה בְּסוּמָא שֶׁיָּרַד לִטְבֹּל בַּמְּעָרָה וְכוּ', וּמְעָרָה מַיִם שֶׁיֵּשׁ לָהֶם סוֹף, וְשָׁהוּ עַד שֶׁתֵּצֵא נַפְשָׁם וְהִשִּׂיאוּ אֶת נְשׁוֹתֵיהֶן: <B>מִן הָאַרְכֻּבָּה וּלְמַטָּה.</B> הוֹאִיל וְיָכוֹל לִחְיוֹת, לֹא תִנָּשֵׂא, שֶׁמָּא יָצָא וְלֹא רָאוּהוּ, דְּמַיִם שֶׁאֵין לָהֶם סוֹף הֵן: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ה">פרק טז - משנה ה</h3><p dir="rtl">
<B>אֲפִלּוּ שָׁמַע מִן הַנָּשִׁים.</B> שֶׁאֵין מִתְכַּוְּנוֹת לְהָעִיד, יָכוֹל לֵילֵךְ לְהָעִיד לְהַשִּׂיא אֶת אִשְׁתּוֹ: <B>הֲרֵי אָנוּ הוֹלְכִים לִסְפֹּד וְלִקְבֹּר אֶת אִישׁ פְּלוֹנִי.</B> בַּגְּמָרָא מוֹקֵי שֶׁצָּרִיךְ שֶׁיֹּאמְרוּ אָנוּ בָּאִים מִלִּסְפֹּד וְלִקְבֹּר אֶת אִישׁ פְּלוֹנִי <small>(טז)</small>. וְצָרִיךְ נַמִּי שֶׁיִּשְׁמַע אוֹתָם מְסַפְּרִים מֵעִנְיְנֵי הַהֶסְפֵּד, כָּךְ וְכָךְ רַבָּנָן הֲווּ הָתָם, כָּךְ וְכָךְ סַפְדָנֵי הֲווּ הָתָם, מִפְּנֵי שֶׁדֶּרֶךְ תִּינוֹקוֹת לְשַׂחֵק וּלְהַעֲלוֹת שֵׁמוֹת, וְשֶׁמָּא נְמָלָה אוֹ חָגָב קָבְרוּ וּמְכַנִּים אוֹתוֹ בְּשֵׁם אִישׁ פְּלוֹנִי: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ו">פרק טז - משנה ו</h3><p dir="rtl">
<B>וּמַשִּׂיאִים עַל פִּי בַת קוֹל.</B> [אִם] שָׁמְעוּ קוֹל צִוְחַת <small>(כ)</small> פְּלוֹנִי מֵת: <B>בְּצַלְמוֹן.</B> שֵׁם מָקוֹם: <p dir="rtl">
<h3 dir="rtl" id="MN_YEVAMOT_L2, פרק טז, פרק טז משנה ז">פרק טז - משנה ז</h3><p dir="rtl">
<B>וְנוּמֵתִי לוֹ.</B> אָמַרְתִּי לוֹ <small>(כב)</small>: <B>כֵּן הַדְּבָרִים.</B> שֶׁכָּל חֲבֵרָיו חוֹלְקִים עָלָיו: <B>מְשֻׁבֶּשֶׁת בִּגְיָסוֹת.</B> וְאֵינִי יָכוֹל לֵילֵךְ אֶצְלְכֶם לְהָעִיד מַה שֶּׁשָּׁמַעְתִּי, אֶלָּא אֱמֹר לָהֶם אַתָּה זֶה הָעֵדוּת בִּשְׁמִי: <B>רַבִּי אֱלִיעֶזֶר וְרַבִּי יְהוֹשֻׁעַ אוֹמְרִים כוּ' וְרַבִּי עֲקִיבָא אוֹמֵר כוּ'.</B> וְלֵית הִלְכָתָא כְּחַד מִנַּיְהוּ. אֶלָּא הֲלָכָה מַשִּׂיאִים עַל פִּי אִשָּׁה וְעַל פִּי קְרוֹבִים חוּץ מֵחָמֵשׁ נָשִׁים דִּתְנַן בְּמַתְנִיתִין, וְעֵד מִפִּי עֵד, מִפִּי אִשָּׁה, מִפִּי עֶבֶד, מִפִּי שִׁפְחָה, כָּשֵׁר לְעֵדוּת אִשָּׁה: <B>לֹא תְּהֵא כֹהֶנֶת כַּפֻּנְדָּקִית.</B> כְּלוֹמַר מְיֻחֶסֶת לֹא תְהֵא נֶאֱמֶנֶת כְּפֻנְדָּקִית גּוֹיָה, בִּתְמִיהַּ, וְאִם הֶאֱמִינוּ הַפּוּנְדָּקִית גּוֹיָה מֵסִיחָה לְפִי תֻּמָּהּ <small>(כד)</small>, כָּל שֶׁכֵּן שֶׁיַּאֲמִינוּ בְּאִשָּׁה יִשְׂרְאֵלִית: <B>לִכְשֶׁתְּהֵא פֻּנְדָּקִית נֶאֱמֶנֶת.</B> כְּלוֹמַר שֶׁגַּם הַפֻּנְדָּקִית אֵינָהּ נֶאֱמֶנֶת: <p dir="rtl">
