
<h2 dir="rtl" id="MZ_BRAHOT_L2, פרק א">פרק א</h2><p dir="rtl">
<h3 dir="rtl" id="MZ_BRAHOT_L2, פרק א, פרק א משנה א">פרק א - משנה א</h3><p dir="rtl">
<b>מֵאֵימָתַי קוֹרִין</b>. מִשָּׁעָה שֶׁהַכֹּהֲנִים נִכְנָסִין לֶאֱכֹל בִּתְרוּמָתָן. כֹּהֲנִים שֶׁנִּטְמְאוּ וְטָבְלוּ, אֵין יְכוֹלִים לֶאֱכֹל בִּתְרוּמָה עַד שֶׁיַּעֲרִיב שִׁמְשָׁן, דְּהַיְנוּ צֵאת הַכּוֹכָבִים. וְהָא דְּלֹא תָנֵי מִשְּׁעַת צֵאת הַכּוֹכָבִים, מִלְּתָא אַגַּב אוֹרְחֵיהּ קָא מַשְׁמָע לָן, שֶׁאִם נִטְמְאוּ הַכֹּהֲנִים בְּטֻמְאָה שֶׁטָּהֳרָתָן תְּלוּיָה בְּקָרְבָּן כְּגוֹן זָב וּמְצֹרָע, אֵין הַכַּפָּרָה מְעַכַּבְתָּן מִלֶּאֱכֹל בִּתְרוּמָה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא כב)</span> וּבָא הַשֶּׁמֶשׁ וְטָהֵר וְאַחַר יֹאכַל מִן הַקָּדָשִׁים, בִּיאַת שִׁמְשׁוֹ מְעַכַּבְתּוֹ מִלֶּאֱכֹל בִּתְרוּמָה, וְאֵין כַּפָּרָתוֹ מְעַכַּבְתּוֹ מִלֶּאֱכֹל בִּתְרוּמָה וְכוּ' <small>(ב)</small>: <B>עַד סוֹף הָאַשְׁמוּרָה הָרִאשׁוֹנָה.</B> שְׁלִישׁ הָרִאשׁוֹן שֶׁל לַיְלָה, שֶׁהַלַּיְלָה נֶחְלָק לְשָׁלֹשׁ מִשְׁמָרוֹת <small>(ד)</small>. וּמִשָּׁם וְאֵילָךְ לֹא מִקְרֵי תוּ זְמַן קְרִיאַת שְׁמַע דִּשְׁכִיבָה, וְלֹא קָרֵינָא בֵיהּ בְּשָׁכְבְּךָ. וּמִקַּמֵּי צֵאת הַכּוֹכָבִים נַמִּי יְמָמָא הוּא וְלָאו זְמַן שְׁכִיבָה. וְהַמַּקְדִּימִים וְקוֹרִים קְרִיאַת שְׁמַע שֶׁל עַרְבִית מִבְּעוֹד יוֹם, סוֹמְכִים אַהָא דְרַבִּי יְהוּדָה דְּאָמַר לְקַמָּן בְּפֶרֶק תְּפִלַּת הַשַּׁחַר, תְּפִלַּת הַמִּנְחָה עַד פְּלַג הַמִּנְחָה, שֶׁהוּא שָׁעָה וּרְבִיעַ קֹדֶם הַלַּיְלָה. וְקַיְמָא לָן דְּעָבַד כְּרַבִּי יְהוּדָה עָבַד. וּמִיָּד כְּשֶׁכָּלָה זְמַן הַמִּנְחָה מַתְחִיל זְמַן קְרִיאַת שְׁמַע שֶׁל עַרְבִית: <B>עַד שֶׁיַּעֲלֶה עַמּוּד הַשָּׁחַר.</B> דְּכָל הַלַּיְלָה מִקְרֵי זְמַן שְׁכִיבָה. וַהֲלָכָה כְּרַבָּן גַּמְלִיאֵל, שֶׁגַּם חֲכָמִים מוֹדִים לוֹ, וְלֹא אָמְרוּ עַד חֲצוֹת אֶלָּא כְּדֵי לְהַרְחִיק אֶת הָאָדָם מִן הָעֲבֵרָה. וּמִיהוּ לְכַתְּחִלָּה מִשֶּׁהִגִּיעַ עוֹנַת קְרִיאַת שְׁמַע שֶׁל עַרְבִית דְּמַתְנִיתִין דְּהַיְנוּ מִצֵּאת הַכּוֹכָבִים, אָסוּר לִסְעֹד וְכָל שֶׁכֵּן לִישֹׁן, עַד שֶׁיִּקְרָא קְרִיאַת שְׁמַע וְיִתְפַּלֵּל: <B>מַעֲשֶׂה שֶׁבָּאוּ בָנָיו מִבֵּית הַמִּשְׁתֶּה.</B> בְּנֵי רַבָּן גַּמְלִיאֵל שָׁמְעִינְהוּ לְרַבָּנָן דְּאָמְרֵי עַד חֲצוֹת, וְהָכִי קָאָמְרֵי לֵיהּ, הָא דִפְלִיגֵי רַבָּנָן עֲלָךְ, דַּוְקָא קָאָמְרֵי עַד חֲצוֹת וְתוּ לֹא, וְיָחִיד וְרַבִּים הֲלָכָה כְּרַבִּים, אוֹ דִּלְמָא רַבָּנָן כְּוָתָךְ סְבִירָא לְהוּ, וְהַאי דְקָאָמְרֵי עַד חֲצוֹת, כְּדֵי לְהַרְחִיק אֶת הָאָדָם מִן הָעֲבֵרָה. וְאָמַר לְהוּ, רַבָּנָן כְּוָתִי סְבִירָא לְהוּ <small>(ו)</small>, וְהַאי דְקָאָמְרֵי עַד חֲצוֹת כְּדֵי לְהַרְחִיק אֶת הָאָדָם מִן הָעֲבֵרָה, וְחַיָּבִים אַתֶּם לִקְרוֹת: <B>וְלֹא זוֹ בִּלְבָד.</B> כֻּלָּהּ מִלְּתָא דְרַבָּן גַּמְלִיאֵל הִיא דְּאָמַר לְבָנָיו: <B>הֶקְטֵר חֲלָבִים.</B> שֶׁל קָרְבָּנוֹת: <B>וְאֵבָרִים.</B> שֶׁל עוֹלַת תָּמִיד שֶׁל בֵּין הָעַרְבַּיִם שֶׁנִּזְרַק דָּמוֹ בַּיּוֹם, מִצְוָה לְהַעֲלוֹת הַנְּתָחִים כָּל הַלַּיְלָה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא ו)</span> הִיא הָעוֹלָה עַל מוֹקְדָהּ עַל הַמִּזְבֵּחַ כָּל הַלַּיְלָה עַד הַבֹּקֶר <small>(ז)</small>: <B>וְכָל הַנֶּאֱכָלִין לְיוֹם אֶחָד.</B> כְּגוֹן תּוֹדָה וְחַטָּאת וְאָשָׁם וְכַיּוֹצֵא בָהֶם שֶׁהֵם נֶאֱכָלִים לְיוֹם וָלַיְלָה, זְמַן אֲכִילָתָן עַד שֶׁיַּעֲלֶה עַמּוּד הַשַּׁחַר, וְהוּא הַמֵּבִיא לִידֵי נוֹתָר: <B>אִם כֵּן לָמָּה אָמְרוּ חֲכָמִים עַד חֲצוֹת.</B> בִּקְרִיאַת שְׁמַע וּבַאֲכִילַת קָדָשִׁים, אֲבָל בְּהֶקְטֵר חֲלָבִים וְאֵבָרִים לֹא אָמְרוּ בוֹ חֲכָמִים עַד חֲצוֹת כְּלָל, וְלֹא נָקַט לֵיהּ הָכָא אֶלָּא לְהוֹדִיעַ שֶׁכָּל דָּבָר שֶׁמִּצְוָתוֹ בַּלַּיְלָה כָּשֵׁר כָּל הַלַּיְלָה <small>(ח)</small>: <B>כְּדֵי לְהַרְחִיק אֶת הָאָדָם מִן הָעֲבֵרָה.</B> שֶׁלֹּא יָבֹא לְאָכְלָן אַחַר שֶׁיַּעֲלֶה עַמּוּד הַשַּׁחַר וְיִתְחַיֵּב כָּרֵת, וְכֵן בִּקְרִיאַת שְׁמַע שֶׁלֹּא יֹאמַר עֲדַיִן יֵשׁ לִי שָׁהוּת וְתַעֲבֹר עוֹנָתָהּ: <p dir="rtl">
<h3 dir="rtl" id="MZ_BRAHOT_L2, פרק א, פרק א משנה ב">פרק א - משנה ב</h3><p dir="rtl">
<B>בֵּין תְּכֵלֶת לְלָבָן.</B> בֵּין חוּטֵי תְּכֵלֶת לְחוּטֵי לָבָן שֶׁבַּצִּיצִית. פֵּרוּשׁ אַחֵר, גִּיזַת צֶמֶר שֶׁצִּבְעָהּ תְּכֵלֶת וְיֵשׁ בָּהּ מְקוֹמוֹת שֶׁלֹּא נִקְלַט הַצֶּבַע יָפֶה וְנִשְׁאַר לָבָן: <B>בֵּין תְּכֵלֶת לְכַרְתִּי.</B> צֶבַע הַתְּכֵלֶת קָרוֹב לְגָוֶן שֶׁל כַּרְתִּי כְּרִישִׁין שֶׁקּוֹרִין פּוֹרוֹשׁ בְּלַעַ"ז: <B>עַד שָׁלֹשׁ שָׁעוֹת.</B> בַּיּוֹם, עַד סוֹף שָׁעָה שְׁלִישִׁית שֶׁהוּא רְבִיעַ הַיּוֹם בִּזְמַן שֶׁהַיָּמִים וְהַלֵּילוֹת שָׁוִים. וּלְעוֹלָם זְמַן קְרִיאַת שְׁמַע הוּא עַד רְבִיעַ הַיּוֹם, בֵּין שֶׁהַיָּמִים אֲרֻכִּים בֵּין קְצָרִים. וְכֵן הָא דִתְנַן לְקַמָּן <span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק ד מִשְׁנָה א)</span> תְּפִלַּת הַשַּׁחַר עַד אַרְבַּע שָׁעוֹת בַּיּוֹם, הַיְנוּ עַד שְׁלִישׁ הַיּוֹם, וְאַרְבַּע שָׁעוֹת דְּנָקַט, לְפִי שֶׁשְּׁלִישׁ הַיּוֹם הוּא אַרְבַּע שָׁעוֹת בִּזְמַן שֶׁהַיָּמִים וְהַלֵּילוֹת שָׁוִין. וְכָל מָקוֹם שֶׁנִּזְכַּר בַּמִּשְׁנָה כָּךְ וְכָךְ שָׁעוֹת בַּיּוֹם, עַל דֶּרֶךְ זֶה אַתָּה צָרִיךְ לַחֲשֹׁב וְלָדוּן. זוֹ הֵבַנְתִּי מִפֵּרוּשֵׁי הָרַמְבַּ"ם וְנִתְקַבֵּל לִי. וְטַעֲמָא דְרַבִּי יְהוֹשֻׁעַ דְּאָמַר עַד שָׁלֹשׁ שָׁעוֹת בַּיּוֹם, שֶׁכֵּן דֶּרֶךְ בְּנֵי מְלָכִים שֶׁאֵין עוֹמְדִין מִמִּטָּתָן עַד סוֹף שָׁעָה שְׁלִישִׁית. וְרַחֲמָנָא דְאָמַר וּבְקוּמֶךָ, עַד שָׁעָה שֶׁכָּל בְּנֵי אָדָם עוֹמְדִים מִמִּטָּתָן קָאָמַר. וַהֲלָכָה כְּרַבִּי יְהוֹשֻׁעַ <small>(יא)</small>, וּמִיהוּ לְכַתְּחִלָּה צָרִיךְ לְכַוֵּן לִקְרוֹת קְרִיאַת שְׁמַע עִם הָנֵץ הַחַמָּה כְּמוֹ שֶׁהָיוּ הַוָּתִיקִים עוֹשִׂים: <B>לֹא הִפְסִיד.</B> כְּלוֹמַר לֹא הִפְסִיד מִלְּבָרֵךְ לְפָנֶיהָ וּלְאַחֲרֶיהָ, אֶלָּא אַף עַל פִּי שֶׁעָבְרָה עוֹנָתָהּ קוֹרֵא וּמְבָרֵךְ לְפָנֶיהָ וּלְאַחֲרֶיהָ: <B>כְּאָדָם הַקּוֹרֵא בַתּוֹרָה.</B> אַף עַל פִּי שֶׁלֹּא יָצָא יְדֵי חוֹבַת קְרִיאַת שְׁמַע בְּעוֹנָתָה, יֵשׁ לוֹ קִבּוּל שָׂכָר כְּקוֹרֵא בַתּוֹרָה: <p dir="rtl">
<h3 dir="rtl" id="MZ_BRAHOT_L2, פרק א, פרק א משנה ג">פרק א - משנה ג</h3><p dir="rtl">
<B>יַטּוּ.</B> עַל צִדֵּיהֶם, דִּכְתִיב בְּשָׁכְבְּךָ, דֶּרֶךְ שְׁכִיבָה: <B>יַעַמְדוּ.</B> דִּכְתִיב וּבְקוּמֶךָ, דֶּרֶךְ קִימָה: <B>כְּדַרְכּוֹ.</B> בֵּין בְּקִימָה בֵּין בִּישִׁיבָה בֵּין בִּשְׁכִיבָה בֵּין בַּהֲלִיכָה: <B>כְּדַי הָיִיתָ.</B> רָאוּי הָיִיתָ לֵהָרֵג, וְאִם הָיִיתָ מֵת הָיִיתָ מִתְחַיֵּב בְּנַפְשְׁךָ: <p dir="rtl">
<h3 dir="rtl" id="MZ_BRAHOT_L2, פרק א, פרק א משנה ד">פרק א - משנה ד</h3><p dir="rtl">
<B>שְׁתַּיִם לְפָנֶיהָ.</B> יוֹצֵר אוֹר וְאַהֲבָה: <B>וְאַחַת לְאַחֲרֶיהָ.</B> אֱמֶת וְיַצִּיב: <B>וּבָעֶרֶב.</B> מְבָרֵךְ: <B>שְׁתַּיִם לְפָנֶיהָ.</B> מַעֲרִיב עֲרָבִים וְאַהֲבַת עוֹלָם: <B>וּשְׁתַּיִם לְאַחֲרֶיהָ.</B> אֱמֶת וֶאֱמוּנָה וְהַשְׁכִּיבֵנוּ: <B>אַחַת אֲרֻכָּה וְאַחַת קְצָרָה.</B> אַשְּׁתַּיִם שֶׁלְּפָנֶיהָ קָאֵי, יוֹצֵר אוֹר אֲרֻכָּה שֶׁפֹּתַחַת בְּבָרוּךְ וְחֹתֶמֶת בְּבָרוּךְ, וְכֵן מַעֲרִיב עֲרָבִים. אַהֲבָה קְצָרָה, שֶׁחֹתֶמֶת בְּבָרוּךְ וְאֵינָהּ פֹּתַחַת בְּבָרוּךְ: <B>לַחְתֹּם.</B> בְּבָרוּךְ: <B>שֶׁלֹּא לַחְתֹּם.</B> כְּגוֹן בִּרְכַּת הַפֵּרוֹת וּבִרְכַּת הַמִּצְוֹת <small>(טו)</small>: <p dir="rtl">
<h3 dir="rtl" id="MZ_BRAHOT_L2, פרק א, פרק א משנה ה">פרק א - משנה ה</h3><p dir="rtl">
<B>מַזְכִּירִין יְצִיאַת מִצְרַיִם בַּלֵּילוֹת.</B> פָּרָשַׁת צִיצִית אוֹמְרִים אוֹתָהּ בִּקְרִיאַת שְׁמַע שֶׁל עַרְבִית, וְאַף עַל פִּי שֶׁאֵין לַיְלָה זְמַן צִיצִית, דִּכְתִיב וּרְאִיתֶם אוֹתוֹ, פְּרָט לִכְסוּת לַיְלָה, אוֹמְרִים אוֹתָהּ בַּלַּיְלָה מִפְּנֵי יְצִיאַת מִצְרַיִם שֶׁבָּהּ: <B>כְּבֶן שִׁבְעִים שָׁנָה.</B> הָיִיתִי נִרְאֶה זָקֵן. וְלֹא זָקֵן מַמָּשׁ אֶלָּא שֶׁהִלְבִּינוּ שַׂעֲרוֹתָיו יוֹם שֶׁמִּנּוּ אוֹתוֹ נָשִׂיא כְּדֵי שֶׁיֵּרָאֶה זָקֵן וְרָאוּי לִנְשִׂיאוּת <small>(טז)</small>, וְאוֹתוֹ הַיּוֹם דָּרַשׁ בֶּן זוֹמָא מִקְרָא זֶה <small>(יז)</small>: <B>וְלֹא זָכִיתִי.</B> לֹא נִצַּחְתִּי לַחֲכָמִים. וְדוֹמֶה לוֹ בַּשַּׁ"ס בְּפֶרֶק בְּנוֹת כּוּתִים <span class="booklinks" onclick="sendBookLink(this)" onmouseover="setBookLinkTitle(this)">(נִדָּה לח:)</span> בְּהָא זָכִנְהוּ רַבִּי אֶלְעָזָר לְרַבָּנָן, כְּלוֹמַר נִצְּחָם: <p dir="rtl">
<h2 dir="rtl" id="MZ_BRAHOT_L2, פרק ב">פרק ב</h2><p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה א">פרק ב - משנה א</h3><p dir="rtl">
<B>הָיָה קוֹרֵא בַתּוֹרָה.</B> פָּרָשַׁת קְרִיאַת שְׁמַע: <B>וְהִגִּיעַ זְמַן.</B> קְרִיאַת שְׁמַע: <B>אִם כִּוֵּן לִבּוֹ יָצָא.</B> לְדִבְרֵי הָאוֹמֵר מִצְוֹת צְרִיכוֹת כַּוָּנָה צָרִיךְ לְפָרֵשׁ אִם כִּוֵּן לִבּוֹ שֶׁיְּהֵא מִתְכַּוֵּן לָצֵאת יְדֵי חוֹבָתוֹ, וְהָאוֹמֵר מִצְוֹת אֵין צְרִיכוֹת כַּוָּנָה מְפָרֵשׁ אִם כִּוֵּן לִבּוֹ לִקְרוֹת כִּנְקוּדָתָן וּכְהִלְכָתָן, לַאֲפּוּקֵי קוֹרֵא לְהַגִּיהַּ שֶׁאֵינוֹ קוֹרֵא הַתֵּבוֹת כִּנְקוּדָתָן אֶלָּא קוֹרֵא כִּכְתִיבָתָן כְּדֵי לְהָבִין בַּחֲסֵרוֹת וִיתֵרוֹת, דְּבִקְרִיאָה כָּזוֹ לֹא יָצָא. וַאֲנַן קַיְמָא לָן כְּמַאן דְּאָמַר מִצְוֹת צְרִיכוֹת כַּוָּנָה: <B>בַּפְּרָקִים.</B> לְקַמָּן בְּמַתְנִיתִין מְפָרֵשׁ מָה הֵם הַפְּרָקִים: <B>שׁוֹאֵל מִפְּנֵי הַכָּבוֹד.</B> שׁוֹאֵל בִּשְׁלוֹם אָדָם נִכְבָּד שֶׁרָאוּי לְהַקְדִּים לוֹ שָׁלוֹם כְּגוֹן אָבִיו אוֹ רַבּוֹ אוֹ שֶׁגָּדוֹל מִמֶּנּוּ בְּחָכְמָה: <B>וּמֵשִׁיב.</B> וְאֵין צָרִיךְ לוֹמַר שֶׁמֵּשִׁיב לָהֶם שָׁלוֹם אִם הִקְדִּימוּ לוֹ: <B>וּבָאֶמְצַע.</B> הַפֶּרֶק: <B>שׁוֹאֵל מִפְּנֵי הַיִּרְאָה.</B> אָדָם שֶׁהוּא יָרֵא מִפָּנָיו שֶׁמָּא יַהַרְגֵהוּ, וְאֵין צָרִיךְ לוֹמַר שֶׁמֵּשִׁיב לוֹ שָׁלוֹם. אֲבָל מִפְּנֵי הַכָּבוֹד לֹא: <B>רַבִּי יְהוּדָה אוֹמֵר בָּאֶמְצַע.</B> הַפֶּרֶק, שׁוֹאֵל בִּשְׁלוֹם מִי שֶׁהוּא יָרֵא מִמֶּנּוּ, וּמֵשִׁיב שָׁלוֹם לְמִי שֶׁמּוּטָל עָלָיו לְכַבְּדוֹ: <B>וּמֵשִׁיב שָׁלוֹם לְכָל אָדָם.</B> שֶׁהִקְדִּים לוֹ שָׁלוֹם. וַהֲלָכָה כְּרַבִּי יְהוּדָה. וּבְכָל מָקוֹם שֶׁאָסוּר לְהַפְסִיק, כָּךְ אָסוּר לְדַבֵּר בִּלְשׁוֹן הַקֹּדֶשׁ כְּמוֹ בִּשְׁאָר לְשׁוֹנוֹת: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ב">פרק ב - משנה ב</h3><p dir="rtl">
<B>בֵּין וַיֹּאמֶר לֶאֱמֶת וְיַצִּיב לֹא יַפְסִיק.</B> דִּכְתִיב וַה' אֱלֹהִים אֱמֶת <span class="booklinks" onclick="sendBookLink(this)" onmouseover="setBookLinkTitle(this)">(יִרְמְיָה י)</span>, הִלְכָּךְ אֵין מַפְסִיקִין בֵּין אֲנִי ה' אֱלֹהֵיכֶם לֶאֱמֶת <small>(א)</small>. וְכֵן הֲלָכָה: <B>וְהָיָה אִם שָׁמֹעַ נוֹהֵג בֵּין בַּיּוֹם בֵּין בַּלַּיְלָה.</B> דִּכְתִיב בֵּיהּ <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים יא)</span> וְלִמַּדְתֶּם אוֹתָם אֶת בְּנֵיכֶם, וְתַלְמוּד תּוֹרָה נוֹהֵג בֵּין בַּיּוֹם וּבֵין בַּלַּיְלָה: <B>וַיֹּאמֶר אֵינוֹ נוֹהֵג אֶלָּא בַּיּוֹם.</B> דְּאִית בֵּיהּ פָּרָשַׁת צִיצִית שֶׁאֵינָהּ נוֹהֶגֶת בַּלַּיְלָה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בְּמִדְבָּר טו)</span> וּרְאִיתֶם אוֹתוֹ: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ג">פרק ב - משנה ג</h3><p dir="rtl">
<B>רַבִּי יוֹסֵי אוֹמֵר לֹא יָצָא.</B> דִּכְתִיב שְׁמַע, הַשְׁמַע לְאָזְנְךָ מַה שֶּׁאַתָּה מוֹצִיא מִפִּיךָ <small>(ג)</small>. וְתַנָּא קַמָּא סָבַר, שְׁמַע בְּכָל לָשׁוֹן שֶׁאַתָּה שׁוֹמֵעַ. וַהֲלָכָה כְּתַנָּא קַמָּא: <B>וְלֹא דִקְדֵּק בְּאוֹתִיּוֹתֶיהָ.</B> לְהוֹצִיאָן בִּשְׂפָתָיו יָפֶה, בִּשְׁתֵּי תֵבוֹת שֶׁהַתֵּבָה הַשְּׁנִיָּה מַתְחֶלֶת בָּאוֹת שֶׁהַתֵּבָה הָרִאשׁוֹנָה נִגְמֶרֶת, כְּגוֹן עַל לְבָבֶךָ, עֵשֶׂב בְּשָׂדְךָ, וַאֲבַדְתֶּם מְהֵרָה, אִם אֵינוֹ נוֹתֵן רֶוַח בֵּינֵיהֶם לְהַפְרִידָם נִמְצָא קוֹרֵא אוֹתָם שְׁתֵּי אוֹתִיּוֹת כְּאוֹת אַחַת: <B>רַבִּי יוֹסֵי אוֹמֵר יָצָא.</B> וַהֲלָכָה כְּרַבִּי יוֹסֵי. מִיהוּ לְכַתְּחִלָּה צָרִיךְ לְדַקְדֵּק בְּאוֹתִיּוֹתֶיהָ, וְכֵן יִזָּהֵר שֶׁלֹּא יָנִיחַ הַנָּד וְלֹא יָנִיד הַנָּח וְלֹא יְרַפֶּה הֶחָזָק וְלֹא יְחַזֵּק הָרָפֶה, וְצָרִיךְ לְהַתִּיז זַיִ"ן שֶׁל תִּזְכְּרוּ <small>(ה)</small> שֶׁלֹּא יְהֵא נִרְאֶה כְּאוֹמֵר תִּשְׂכְּרוּ בְּשִׂי"ן, כְּלוֹמַר כְּדֵי שֶׁתַּרְבּוּ שָׂכָר, שֶׁהֲרֵי אֵין רָאוּי לְשַׁמֵּשׁ אֶת הָרַב עַל מְנָת לְקַבֵּל פְּרָס: <B>הַקּוֹרֵא לְמַפְרֵעַ.</B> הִקְדִּים פָּסוּק שְׁלִישִׁי לְשֵׁנִי וְשֵׁנִי לְרִאשׁוֹן וְכַיּוֹצֵא בָזֶה: <B>לֹא יָצָא.</B> דִּכְתִיב וְהָיוּ הַדְּבָרִים בַּהֲוָיָתָן יִהְיוּ, כְּלוֹמַר כְּמוֹ שֶׁהֵן סְדוּרִין בַּתּוֹרָה. וּמִיהוּ אִם הִקְדִּים פָּרָשַׁת וַיֹּאמֶר לְפָרָשַׁת וְהָיָה אִם שָׁמֹעַ, וּפָרָשַׁת וְהָיָה אִם שָׁמֹעַ לִשְׁמַע, נִרְאֶה דְאֵין זֶה חָשׁוּב לְמַפְרֵעַ וְיָצָא, שֶׁהֲרֵי אֵינָן סְדוּרוֹת זוֹ לְאַחַר זוֹ בַּתּוֹרָה <small>(ו)</small>: <B>יַחֲזֹר לְמָקוֹם שֶׁטָּעָה.</B> אִם בֵּין פֶּרֶק לְפֶרֶק טָעָה, שֶׁאֵינוֹ יוֹדֵעַ בְּאֵיזֶה פֶּרֶק הִפְסִיק וּלְרֹאשׁ אֵיזֶה פֶּרֶק יַחֲזֹר, חוֹזֵר לְהֶפְסֵק רִאשׁוֹן שֶׁהוּא וְהָיָה אִם שָׁמֹעַ. וְהָרַמְבַּ"ם אוֹמֵר שֶׁהוּא וְאָהַבְתָּ אֵת ה' <small>(ז)</small>, וְאִם בְּאֶמְצַע הַפֶּרֶק פָּסַק, שֶׁיּוֹדֵעַ הַפֶּרֶק שֶׁפָּסַק בּוֹ, אֲבָל אֵינוֹ יוֹדֵעַ בְּאֵיזֶה מָקוֹם מֵאוֹתוֹ פֶּרֶק <small>(ח)</small> פָּסַק, חוֹזֵר לְרֹאשׁ אוֹתוֹ הַפֶּרֶק. הָיָה קוֹרֵא וּכְתַבְתָּם, וְאֵינוֹ יוֹדֵעַ אִם הוּא בְּוּכְתַבְתָּם שֶׁל שְׁמַע אוֹ בְּוּכְתַבְתָּם שֶׁל וְהָיָה אִם שָׁמֹעַ, חוֹזֵר לְוּכְתַבְתָּם שֶׁל שְׁמַע <small>(ט)</small>, וְאִם נִסְתַּפֵּק לְאַחַר שֶׁהִתְחִיל לְמַעַן יִרְבּוּ, אֵינוֹ חוֹזֵר, שֶׁעַל הֶרְגֵּל לְשׁוֹנוֹ הוּא הוֹלֵךְ: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ד">פרק ב - משנה ד</h3><p dir="rtl">
<B>נִדְבָּךְ.</B> שׁוּרָה שֶׁל בִּנְיַן אֲבָנִים, כְּמוֹ נִדְבָּכִין דִּי אֶבֶן גְּלָל בְּעֶזְרָא <span class="booklinks" onclick="sendBookLink(this)" onmouseover="setBookLinkTitle(this)">(פֶּרֶק ו)</span>, וְאַף עַל גַּב דְּמִסְתְּפֵי דִּלְמָא נָפְלֵי וְלֹא מָצוּ מְכַוְּנֵי, לֹא הִצְרִיכוּם חֲכָמִים לָרֶדֶת, דִּקְרִיאַת שְׁמַע לֹא בָעֵי כַּוָּנָה אֶלָּא פָּסוּק רִאשׁוֹן בִּלְבָד: <B>מַה שֶּׁאֵינָן רַשָּׁאִין לַעֲשׂוֹת כֵּן בַּתְפִלָּה.</B> דִּצְלוֹתָא רַחֲמֵי הִיא וּבָעֵי כַּוָּנָה, הִלְכָּךְ יוֹרְדִין לְמַטָּה וּמִתְפַּלְּלִין: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ה">פרק ב - משנה ה</h3><p dir="rtl">
<B>חָתָן.</B> שֶׁנָּשָׂא בְּתוּלָה, פָּטוּר מִקְּרִיאַת שְׁמַע לַיְלָה רִאשׁוֹן, מִשּׁוּם דְּטָרִיד שֶׁמָּא לֹא יִמְצָאֶנָּה בְּתוּלָה. וַאֲנִי שָׁמַעְתִּי שֶׁמִּתְיָרֵא שֶׁמָּא יֵעָשֶׂה כְּרוּת שָׁפְכָה בִּבְעִילָתוֹ, וְטִרְדָּא דְמִצְוָה הִיא <small>(יא)</small>, וְרַחֲמָנָא אָמַר וּבְלֶכְתְּךָ בַדֶּרֶךְ, בְּלֶכֶת דִּידָךְ הוּא דִמְחַיְּבַת, הָא דְמִצְוָה פְּטִירַת: <B>אִם לֹא עָשָׂה מַעֲשֶׂה.</B> אִם לֹא בָּעַל עַד מוֹצָאֵי שַׁבָּת שֶׁהֵם אַרְבָּעָה לֵילוֹת, טָרִיד. וּמִשָּׁם וְאֵילָךְ לִבּוֹ גַּס בָּהּ <small>(יב)</small> וְתוּ לֹא טָרִיד, וְאַף עַל פִּי שֶׁלֹּא עָשָׂה מַעֲשֶׂה חַיָּב בִּקְרִיאַת שְׁמַע: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ו">פרק ב - משנה ו</h3><p dir="rtl">
<B>רָחַץ לַיְלָה הָרִאשׁוֹן שֶׁמֵּתָה אִשְׁתּוֹ.</B> וְאַף עַל פִּי שֶׁאָבֵל אָסוּר בִּרְחִיצָה: <B>אִסְטְנִיס אֲנִי.</B> קַר וּמְצֻנָּן, לְשׁוֹן צִנָּה <small>(טו)</small>. וְאִיכָּא צַעֲרָא אִם לֹא הָיָה רוֹחֵץ, וְאֵין אִסּוּר בִּימֵי אֶבְלוֹ אֶלָּא רְחִיצָה שֶׁל תַּעֲנוּג: <p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ז">פרק ב - משנה ז</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L2, פרק ב, פרק ב משנה ח">פרק ב - משנה ח</h3><p dir="rtl">
<B>לֹא כָּל הָרוֹצֶה לִטֹּל אֶת הַשֵּׁם יִטֹּל.</B> אִם לֹא הֻחְזַק חָכָם וּפָרוּשׁ בִּשְׁאָר דְּבָרִים אֵין [זֶה] אֶלָּא גַּאֲוָה שֶׁמַּרְאֶה בְּעַצְמוֹ שֶׁיָּכוֹל לְכַוֵּן לִבּוֹ, וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל. וְחָזִינַן לִקְצַת מֵרַבּוֹתֵינוּ דְּאָמְרֵי דְהָאִידְנָא כָּל אָדָם יִקְרָא קְרִיאַת שְׁמַע בַּלַּיְלָה הָרִאשׁוֹן, שֶׁכֵּיוָן שֶׁבַּדּוֹרוֹת הַלָּלוּ אֵין מְכַוְּנִים כָּל כָּךְ בִּשְׁאָר יָמִים, אִם לֹא יִקְרָא בְּלַיְלָה רִאשׁוֹן מֵחֲזֵי יוֹתֵר כְּיוֹהֲרָא, שֶׁמַּרְאֶה עַצְמוֹ שֶׁהוּא מְכַוֵּן בְּכָל שָׁעָה אֶלָּא הַשְׁתָּא מִשּׁוּם דְּטָרִיד בְּמִצְוָה: <p dir="rtl">
<h2 dir="rtl" id="MZ_BRAHOT_L2, פרק ג">פרק ג</h2><p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה א">פרק ג - משנה א</h3><p dir="rtl">
<B>מִי שֶׁמֵּתוֹ מֻטָּל לְפָנָיו.</B> אֶחָד מִן הַקְּרוֹבִים שֶׁחַיָּב לְהִתְאַבֵּל עֲלֵיהֶם, מֻטָּל עָלָיו לְקָבְרוֹ: <B>פָּטוּר מִקְּרִיאַת שְׁמַע.</B> מִשּׁוּם דְּטָרִיד טִרְדָּא דְמִצְוָה: <B>וְחִלּוּפֵיהֶן.</B> שֶׁכֵּן דֶּרֶךְ שֶׁמִּתְחַלְּפִין לְפִי שֶׁהַכֹּל רוֹצִים לִזְכֹּת בַּמִּצְוָה: <B>אֶת שֶׁלִּפְנֵי הַמִּטָּה.</B> הַמְּזֻמָּנִים לְנָשְׂאָהּ כְּשֶׁתַּגִּיעַ הַמִּטָּה אֶצְלָם: <B>וְאֶת שֶׁלְּאַחַר הַמִּטָּה.</B> כְּלוֹמַר בֵּין אוֹתָם שֶׁלִּפְנֵי הַמִּטָּה וּבֵין אוֹתָם שֶׁלְּאַחַר הַמִּטָּה, אִם הַמִּטָּה צְרִיכָה לָהֶם לְשֵׂאתָהּ, פְּטוּרִים: <B>וְאֶת שֶׁאֵין לַמִּטָּה צֹרֶךְ בָּהֶן.</B> כְּגוֹן הַהוֹלְכִים לְלַוּוֹת אֶת הַמֵּת לִכְבוֹדוֹ בִּלְבָד <small>(ב)</small>, חַיָּבִין: <B>אֵלּוּ וָאֵלּוּ פְּטוּרִים מִן הַתְּפִלָּה.</B> דְּלָאו דְּאוֹרַיְתָא הִיא כְּמוֹ קְרִיאַת שְׁמַע. וְאִיכָּא דְאָמְרֵי מִפְּנֵי שֶׁהִיא צְרִיכָה כַּוָּנָה יְתֵרָה: <p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה ב">פרק ג - משנה ב</h3><p dir="rtl">
<B>לְהַתְחִיל וְלִגְמֹר.</B> פָּרָשָׁה אַחַת שֶׁל קְרִיאַת שְׁמַע <small>(ג)</small>: <B>לַשּׁוּרָה.</B> שֶׁהָיוּ עוֹשִׂים שׁוּרוֹת שׁוּרוֹת סְבִיב הָאָבֵל לְנַחֲמוֹ בְּשׁוּבָם מִן הַקֶּבֶר: <B>וְאִם לָאו.</B> שֶׁהָיָה הַדֶּרֶךְ קָרוֹב מִן הַקֶּבֶר עַד הַמָּקוֹם שֶׁבּוֹ עוֹשִׂים הַשּׁוּרָה, וְאֵין פְּנַאי לְהַתְחִיל וְלִגְמֹר עַד שֶׁלֹּא יַגִּיעוּ לַשּׁוּרָה: <B>הַפְּנִימִים.</B> הָרוֹאִים הָאֲבֵלִים: <B>וְהַחִיצוֹנִים.</B> שֶׁאֵינָם רוֹאִים פְּנֵי הָאֲבֵלִים: <p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה ג">פרק ג - משנה ג</h3><p dir="rtl">
<B>נָשִׁים וַעֲבָדִים פְּטוּרִים מִקְּרִיאַת שְׁמַע.</B> אַף עַל פִּי שֶׁהִיא מִצְוַת עֲשֵׂה שֶׁהַזְּמָן גְּרָמָא, וְכָל מִצְוֹת עֲשֵׂה שֶׁהַזְּמָן גְּרָמָא נָשִׁים פְּטוּרוֹת, סַלְקָא דַעְתָּךְ אֲמֵינָא לְחַיְּבָן הוֹאִיל וְאִית בָּהּ מַלְכוּת שָׁמַיִם, קָא מַשְׁמָע לָן. וּתְפִלִּין מִצְוַת עֲשֵׂה שֶׁהַזְּמָן גְּרָמָא הֵן, דְּלַיְלָה וְשַׁבָּת לָאו זְמַן תְּפִלִּין נִינְהוּ, וְסַלְקָא דַעְתָּךְ אֲמֵינָא הוֹאִיל וְאִתְקַשׁ תְּפִלִּין לִמְזוּזָה, נָשִׁים נִתְחַיְּבוּ, קָא מַשְׁמָע לָן <small>(ו)</small>: <B>קְטַנִּים.</B> אֲפִלּוּ קָטָן שֶׁהִגִּיעַ לְחִנּוּךְ לֹא הִטִּילוּ עַל אָבִיו לְחַנְּכוֹ בִּקְרִיאַת שְׁמַע, לְפִי שֶׁאֵינוֹ מָצוּי תָּמִיד אֶצְלוֹ בְּעוֹנַת קְרִיאַת שְׁמַע. וְלֹא בִתְפִלִּין, מִשּׁוּם דִּסְתָם קָטָן אֵינוֹ יוֹדֵעַ לִשְׁמֹר תְּפִלָּיו שֶׁלֹּא יָפִיחַ בָּהֶן: <B>וְחַיָּבִין בִּתְפִלָּה.</B> דִּתְפִלָּה רַחֲמֵי הִיא, וּמִדְּרַבָּנָן הִיא, וְתִקְּנוּהָ אַף לְנָשִׁים וּלְחַנֵּךְ בָּהּ הַקְּטַנִּים: <B>וּבִמְזוּזָה.</B> דְּמַהוּ דְתֵימָא הוֹאִיל וְאִתְקַשׁ לְתַלְמוּד תּוֹרָה, כִּי הֵיכִי דְנָשִׁים פְּטוּרוֹת מִתַּלְמוּד תּוֹרָה דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים יא)</span> וְלִמַּדְתֶּם אוֹתָם אֶת בְּנֵיכֶם, וְלֹא אֶת בְּנוֹתֵיכֶם, הָכִי נַמִּי נִפְטְרוּ מִמְּזוּזָה אַף עַל פִּי שֶׁהִיא מִצְוַת עֲשֵׂה שֶׁלֹּא הַזְּמָן גְּרָמָא, קָא מַשְׁמָע לָן <small>(ז)</small>: <B>וּבְבִרְכַּת הַמָּזוֹן.</B> מִבַּעְיָא לָן אִי חַיָּבוֹת בְּבִרְכַּת הַמָּזוֹן מִדְּאוֹרַיְתָא כֵּיוָן דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(שָׁם ח)</span> וְאָכַלְתָּ וְשָׂבָעְתָּ וּבֵרַכְתָּ, הַוְיָא לֵיהּ מִצְוַת עֲשֵׂה שֶׁלֹּא הַזְּמָן גְּרָמָא, אוֹ שֶׁמָּא אֵין חַיָּבוֹת מִדְּאוֹרַיְתָא מִשּׁוּם דִּכְתִיב (שָׁם) עַל הָאָרֶץ הַטּוֹבָה אֲשֶׁר נָתַן לָךְ, וְהָאָרֶץ לֹא נִתְּנָה לִנְקֵבוֹת. וְלֹא אִפְשִׁיטָא: <p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה ד">פרק ג - משנה ד</h3><p dir="rtl">
<B>בַּעַל קֶרִי.</B> עֶזְרָא תִּקֵּן שֶׁלֹּא יִקְרָא בַּעַל קֶרִי בַּתּוֹרָה בֵּין שֶׁרָאָה קְרִי לְאוֹנְסוֹ בֵּין לִרְצוֹנוֹ עַד שֶׁיִּטְבֹּל. וְלֹא מִפְּנֵי טֻמְאָה וְטָהֳרָה שֶׁאֵין דִּבְרֵי תוֹרָה מְקַבְּלִין טֻמְאָה אֶלָּא כְּדֵי שֶׁלֹּא יִהְיוּ תַּלְמִידֵי חֲכָמִים מְצוּיִין אֵצֶל נְשׁוֹתֵיהֶן כְּתַרְנְגוֹלִים: <B>מְהַרְהֵר.</B> קְרִיאַת שְׁמַע בְּלִבּוֹ כְּשֶׁהִגִּיעַ זְמַן הַמִּקְרָא: <B>וְאֵינוֹ מְבָרֵךְ לְפָנֶיהָ וּלְאַחֲרֶיהָ.</B> וַאֲפִלּוּ בְּהִרְהוּר, כֵּיוָן דִּבְרָכוֹת לָאו דְּאוֹרַיְתָא לֹא אַצְרְכוּהוּ רַבָּנָן: <B>וְעַל הַמָּזוֹן מְבָרֵךְ לְאַחֲרָיו.</B> דְּחִיּוּבָא דְאוֹרַיְתָא הוּא: <B>וְאֵינוֹ מְבָרֵךְ לְפָנָיו.</B> דְּלָאו חִיּוּבָא דְאוֹרַיְתָא הִיא. וּכְבָר נִפְסְקָה הַהֲלָכָה דְּבִטְּלוּהָ לִטְבִילוּתָא, וּבַעֲלֵי קֶרְיִין קוֹרִין קְרִיאַת שְׁמַע כְּדַרְכָּן וְעוֹסְקִין בַּתּוֹרָה וּמִתְפַּלְּלִין וּמְבָרְכִין כָּל הַבְּרָכוֹת וְאֵין מְעַרְעֵר בַּדָּבָר: <p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה ה">פרק ג - משנה ה</h3><p dir="rtl">
<B>לֹא יַפְסִיק.</B> תְּפִלָּתוֹ לְגַמְרֵי אֶלָּא יְקַצֵּר כָּל בְּרָכָה וּבְרָכָה <small>(י)</small>: <B>וְלִקְרוֹת עַד שֶׁלֹּא תָנֵץ הַחַמָּה.</B> שֶׁהַוָּתִיקִין מְדַקְדְּקִים עַל עַצְמָן לִגְמֹר אוֹתָהּ עִם הָנֵץ הַחַמָּה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים עב)</span> יִירָאוּךָ עִם שָׁמֶשׁ: <B>יִתְכַּסֶּה בַּמַּיִם.</B> וְדַוְקָא מַיִם עֲכוּרִים שֶׁאֵין לִבּוֹ רוֹאֶה אֶת הָעֶרְוָה, אֲבָל צְלוּלִים לֹא: <B>בַּמַּיִם הָרָעִים.</B> מַיִם סְרוּחִים: <B>בְּמֵי הַמִּשְׁרָה.</B> מַיִם שֶׁשּׁוֹרִין בָּהֶם פִּשְׁתָּן: <B>עַד שֶׁיַטִּיל לְתוֹכָן מָיִם.</B> חֲסוּרֵי מִחַסְּרָא וְהָכִי קָתָנֵי, וְלֹא יִקְרָא אֵצֶל מֵי רַגְלַיִם עַד שֶׁיִּתֵּן לְתוֹכָן מַיִם, וְשִׁעוּר הַמַּיִם שֶׁיַטִּיל לְמֵי רַגְלַיִם שֶׁל פַּעַם אַחַת, רְבִיעִית: <B>וְכַמָּה יַרְחִיק מֵהֶם.</B> מִן הַמֵּי רַגְלַיִם שֶׁלֹּא הִטִּיל לְתוֹכָן מַיִם, וּמִן הַצּוֹאָה: <B>אַרְבַּע אַמּוֹת.</B> וְדַוְקָא כְּשֶׁהוּא לִצְדָדִים אוֹ לְאַחֲרָיו אֲבָל לְפָנָיו מַרְחִיק כִּמְלֹא עֵינָיו: <p dir="rtl">
<h3 dir="rtl" id="MZ_BRAHOT_L2, פרק ג, פרק ג משנה ו">פרק ג - משנה ו</h3><p dir="rtl">
<B>זָב שֶׁרָאָה קְרִי.</B> אַף עַל פִּי שֶׁטָּמֵא טֻמְאַת שִׁבְעָה מִשּׁוּם זִיבָה וְאֵין טְבִילָה זוֹ מְטַהַרְתּוֹ, אֲפִלּוּ הָכִי צָרִיךְ טְבִילָה לְדִבְרֵי תוֹרָה כְּתַקָּנַת עֶזְרָא מִשּׁוּם קְרִי. וְכֵן נִדָּה אִם בָּאָה לְהִתְפַּלֵּל וּפוֹלֶטֶת שִׁכְבַת זֶרַע הֲרֵי הִיא כְּבַעַל קְרִי. וְשִׁכְבַת זֶרַע מְטַמֵּא הָאִשָּׁה בִּפְלִיטָתוֹ כָּל שְׁלֹשָׁה יָמִים לְאַחַר תַּשְׁמִישׁ, וּלְאַחַר מִכָּאן כְּבָר הִסְרִיחַ בְּגוּפָהּ וְאֵין רָאוּי עוֹד לִהְיוֹת וָלָד נוֹצָר מִמֶּנּוּ. וְהָכִי פֵּרוּשׁוֹ נִדָּה שֶׁפָּלְטָה עַתָּה תַּשְׁמִישׁ שֶׁשִּׁמְּשָׁה אֶתְמוֹל קֹדֶם שֶׁרָאֲתָה וְהַמְּשַׁמֶּשֶׁת מִטָּתָהּ שֶׁרָאֲתָה נִדָּה אַחַר שֶׁשִּׁמְּשָׁה צְרִיכִין טְבִילָה: <B>וְרַבִּי יְהוּדָה פּוֹטֵר.</B> אַף בִּמְשַׁמֶּשֶׁת שֶׁרָאֲתָה נִדָּה פָּטַר רַבִּי יְהוּדָה, וְאַף עַל גַּב דְּמֵעִיקָרָא בַּת טְבִילָה הֲוָת וְאִיכָּא לְמֵימַר דְּלֹא פָּקְעָא חוֹבַת טְבִילָה מִנָּהּ. וּכְבָר כָּתַבְנוּ לְעֵיל דְּבִטְּלוּהָ לִטְבִילוּתָא מִפְּנֵי שֶׁהָיְתָה תַּקָּנָה שֶׁאֵין רֹב הַצִּבּוּר יְכוֹלִין לַעֲמֹד בָּהּ: <p dir="rtl">
<h2 dir="rtl" id="MZ_BRAHOT_L2, פרק ד">פרק ד</h2><p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה א">פרק ד - משנה א</h3><p dir="rtl">
<B>תְּפִלַּת הַשַּׁחַר עַד חֲצוֹת.</B> שֶׁכֵּן תָּמִיד שֶׁל שַׁחַר קָרֵב עַד חֲצוֹת לְרַבָּנָן, וּלְרַבִּי יְהוּדָה אֵינוֹ קָרֵב אֶלָּא עַד אַרְבַּע שָׁעוֹת בַּיּוֹם. וְעַד אַרְבַּע שָׁעוֹת הַיְנוּ עַד סוֹף שָׁעָה רְבִיעִית שֶׁהוּא שְׁלִישׁ הַיּוֹם בִּזְמַן שֶׁהַיּוֹם שְׁתֵּים עֶשְׂרֵה שָׁעוֹת, וְכֵן זְמַנָּהּ לְעוֹלָם עַד סוֹף שְׁלִישׁ הַיּוֹם לְפִי אֹרֶךְ הַיָּמִים וְקָטְנָן כִּדְכָתְבִינַן לְעֵיל גַּבֵּי קְרִיאַת שְׁמַע. וַהֲלָכָה כְּרַבִּי יְהוּדָה: <B>תְּפִלַּת הַמִּנְחָה עַד הָעֶרֶב.</B> עַד שֶׁתֶּחְשַׁךְ: <B>עַד פְּלַג הַמִּנְחָה.</B> זְמַן מִנְחָה קְטַנָּה הוּא מִתֵּשַׁע שָׁעוֹת וּמֶחֱצָה עַד הַלַּיְלָה, שֶׁהֵם שְׁתֵּי שָׁעוֹת וּמֶחֱצָה, נִמְצָא פְּלַג הַמִּנְחָה שֶׁהוּא חֲצִי שִׁעוּר זֶה שָׁעָה וּרְבִיעַ. וּפְסַק הַהֲלָכָה בָּזֶה, דְּעָבַד כְּמַר עָבַד וּדְעָבַד כְּמַר עָבַד, וְהָרוֹצֶה לַעֲשׂוֹת כְּדִבְרֵי חֲכָמִים וּלְהִתְפַּלֵּל תְּפִלַּת הַמִּנְחָה עַד הָעֶרֶב יַעֲשֶׂה, וּבִלְבָד שֶׁלֹּא יִתְפַּלֵּל עַרְבִית בִּזְמָן זֶה, שֶׁכֵּיוָן שֶׁמַּחֲשִׁיב אוֹתוֹ יוֹם לְעִנְיָן שֶׁמִּתְפַּלֵּל בּוֹ מִנְחָה אֵינוֹ יָכוֹל לְהַחְשִׁיבוֹ לַיְלָה וּלְהִתְפַּלֵּל בּוֹ עַרְבִית. וְאִם בָּא לַעֲשׂוֹת כְּדִבְרֵי רַבִּי יְהוּדָה שֶׁלֹּא לְהִתְפַּלֵּל מִנְחָה אֶלָּא עַד פְּלַג הַמִּנְחָה שֶׁהוּא שָׁעָה וּרְבִיעַ קֹדֶם הַלַּיְלָה עוֹשֶׂה וּמִשָּׁם וְאֵילָךְ יוּכַל לְהִתְפַּלֵּל עַרְבִית: <B>אֵין לָהּ קֶבַע.</B> זְמַנָּהּ כָּל הַלַּיְלָה. וְהָא דְתָנֵי אֵין לָהּ קֶבַע וְלֹא קָתָנֵי זְמַנָּהּ כָּל הַלַּיְלָה, לְאַשְׁמְעִינַן דִּתְפִלַּת עַרְבִית רְשׁוּת, לְפִי שֶׁהִיא כְּנֶגֶד הַקְרָבַת אֵבָרִים וּפְדָרִים שֶׁקְּרֵבִים כָּל הַלַּיְלָה, וַהֲנָךְ רְשׁוּת נִינְהוּ שֶׁכֵּיוָן שֶׁנִּזְרַק הַדָּם נִרְצָה הַקָּרְבָּן אַף עַל פִּי שֶׁנִּטְמְאוּ אֵבָרִים וּפְדָרִים אוֹ שֶׁאָבְדוּ. וּמִיהוּ הָאִידְנָא קִבְּלוּהָ עֲלֵיהֶם כְּחוֹבָה: <B>וְשֶׁל מוּסָפִין כָּל הַיּוֹם.</B> אִם אֵחֲרָהּ אַחַר שֶׁבַע יָצָא, אֲבָל נִקְרָא פּוֹשֵׁעַ וְכֵן הֲלָכָה: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ב">פרק ד - משנה ב</h3><p dir="rtl">
<B>מַה מָּקוֹם.</B> כְּלוֹמַר מַה טִּיבָהּ: <B>שֶׁלֹּא תֶאֱרַע תַּקָּלָה.</B> שֶׁלֹּא יָבֹא מִכְשׁוֹל עַל יָדִי, כְּדִמְפָרֵשׁ בַּבְּרַיְתָא שֶׁלֹּא אֶכָּשֵׁל בִּדְבַר הֲלָכָה וְיִשְׂמְחוּ חֲבֵרַי, הֲרֵי רָעָה שֶׁתָּבֹא עַל יָדִי שֶׁאֶגְרֹם לָהֶם שֶׁיֵּעָנְשׁוּ <small>(ה)</small>: <B>אֲנִי נוֹתֵן הוֹדָיָה עַל חֶלְקִי.</B> מוֹדֶה עַל הַטּוֹבָה שֶׁחָלַק לִי שֶׁשָּׂם חֶלְקִי מִיּוֹשְׁבֵי בֵית הַמִּדְרָשׁ. וּשְׁתֵּי תְּפִלּוֹת הַלָּלוּ בִּכְנִיסָתוֹ לְבֵית הַמִּדְרָשׁ וּבִיצִיאָתוֹ חוֹבָה עַל כָּל אִישׁ וָאִישׁ לְאָמְרָן, דְּהָכִי אָמְרִינַן בַּבְּרַיְתָא, בִּכְנִיסָתוֹ מַה הוּא אוֹמֵר וּבִיצִיאָתוֹ מַהוּ אוֹמֵר, מַשְׁמַע דְּחוֹבָה לְמֵימְרִינְהוּ <small>(ו)</small>: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ג">פרק ד - משנה ג</h3><p dir="rtl">
<B>מֵעֵין שְׁמֹנֶה עֶשְׂרֵה.</B> אִית דִּמְפָרְשֵׁי בַּגְּמָרָא שֶׁאוֹמֵר מִכָּל בְּרָכָה וּבְרָכָה מִן הָאֶמְצָעִיּוֹת בְּקֹצֶר <small>(ח)</small> וְחוֹתֵם עַל כָּל אַחַת וְאַחַת. וְאִית דְּאָמְרֵי, הֲבִינֵנוּ ה' אֱלֹהֵינוּ לָדַעַת דַּרְכֶּךָ, שֶׁהִיא בְּרָכָה אַחַת שֶׁיֵּשׁ בָּהּ מֵעֵין כָּל הַבְּרָכוֹת הָאֶמְצָעִיּוֹת שֶׁל שְׁמֹנֶה עֶשְׂרֵה, וְחוֹתֵם בָּרוּךְ אַתָּה ה' שׁוֹמֵעַ תְּפִלָּה: <B>שְׁגוּרָה בְּפִיו.</B> שֶׁהוּא לָמוּד וְרָגִיל בָּהּ <small>(ט)</small>. וַהֲלָכָה כְּרַבִּי עֲקִיבָא, שֶׁמִּי שֶׁאֵין תְּפִלָּתוֹ שְׁגוּרָה בְּפִיו, אוֹ בִּשְׁעַת הַדְּחַק, מִתְפַּלֵּל אָדָם שָׁלֹשׁ רִאשׁוֹנוֹת וְשָׁלֹשׁ אַחֲרוֹנוֹת וַהֲבִינֵנוּ בָּאֶמְצַע שֶׁהִיא מֵעֵין כָּל הָאֶמְצָעִיּוֹת, חוּץ מִימוֹת הַגְּשָׁמִים שֶׁאֵינוֹ מִתְפַּלֵּל הֲבִינֵנוּ מִפְּנֵי שֶׁצָּרִיךְ לוֹמַר שְׁאֵלָה בְּבִרְכַּת הַשָּׁנִים, וְחוּץ מִמּוֹצָאֵי שַׁבָּתוֹת וְיָמִים טוֹבִים שֶׁצָּרִיךְ לוֹמַר הַבְדָּלָה בְּחוֹנֵן הַדָּעַת: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ד">פרק ד - משנה ד</h3><p dir="rtl">
<B>הָעוֹשֶׂה תְּפִלָּתוֹ קֶבַע.</B> שֶׁתְּפִלָּתוֹ דּוֹמָה עָלָיו כְּמַשְּׂאוֹי. וּלְשׁוֹן קֶבַע, שֶׁאוֹמֵר חֹק קָבוּעַ עָלַי לְהִתְפַּלֵּל וְצָרִיךְ אֲנִי לָצֵאת מִמֶּנָּה: <B>מִתְפַּלֵּל תְּפִלָּה קְצָרָה.</B> וּמַה הִיא תְּפִלָּה קְצָרָה, שֶׁאוֹמֵר הוֹשַׁע ה' אֶת עַמְּךָ וְגוֹ': <B>בְּכָל פָּרָשַׁת הָעִבּוּר.</B> אֲפִלּוּ בְּשָׁעָה שֶׁהֵם פּוֹרְשִׁים לַעֲבֵרָה, יִהְיוּ צָרְכֵיהֶם גְּלוּיִם לְפָנֶיךָ לְרַחֵם עֲלֵיהֶם. פָּרָשַׁת לְשׁוֹן פְּרִישָׁה, הָעִבּוּר שֶׁל עֲבֵרָה. וְאֵין הֲלָכָה כְּרַבִּי יְהוֹשֻׁעַ, אֶלָּא הַתְּפִלָּה שֶׁמִּתְפַּלְּלִים בִּמְקוֹם סַכָּנָה הִיא צָרְכֵי עַמְּךָ מְרֻבִּים וְכוּ'. וּמִתְפַּלֵּל אוֹתָהּ אָדָם כְּשֶׁהוּא מְהַלֵּךְ. וְאֵינוֹ מִתְפַּלֵּל לֹא שָׁלֹשׁ רִאשׁוֹנוֹת וְלֹא שָׁלֹשׁ אַחֲרוֹנוֹת. וּכְשֶׁיַּעֲבוֹר מְקוֹם הַסַּכָּנָה וְתִתְיַשֵּׁב דַּעְתּוֹ צָרִיךְ לַחֲזֹר וּלְהִתְפַּלֵּל תְּפִלָּה כְּתִקְנָהּ אִם לֹא עָבְרָה עוֹנָתָהּ: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ה">פרק ד - משנה ה</h3><p dir="rtl">
<B>הָיָה רוֹכֵב עַל הַחֲמוֹר יֵרֵד.</B> אֵין הֲלָכָה כִּסְתָם מִשְׁנָה זוֹ, אֶלָּא בֵּין יֵשׁ לוֹ מִי שֶׁיֶּאֱחֹז חֲמוֹרוֹ בֵּין אֵין לוֹ מִי שֶׁיֶּאֱחֹז חֲמוֹרוֹ לֹא יֵרֵד, מִפְּנֵי שֶׁאֵין דַּעְתּוֹ מְיֻשֶּׁבֶת עָלָיו כְּשֶׁהוּא יוֹרֵד: <B>יַחֲזִיר אֶת פָּנָיו.</B> לְצַד יְרוּשָׁלַיִם <small>(י)</small>, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)">(מְלָכִים א ח)</span> וְהִתְפַּלְּלוּ אֵלֶיךָ דֶּרֶךְ אַרְצָם <small>(יא)</small>: <B>יְכַוֵּן אֶת לִבּוֹ כְּנֶגֶד בֵּית קָדְשֵׁי הַקָּדָשִׁים.</B> שֶׁנֶּאֱמַר (שָׁם) וְהִתְפַּלְּלוּ אֵלֶיךָ אֶל הַמָּקוֹם הַזֶּה: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ו">פרק ד - משנה ו</h3><p dir="rtl">
<B>בְּאַסְדָּא.</B> עֵצִים הַרְבֵּה קְשׁוּרִים וּמְהֻדָּקִים יַחַד, וּמְשִׁיטִים אוֹתָם בַּנָּהָר וּבְנֵי אָדָם הוֹלְכִים עֲלֵיהֶם. וּבִלְשׁוֹן מִקְרָא <span class="booklinks" onclick="sendBookLink(this)" onmouseover="setBookLinkTitle(this)">(דִּבְרֵי הַיָּמִים ב ב)</span> קְרוּיִן רַפְסוֹדוֹת: <p dir="rtl">
<h3 dir="rtl" id="MZ_BRAHOT_L2, פרק ד, פרק ד משנה ז">פרק ד - משנה ז</h3><p dir="rtl">
<B>אֵין תְּפִלַּת הַמּוּסָפִים אֶלָּא בְּחֶבֶר עִיר.</B> בַּחֲבוּרַת הָעִיר, כְּלוֹמַר בְּצִבּוּר וְלֹא בְּיָחִיד: <B>בְּחֶבֶר עִיר וְשֶׁלֹּא בְחֶבֶר עִיר.</B> בֵּין בְּצִבּוּר בֵּין בְּיָחִיד: <B>רַבִּי יְהוּדָה אוֹמֵר מִשְּׁמוֹ.</B> שֶׁל רַבִּי אֶלְעָזָר בֶּן עֲזַרְיָה. וְאִיכָּא בֵּין תַּנָּא קַמָּא לְרַבִּי יְהוּדָה יָחִיד הַדָּר בְּעִיר שֶׁאֵין שָׁם עֲשָׂרָה, לְתַנָּא קַמָּא אַלִּיבָּא דְרַבִּי אֶלְעָזָר דְּאָמַר לֹא תִקְּנוּהָ אֶלָּא בְּחֶבֶר עִיר יָחִיד זֶה פָּטוּר, וּלְרַבִּי יְהוּדָה אֵין יָחִיד פָּטוּר אֶלָּא כְּשֶׁהוּא בִּמְקוֹם עֲשָׂרָה, שֶׁשְּׁלִיחַ צִבּוּר פּוֹטְרוֹ. וַהֲלָכָה כַּחֲכָמִים: <p dir="rtl">
<h2 dir="rtl" id="MZ_BRAHOT_L2, פרק ה">פרק ה</h2><p dir="rtl">
<h3 dir="rtl" id="MZ_BRAHOT_L2, פרק ה, פרק ה משנה א">פרק ה - משנה א</h3><p dir="rtl">
<B>אֵין עוֹמְדִין.</B> מִתּוֹךְ כֹּבֶד רֹאשׁ. הַכְנָעָה וּמוֹרָא <small>(א)</small>, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים ב)</span> עִבְדוּ אֶת ה' בְּיִרְאָה, וַעֲבוֹדָה זוֹ תְּפִלָּה הִיא: <B>שׁוֹהִים שָׁעָה אַחַת.</B> בַּמָּקוֹם שֶׁבָּאוּ לְהִתְפַּלֵּל: <B>אֲפִלּוּ הַמֶּלֶךְ שׁוֹאֵל בִּשְׁלוֹמוֹ.</B> וְדַוְקָא מֶלֶךְ יִשְׂרָאֵל, אֲבָל מֶלֶךְ עוֹבֵד כּוֹכָבִים פּוֹסֵק שֶׁלֹּא יַהַרְגֶנּוּ: <B>אֲפִלּוּ נָחָשׁ כָּרוּךְ עַל עֲקֵבוֹ.</B> דַּוְקָא נָחָשׁ שֶׁרֹב פְּעָמִים אֵינוֹ נוֹשֵׁךְ, אֲבָל עַקְרָב אוֹ אֶפְעֶה מִן הַדְּבָרִים שֶׁוַּדַּאי נוֹשְׁכִים וּמְמִיתִים, פּוֹסֵק: <p dir="rtl">
<h3 dir="rtl" id="MZ_BRAHOT_L2, פרק ה, פרק ה משנה ב">פרק ה - משנה ב</h3><p dir="rtl">
<B>מַזְכִּירִין גְּבוּרוֹת גְּשָׁמִים.</B> מַשִּׁיב הָרוּחַ שֶׁאֵינוֹ לְשׁוֹן בַּקָּשָׁה אֶלָּא לְשׁוֹן הַזְכָּרָה וָשֶׁבַח. וּמִפְּנֵי שֶׁהַגְּשָׁמִים אַחַת מִגְּבוּרוֹתָיו שֶׁל הַקָּדוֹשׁ בָּרוּךְ הוּא, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(אִיּוֹב ה)</span> עֹשֶׂה גְדוֹלוֹת וְאֵין חֵקֶר, הַנּוֹתֵן מָטָר עַל פְּנֵי אָרֶץ <small>(ה)</small>, מִשּׁוּם הָכִי קָרֵי לְהוּ גְּבוּרוֹת גְּשָׁמִים: <B>וְשׁוֹאֲלִין.</B> וְתֵן טַל וּמָטָר לְשׁוֹן בַּקָּשָׁה: <B>בְּבִרְכַּת הַשָּׁנִים.</B> מִתּוֹךְ שֶׁהֵן פַּרְנָסָה קָבְעוּ שְׁאֵלָתָן בְּבִרְכַּת פַּרְנָסָה: <B>וְהַבְדָּלָה.</B> בְּמוֹצָאֵי שַׁבָּת: <B>בְּחוֹנֵן הַדָּעַת.</B> שֶׁהִיא בְּרָכָה רִאשׁוֹנָה שֶׁל חֹל. וּבַיְרוּשַׁלְמִי אָמְרוּ מִפְּנֵי מַה תִּקְּנוּ הַבְדָּלָה בְּחוֹנֵן הַדָּעַת, שֶׁאִם אֵין דֵּעָה הַבְדָּלָה מִנַּיִן. וְכֵן הֲלָכָה: <p dir="rtl">
<h3 dir="rtl" id="MZ_BRAHOT_L2, פרק ה, פרק ה משנה ג">פרק ה - משנה ג</h3><p dir="rtl">
<B>עַל קַן צִפּוֹר יַגִּיעוּ רַחֲמֶיךָ.</B> כְּמוֹ שֶׁהִגִּיעוּ רַחֲמֶיךָ עַל צִפּוֹר וְגָזַרְתָּ לֹא תִקַּח הָאֵם עַל הַבָּנִים כֵּן חוּס וְרַחֵם עָלֵינוּ <small>(ח)</small>: <B>וְעַל טוֹב יִזָּכֵר שְׁמֶךָ.</B> מַשְׁמַע עַל טוֹבָתְךָ נוֹדֶה לְךָ וְעַל הָרַע לֹא נוֹדֶה, וַהֲרֵי אָנוּ חַיָּבִין לְבָרֵךְ עַל הָרָעָה כְּשֵׁם שֶׁמְּבָרְכִין עַל הַטּוֹבָה: <B>מוֹדִים מוֹדִים.</B> דְּמֵחֲזֵי כִּמְקַבֵּל עָלָיו שְׁתֵּי אֱלוֹהוֹת. וּמְפָרֵשׁ בַּיְרוּשַׁלְמִי הֲדָא דְתֵימָא בְּצִבּוּר, אֲבָל בְּיָחִיד תַּחֲנוּנִים הֵם: <B>מְשַׁתְּקִין אוֹתוֹ.</B> שֶׁעוֹשֶׂה מִדּוֹתָיו שֶׁל הַקָּדוֹשׁ בָּרוּךְ הוּא רַחֲמִים <small>(ט)</small> וְהֵן אֵינָן אֶלָּא גְּזֵרוֹת מֶלֶךְ עַל עֲבָדָיו: <B>וְלֹא יְהֵא סָרְבָן בְּאוֹתָהּ שָׁעָה.</B> כְּדֶרֶךְ שְׁאָר יוֹרְדִים לִפְנֵי הַתֵּבָה שֶׁצָּרִיךְ לְסָרֵב פַּעַם רִאשׁוֹנָה, אֲבָל זֶה לֹא יְסָרֵב כְּשֶׁאוֹמְרִים לוֹ לֶךְ רֵד לְפִי שֶׁגְּנַאי הוּא שֶׁתְּהֵא הַתְּפִלָּה מֻפְסֶקֶת כָּל כָּךְ: <p dir="rtl">
<h3 dir="rtl" id="MZ_BRAHOT_L2, פרק ה, פרק ה משנה ד">פרק ה - משנה ד</h3><p dir="rtl">
<B>לֹא יַעֲנֶה אַחַר הַכֹּהֲנִים אָמֵן.</B> בְּסוֹף כָּל בְּרָכָה כְּמוֹ שֶׁשְּׁאָר הַצִּבּוּר עוֹנִים: <B>מִפְּנֵי הַטֵּרוּף.</B> שֶׁלֹּא תִּטְרֹף דַּעְתּוֹ וְיִטְעֶה, לְפִי שֶׁשְּׁלִיחַ צִבּוּר הוּא צָרִיךְ לְהַתְחִיל בְּרָכָה שְׁנִיָּה וּלְהַקְרוֹת לָהֶן מִלָּה בְּמִלָּה, וְאִם יַעֲנֶה אָמֵן לֹא יוּכַל לְכַוֵּן וְלַחֲזֹר לִתְפִלָּתוֹ מַהֵר וּלְהַתְחִיל הַבְּרָכָה כָּרָאוּי שֶׁיַּתְחִיל: <B>לֹא יִשָּׂא אֶת כַּפָּיו.</B> שֶׁמָּא לֹא יוּכַל לְכַוֵּן וְלַחֲזֹר לִתְפִלָּתוֹ לְהַתְחִיל שִׂים שָׁלוֹם, שֶׁתְּהֵא דַעְתּוֹ מְטֹרֶפֶת מֵאֵימָתָא דְצִבּוּרָא: <B>וְאִם הַבְטָחָתוֹ.</B> כְּלוֹמַר אִם בָּטוּחַ הוּא שֶׁלֹּא תְהֵא דַּעְתּוֹ מְטֹרֶפֶת מֵאֵימַת הַצִּבּוּר: <p dir="rtl">
<h3 dir="rtl" id="MZ_BRAHOT_L2, פרק ה, פרק ה משנה ה">פרק ה - משנה ה</h3><p dir="rtl">
<B>אִם שְׁגוּרָה תְפִלָּתִי.</B> סְדוּרָה בְּפִי בִּמְרוּצָה וְאֵינִי נִכְשָׁל בָּהּ: <B>שֶׁהוּא מְטֹרָף.</B> שֶׁהַחוֹלֶה מְטֹרָף, כְּמוֹ אַךְ טָרֹף טֹרָף <span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית מד)</span>. פֵּרוּשׁ אַחֵר לְשׁוֹן טוֹרְפִים לוֹ תְּפִלָּתוֹ בְּפָנָיו <span class="booklinks" onclick="sendBookLink(this)" onmouseover="setBookLinkTitle(this)">(בַּגְּמָרָא דַּף ה)</span>, כְּלוֹמַר הַתְּפִלָּה שֶׁהִתְפַּלְּלוּ עָלָיו מְטֹרֶפֶת וּטְרוּדָה מִמֶּנּוּ וְאֵינָהּ מְקֻבֶּלֶת: <p dir="rtl">
<h2 dir="rtl" id="MZ_BRAHOT_L2, פרק ו">פרק ו</h2><p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה א">פרק ו - משנה א</h3><p dir="rtl">
<B>כֵּיצַד מְבָרְכִין.</B> חוּץ מִן הַיַּיִן. שֶׁמִּתּוֹךְ חֲשִׁיבוּתוֹ קָבְעוּ לוֹ בְּרָכָה לְעַצְמוֹ <small>(ג)</small>. וְכֵן הַפַּת: <B>בּוֹרֵא מִינֵי דְשָׁאִים.</B> לְפִי שֶׁיֵּשׁ בִּכְלַל פְּרִי הָאֲדָמָה דֶּשֶׁא, וּזְרָעִים כְּגוֹן קִטְנִיּוֹת, וְרַבִּי יְהוּדָה בָּעֵי הֶכֵּר בְּרָכָה לְכָל מִין וָמִין. וְאֵין הֲלָכָה כְּרַבִּי יְהוּדָה. וְהָא דִתְנַן עַל הַיְרָקוֹת אוֹמֵר בּוֹרֵא פְּרִי הָאֲדָמָה, הַנֵּי מִילֵי יְרָקוֹת שֶׁדַּרְכָּן לְאָכְלָן חַיִּין וַאֲכָלָן חַיִּין אוֹ שֶׁדַּרְכָּן לְאָכְלָן מְבֻשָּׁלִים וַאֲכָלָן מְבֻשָּׁלִים, אֲבָל אוֹתָן שֶׁדַּרְכָּן לְאָכְלָן חַיִּין וַאֲכָלָן מְבֻשָּׁלִים אוֹ שֶׁדַּרְכָּן לְאָכְלָן מְבֻשָּׁלִים וַאֲכָלָן חַיִּין אֵינוֹ מְבָרֵךְ עֲלֵיהֶן אֶלָּא שֶׁהַכֹּל. וִירָקוֹת שֶׁאוֹכְלִין אוֹתָם בֵּין חַיִּין בֵּין מְבֻשָּׁלִים מְבָרְכִין עֲלֵיהֶן בּוֹרֵא פְּרִי הָאֲדָמָה, בֵּין חַיִּין בֵּין מְבֻשָּׁלִים: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ב">פרק ו - משנה ב</h3><p dir="rtl">
<B>בֵּרַךְ עַל פֵּרוֹת הָאִילָן וְכוּ'.</B> כָּל הֵיכָא דְכִי שָׁקְלֵי פֵּירָא אִיתֵיהּ לֶעָנָף, וְאוֹתוֹ הֶעָנָף עַצְמוֹ חוֹזֵר וּמוֹצִיא פְּרִי לַשָּׁנָה הָאַחֶרֶת, מִקְרֵי אִילָן, וּמְבָרְכִין עַל פֵּרוֹתָיו בּוֹרֵא פְּרִי הָעֵץ, אֲבָל הֵיכָא דְכִי שָׁקְלַת לֵיהּ לַפְּרִי לֹא יִשָּׁאֵר עָנָף שֶׁיַּחֲזֹר וְיוֹצִיא פְּרִי לַשָּׁנָה הָאַחֶרֶת אֵין מְבָרְכִין עַל הַפֵּרוֹת אֶלָּא בּוֹרֵא פְּרִי הָאֲדָמָה: <B>וְעַל כֻּלָּן אִם אָמַר שֶׁהַכֹּל יָצָא.</B> וַאֲפִלּוּ עַל הַפַּת וְעַל הַיַּיִן. וּמִיהוּ לְכַתְּחִלָּה אֵין לֶאֱכֹל שׁוּם פְּרִי אִם אֵינוֹ יוֹדֵעַ תְּחִלָּה שֶׁיְּבָרֵךְ עָלָיו בְּרָכָה הָרְאוּיָה לוֹ: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ג">פרק ו - משנה ג</h3><p dir="rtl">
<B>נוֹבְלוֹת.</B> פֵּרוֹת שֶׁנָּפְלוּ מִן הָאִילָן קֹדֶם שֶׁנִּתְבַּשְּׁלוּ כָּל צָרְכָּן: <B>גּוֹבַאי.</B> חֲגָבִים טְהוֹרִים: <B>מִין קְלָלָה.</B> נוֹבְלוֹת וְגוֹבַאי עַל יְדֵי קְלָלָה הֵן בָּאִים <small>(ו)</small>. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ד">פרק ו - משנה ד</h3><p dir="rtl">
<B>מִין שִׁבְעָה.</B> חִטָּה וּשְׂעוֹרָה וְגֶפֶן וּתְאֵנָה וְרִמּוֹן זַיִת וּתְמָרִים, דַּהֲנֵי עֲדִיפֵי הוֹאִיל וְנִשְׁתַּבְּחָה בָּהֶן אֶרֶץ יִשְׂרָאֵל: <B>מְבָרֵךְ עַל אֵיזֶה מֵהֶם שֶׁיִּרְצֶה.</B> דְּחָבִיב עָדִיף. וַהֲלָכָה כַּחֲכָמִים: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ה">פרק ו - משנה ה</h3><p dir="rtl">
<B>פָּטַר אֶת הַיַּיִן שֶׁלְּאַחַר הַמָּזוֹן.</B> הַנֵּי מִילֵי בְּשַׁבָּתוֹת וְיָמִים טוֹבִים שֶׁרְגִילִים לִקְבֹּעַ עַל הַיַּיִן לְאַחַר הַמָּזוֹן, וּכְשֶׁבֵּרַךְ עַל הַיַּיִן לִפְנֵי הַמָּזוֹן אַדַּעְתָּא דְּהָכִי בֵּרַךְ, אֲבָל בִּשְׁאָר יָמִים שֶׁאֵין רְגִילִים לִקְבֹּעַ עַצְמָן עַל הַיַּיִן שֶׁלְּאַחַר הַמָּזוֹן אֵין הַיַּיִן שֶׁלִּפְנֵי הַמָּזוֹן פּוֹטֵר הַיַּיִן שֶׁלְּאַחַר הַמָּזוֹן. וְכָל לְאַחַר הַמָּזוֹן דִתְנַן בְּמַתְנִיתִין הַיְנוּ לְאַחַר שֶׁסִּלְּקוּ יְדֵיהֶם מִן הַפַּת קֹדֶם שֶׁיְּבָרְכוּ בִּרְכַּת הַמָּזוֹן: <B>פַּרְפֶּרֶת.</B> כָּל דָּבָר שֶׁמְּלַפְּתִים בּוֹ אֶת הַפַּת כְּגוֹן בָּשָׂר וּבֵיצִים וְדָגִים קְרוּיִם פַּרְפֶּרֶת. וּפְעָמִים שֶׁהָיוּ מְבִיאִים פַּרְפְּרָאוֹת קֹדֶם סְעֻדָּה לְהַמְשִׁיךְ הָאֲכִילָה, וְחוֹזְרִים וּמְבִיאִים פַּרְפְּרָאוֹת אֲחֵרוֹת לְאַחַר הַסְּעֻדָּה אַחַר שֶׁמָּשְׁכוּ יְדֵיהֶם מִן הַפַּת: <B>מַעֲשֵׂה קְדֵרָה.</B> כְּגוֹן הָרִיפוֹת וְגֶרֶשׂ כַּרְמֶל וְקֶמַח שֶׁנִּתְבַּשֵּׁל בְּמַיִם כְּגוֹן הַלְּבִיבוֹת וְכַיּוֹצֵא בָּהֶן. וְאִית דִּמְפָרְשֵׁי פַּרְפֶּרֶת דְּמַתְנִיתִין פַּת הַצְּנוּמָה בִּקְעָרָה שֶׁאֵין בָּהּ מַרְאֵה לֶחֶם דִּמְבָרְכִים עֲלַהּ בּוֹרֵא מִינֵי מְזוֹנוֹת. וְהַשְׁתָּא נִיחָא דְאִצְטְרִיךְ לְאַשְׁמְעִינַן בֵּרַךְ עַל הַפַּרְפֶּרֶת לֹא פָטַר אֶת הַפַּת אַף עַל גַּב דְּהִיא נַמִּי מִין פַּת, אֲבָל מַעֲשֵׂה קְדֵרָה פָּטַר. וּבֵית שַׁמַּאי סָבְרֵי כְּשֵׁם שֶׁאִם בֵּרַךְ עַל הַפַּרְפֶּרֶת לֹא פָטַר אֶת הַפַּת כָּךְ לֹא פָטַר מַעֲשֵׂה קְדֵרָה. וְאֵין הֲלָכָה כְּבֵית שַׁמַּאי: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ו">פרק ו - משנה ו</h3><p dir="rtl">
<B>הָיוּ יוֹשְׁבִים.</B> בְּלֹא הֲסֵבָה, וְסִימָן הוּא שֶׁלֹּא נִתְוַעֲדוּ לֶאֱכֹל יַחַד. שֶׁרְגִילִים הָיוּ כְּשֶׁמִּתְוַעֲדִים חֲבוּרוֹת אֲנָשִׁים לֶאֱכֹל שֶׁהָיוּ מְסֻבִּים עַל הַמִּטּוֹת וְאוֹכְלִים וְשׁוֹתִים בַּהֲסֵבַת שְׂמֹאל: <B>כָּל אֶחָד מְבָרֵךְ לְעַצְמוֹ.</B> שֶׁלֹּא הָיָה לָהֶם קְבַע סְעֻדָּה בְּלֹא הֲסֵבָה. וּמִיהוּ אִם אָמְרוּ נֵיזִיל נֵיכוֹל נַהֲמָא בְּדוּכְתָּא פְּלָן, אַף עַל פִּי שֶׁלֹּא הֵסֵבּוּ כְּהֵסֵבּוּ דָּמִי, וְאֶחָד מְבָרֵךְ לְכֻלָּם, וּמִצְטָרְפִין נַמִּי לְזִמּוּן: <B>בָּא לָהֶם יַיִן בְּתוֹךְ הַמָּזוֹן כָּל אֶחָד מְבָרֵךְ לְעַצְמוֹ.</B> הוֹאִיל וְאֵין בֵּית הַבְּלִיעָה פָּנוּי וְאֵין לֵב הַמְּסֻבִּים פּוֹנֶה אֶל הַמְבָרֵךְ אֶלָּא לִבְלֹעַ מַה שֶּׁבְּפִיהֶם. אִי נַמִּי חַיְשִׁינַן שֶׁמָּא יֵחָנֵק כְּשֶׁבָּא לַעֲנוֹת אָמֵן: <B>וְהוּא אוֹמֵר עַל הַמֻּגְמָר.</B> הַמְבָרֵךְ בִּרְכַּת הַמָּזוֹן <small>(ז)</small> הוּא מְבָרֵךְ עַל הַמֻּגְמָר בּוֹרֵא עֲצֵי בְשָׂמִים. וְאַף עַל גַּב דְּאִיכָּא דְעָדִיף מִנֵּיהּ אֲפִלּוּ הָכִי כֵּיוָן דְּאַתְחִיל בַּחֲדָא עָבֵיד לְאִידָךְ: <B>מֻגְמָר.</B> רְגִילִין הָיוּ לְהָבִיא אַחַר הַסְּעֻדָּה עֲצֵי בְשָׂמִים בְּמַחְתָּה עַל הָאֵשׁ <small>(ח)</small> לְרֵיחַ טוֹב: <B>לְאַחַר הַסְּעֻדָּה.</B> לְאַחַר בִּרְכַּת הַמָּזוֹן, דְּהַשְׁתָּא לָאו מִצָּרְכֵי הַסְּעֻדָּה הוּא, אֲפִלּוּ הָכִי כֵּיוָן שֶׁהִתְחִיל בִּבְרָכוֹת אַחֲרוֹנוֹת גּוֹמְרָן: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ז">פרק ו - משנה ז</h3><p dir="rtl">
<B>מָלִיחַ.</B> כָּל דָּבָר מָלוּחַ: <B>שֶׁהַפַּת טְפֵלָה לוֹ.</B> מִי שֶׁאָכַל אֲכִילָה גַסָּה מִפֵּרוֹת מְתוּקִים בְּיוֹתֵר <small>(יא)</small> אוֹכֵל אַחֲרָיו דָּבָר מָלִיחַ לְחַתֵּךְ הַלֵּחוֹת הַנִּדְבָּקוֹת בְּגוּפוֹ מֵחֲמַת רֹב הַפֵּרוֹת, וּמִפְּנֵי שֶׁאֵינוֹ יָכוֹל לֶאֱכֹל הַמָּלִיחַ לְבַדּוֹ אוֹכֵל מִן הַפַּת עִמּוֹ. אֲבָל הַמָּלִיחַ לְבַדּוֹ עִקָּר וְהַפַּת טְפֵלָה לוֹ: <p dir="rtl">
<h3 dir="rtl" id="MZ_BRAHOT_L2, פרק ו, פרק ו משנה ח">פרק ו - משנה ח</h3><p dir="rtl">
<B>מְבָרֵךְ אַחֲרֵיהֶן שָׁלֹשׁ בְּרָכוֹת.</B> דְּכָל שֶׁהוּא מִשִּׁבְעַת הַמִּינִים מְבָרֵךְ אַחֲרָיו שָׁלֹשׁ בְּרָכוֹת, דִּסְבִירָא לֵיהּ לְרַבָּן גַּמְלִיאֵל דִּוְאָכַלְתָּ וְשָׂבָעְתָּ וּבֵרַכְתָּ לָאו אַלֶּחֶם בִּלְבָד קָאֵי אֶלָּא אַכָּל שִׁבְעַת הַמִּינִין הַמֻּזְכָּרִים לְעֵיל בַּפָּרָשָׁה. וּבְהַאי קְרָא שָׁלֹשׁ בְּרָכוֹת רְמִיזֵי, וּבֵרַכְתָּ זוֹ בִּרְכַּת הַזָּן, עַל הָאָרֶץ זוֹ בִּרְכַּת הָאָרֶץ, הַטּוֹבָה זוֹ בּוֹנֵה יְרוּשָׁלָיִם, וְכֵן הוּא אוֹמֵר <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ג)</span> הָהָר הַטּוֹב הַזֶּה: <B>וַחֲכָמִים אוֹמְרִים בְּרָכָה אַחַת.</B> מֵעֵין שָׁלֹשׁ בְּרָכוֹת, אִם עֲנָבִים תְּאֵנִים רִמּוֹנִים זֵיתִים וּתְמָרִים אָכַל, מְבָרֵךְ עַל הָעֵץ וְעַל פְּרִי הָעֵץ וְעַל אֶרֶץ חֶמְדָּה טוֹבָה וְכוּ', וְחוֹתֵם עַל הָאָרֶץ וְעַל הַפֵּרוֹת. וּבְאֶרֶץ יִשְׂרָאֵל חוֹתֵם עַל הָאָרֶץ וְעַל פֵּרוֹתֶיהָ. וּבְרָכָה זוֹ עַצְמָהּ מְבָרֵךְ עַל הַיַּיִן אֶלָּא שֶׁפּוֹתֵחַ בָּהּ עַל הַגֶּפֶן וְעַל פְּרִי הַגֶּפֶן <small>(יג)</small>. וְעַל כָּל דָּבָר הַנַּעֲשֶׂה מֵחֲמֵשֶׁת מִינֵי דָגָן, בִּמְקוֹם עַל הָעֵץ וְעַל פְּרִי הָעֵץ, אוֹמֵר עַל הַמִּחְיָה וְעַל הַכַּלְכָּלָה וְחוֹתֵם עַל הָאָרֶץ וְעַל הַמִּחְיָה: <B>אֲפִלּוּ אָכַל שֶׁלֶק.</B> שֶׁל יָרָק, וְהוּא מְזוֹנוֹ, שֶׁסּוֹמֵךְ עָלָיו לְמָזוֹן, מְבָרֵךְ שָׁלֹשׁ בְּרָכוֹת, דִּוְאָכַלְתָּ וְשָׂבָעְתָּ אַכָּל מַאי דְאָכַל קָאֵי. וַהֲלָכָה כַּחֲכָמִים שֶׁאֵין מְבָרְכִין שָׁלֹשׁ בְּרָכוֹת אֶלָּא אַלֶּחֶם, וְעַל שִׁבְעַת הַמִּינִין בְּרָכָה אַחַת מֵעֵין שָׁלֹשׁ, וְעַל כָּל שְׁאָר דְּבָרִים בּוֹרֵא נְפָשׁוֹת רַבּוֹת וְחֶסְרוֹנָן. פֵּרוּשׁ חֶסְרוֹנָן כְּמוֹ לֶחֶם וּמַיִם שֶׁאִי אֶפְשָׁר לְהִתְקַיֵּם בְּלֹא הֵם, עַל כָּל מַה שֶּׁבָּרָא לְהַחֲיוֹת בָּהֶם נֶפֶשׁ כָּל חָי, כְּלוֹמַר עַל כָּל מַה שֶּׁבָּעוֹלָם שֶׁגַּם אִם לֹא נִבְרְאוּ יְכוֹלִין הַבְּרִיּוֹת לְהִתְקַיֵּם, וְלֹא נִבְרְאוּ כִּי אִם לְתַעֲנוּג וּלְתוֹסֶפֶת טוֹבָה. וּמִפְּנֵי שֶׁיֵּשׁ בִּבְרָכָה זוֹ שְׁנֵי עִנְיָנִים הַוְיָא בְּרָכָה אֲרֻכָּה וּפוֹתַחַת בְּבָרוּךְ וְחוֹתֶמֶת בְּבָרוּךְ, כִּדְאִיתָא בַּיְרוּשַׁלְמִי שֶׁחוֹתְמִים בָּהּ בָּרוּךְ אַתָּה ה' חֵי הָעוֹלָמִים: <B>הַשּׁוֹתֶה מַיִם לִצְמָאוֹ.</B> דַּוְקָא, מְבָרֵךְ שֶׁהַכֹּל. אֲבָל הַשּׁוֹתֶה מַיִם לִבְלֹעַ מַאֲכָל שֶׁנִּתְחַב לוֹ בִּגְרוֹנוֹ וְכַיּוֹצֵא בָזֶה אֵינוֹ מְבָרֵךְ: <B>רַבִּי טַרְפוֹן אוֹמֵר בּוֹרֵא נְפָשׁוֹת רַבּוֹת.</B> מְבָרֵךְ לִפְנֵי שְׁתִיַּת הַמַּיִם. וְאֵין הֲלָכָה כְּרַבִּי טַרְפוֹן, אֶלָּא לִפְנֵיהֶם מְבָרֵךְ שֶׁהַכֹּל וּלְאַחֲרֵיהֶם בּוֹרֵא נְפָשׁוֹת רַבּוֹת: <p dir="rtl">
<h2 dir="rtl" id="MZ_BRAHOT_L2, פרק ז">פרק ז</h2><p dir="rtl">
<h3 dir="rtl" id="MZ_BRAHOT_L2, פרק ז, פרק ז משנה א">פרק ז - משנה א</h3><p dir="rtl">
<B>שְׁלֹשָׁה שֶׁאָכְלוּ.</B> לְזַמֵּן. לְהִזְדַּמֵּן יַחַד לְבָרֵךְ בִּלְשׁוֹן רַבִּים <small>(א)</small> נְבָרֵךְ שֶׁאָכַלְנוּ מִשֶּׁלּוֹ: <B>דְּמַאי.</B> פֵּרוֹת עַמֵּי הָאָרֶץ קְרוּיִם דְּמַאי, כְּלוֹמַר דָּא מַאי מְעֻשָּׂרִין הֵן אוֹ לֹא, לְפִי שֶׁהֵם חֲשׁוּדִים עַל הַמַּעַשְׂרוֹת וְאָסְרוּ חֲכָמִים לֶאֱכֹל מִפֵּרוֹתֵיהֶן עַד שֶׁיְּעַשֵּׂר. וְאִם אָכַל וְלֹא עִשֵּׂר מְבָרֵךְ עָלָיו וְלֹא הֲוֵי מִצְוָה הַבָּאָה בַּעֲבֵרָה, דְּרֹב עַמֵּי הָאָרֶץ מְעַשְּׂרִים הֵם <small>(ב)</small>: <B>שֶׁנִּטְּלָה תְרוּמָתוֹ.</B> וְאַף עַל פִּי שֶׁלֹּא נִטְּלָה מִמֶּנּוּ תְּרוּמָה גְדוֹלָה, כְּגוֹן בֶּן לֵוִי שֶׁהִקְדִּים אֶת הַכֹּהֵן וְלָקַח הַמַּעֲשֵׂר בַּשִּׁבֳּלִים קֹדֶם שֶׁנָּטַל הַכֹּהֵן תְּרוּמָה גְדוֹלָה, וְהַכֹּהֵן הָיָה לוֹ לִטֹּל תְּרוּמָה גְדוֹלָה תְּחִלָּה אֶחָד מֵחֲמִשִּׁים, דְּרַחֲמָנָא קַרְיֵיהּ רֵאשִׁית, נִמְצָא תְּרוּמָה גְדוֹלָה שֶׁל כֹּהֵן בְּתוֹךְ הַמַּעֲשֵׂר הַזֶּה אֶחָד מֵחֲמִשִּׁים שֶׁבּוֹ, לְבַד מִתְּרוּמַת מַעֲשֵׂר שֶׁעַל הַלֵּוִי לְהַפְרִישׁ תְּרוּמָה מִמַּעַשְׂרוֹ. וְאַשְׁמְעִינַן מַתְנִיתִין דְּהָכָא דְפָטוּר הַלֵּוִי מִלְּהַפְרִישׁ מִמֶּנּוּ תְּרוּמָה גְדוֹלָה דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בְּמִדְבָּר יח)</span> וַהֲרֵמּוֹתֶם מִמֶּנּוּ תְּרוּמַת ה' מַעֲשֵׂר מִן הַמַּעֲשֵׂר, מַעֲשֵׂר מִן הַמַּעֲשֵׂר אָמַרְתִּי לְךָ וְלֹא תְּרוּמָה גְדוֹלָה וּתְרוּמַת מַעֲשֵׂר מִן הַמַּעֲשֵׂר: <B>וּמַעֲשֵׂר שֵׁנִי וְהֶקְדֵּשׁ שֶׁנִּפְדּוּ.</B> כְּגוֹן שֶׁנָּתַן אֶת הַקֶּרֶן וְלֹא נָתַן אֶת הַחֹמֶשׁ, שֶׁהַבְּעָלִים מוֹסִיפִים חֹמֶשׁ. וְקָמַשְׁמַע לָן תָּנָא דְּאֵין חֹמֶשׁ מְעַכֵּב: <B>וְהַשַּׁמָּשׁ שֶׁאָכַל כַּזַּיִת.</B> דְּמַהוּ דְתֵימָא כֵּיוָן שֶׁהַשַּׁמָּשׁ אֵין לוֹ קְבִיעוּת אֶלָּא הוֹלֵךְ וּבָא אֵין מְזַמְּנִין עָלָיו, קָא מַשְׁמַע לָן. וּבְכָל הַנֵּי אַשְׁמְעִינַן דְּאַף עַל גַּב דְּדָמוּ לְאִסּוּר אֵין כָּאן בְּרָכָה בַּעֲבֵרָה: <B>וְהַכּוּתִי.</B> מִן הָעוֹבְדֵי כּוֹכָבִים שֶׁהֵבִיא מֶלֶךְ אַשּׁוּר מִכּוּתָא וּמִשְּׁאָר אֲרָצוֹת וַיֹּשֶׁב אוֹתָם בְּעָרֵי שׁוֹמְרוֹן, וְנִתְגַּיְּרוּ מֵאֵימַת הָאֲרָיוֹת שֶׁהָיוּ אוֹכְלִים בָּהֶם כַּמְּפֹרָשׁ בְּסֵפֶר מְלָכִים <span class="booklinks" onclick="sendBookLink(this)" onmouseover="setBookLinkTitle(this)">(ב יז)</span>, וְהָיוּ שׁוֹמְרִים תּוֹרָה שֶׁבִּכְתָב <small>(ג)</small>, וְכָל מִצְוָה שֶׁהֶחֱזִיקוּ בָהּ מְדַקְדְּקִים בָּהּ יוֹתֵר מִיִּשְׂרָאֵל, לְפִיכָךְ הָיוּ מַאֲמִינִים בָּהֶם בִּקְצָת הַמִּצְוֹת, עַד שֶׁבָּדְקוּ אַחֲרֵיהֶם וּמָצְאוּ לָהֶם דְּמוּת יוֹנָה בְּרֹאשׁ הַר גְּרִיזִים שֶׁהָיוּ עוֹבְדִים אוֹתָהּ, וּמֵאָז עֲשָׂאוּם כְּעוֹבְדֵי כּוֹכָבִים גְּמוּרִים לְכָל דִּבְרֵיהֶם, הִלְכָּךְ הָאִידְנָא אֵין מְזַמְּנִין עַל הַכּוּתִי: <B>אָכַל טֶבֶל.</B> דָּגָן שֶׁלֹּא נִטְּלָה מִמֶּנּוּ תְּרוּמָה וּמַעַשְׂרוֹת קָרוּי טֶבֶל. וּפֵרוּשׁ טֶבֶל טַב לֹא, וְאֵין צָרִיךְ לוֹמַר טֶבֶל דְּאוֹרַיְתָא, אֶלָּא אֲפִלּוּ טֶבֶל דְּרַבָּנָן כְּגוֹן דָּגָן שֶׁצָּמַח בְּעָצִיץ [שֶׁאֵינוֹ נָקוּב] שֶׁאֵינוֹ טֶבֶל אֶלָּא מִדְּרַבָּנָן <small>(ד)</small>, אֵין מְזַמְּנִין עָלָיו: <B>וּמַעֲשֵׂר רִאשׁוֹן שֶׁלֹּא נִטְּלָה תְרוּמָתוֹ.</B> לָאו תְּרוּמַת מַעֲשֵׂר קָאָמַר דְּהַאי טֶבֶל גָּמוּר הוּא, אֶלָּא כְּגוֹן שֶׁהִקְדִּים לֵוִי אֶת הַכֹּהֵן בַּכְּרִי לְאַחַר שֶׁנִּתְמָרַח וְהֻקְבַּע לִתְרוּמָה מִן הַתּוֹרָה <small>(ה)</small> וְנָטַל מַעֲשֵׂר רִאשׁוֹן תְּחִלָּה, וְאֶחָד מֵחֲמִשִּׁים שֶׁבּוֹ הִיא רְאוּיָה לִתְרוּמָה גְדוֹלָה לַכֹּהֵן, וְכָל זְמַן שֶׁלֹּא נָתַן מִמֶּנּוּ תְּרוּמָה גְדוֹלָה זוֹ אַף עַל פִּי שֶׁהִפְרִישׁ תְּרוּמַת מַעֲשֵׂר אֵין מְזַמְּנִין עָלָיו, וְאִם הָיָה מַקְדִּימוֹ בַּשִּׁבֳּלִים קֹדֶם שֶׁתִּתְמָרַח לֹא הָיָה צָרִיךְ לְהַפְרִישׁ תְּרוּמָה גְדוֹלָה כִּדְכָתְבִינַן לְעֵיל: <B>וּמַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ.</B> אֵין צָרִיךְ לוֹמַר שֶׁלֹּא נִפְדּוּ כְּלָל דְּהָא מִלְּתָא דִפְשִׁיטָא הִיא, אֶלָּא שֶׁנִּפְדּוּ וְלֹא נִפְדּוּ כְּהִלְכָתָן, כְּגוֹן שֶׁפָּדָה מַעֲשֵׂר שֵׁנִי בִּגְרוּטָאוֹת שֶׁל כֶּסֶף אוֹ בְמַטְבֵּעַ שֶׁאֵין עָלָיו צוּרָה, וְרַחֲמָנָא אָמַר <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים יד)</span> וְצַרְתָּ הַכֶּסֶף בְּדָבָר שֶׁיֵּשׁ בּוֹ צוּרָה. וְהֶקְדֵּשׁ שֶׁחִלְּלוֹ עַל גַּבֵּי קַרְקַע וְלֹא פְדָאוֹ בְּכֶסֶף, וְרַחֲמָנָא אָמַר וְנָתַן אֶת הַכֶּסֶף: <B>וְהַשַּׁמָּשׁ שֶׁאָכַל פָּחוֹת מִכְּזַיִת.</B> מִשְׁנָה שֶׁאֵינָהּ צְרִיכָה הִיא, אֶלָּא אַיְדִי דַהֲדָר לְרוּבָּא לְצֹרֶךְ הֲדָר נַמִּי לְהָא: <B>וְעוֹבֵד כּוֹכָבִים.</B> בְּגֵר שֶׁמָּל וְלֹא טָבַל מַיְרֵי. וְאַשְׁמְעִינַן דְּכָל כַּמָּה דְּלֹא טָבַל עוֹבֵד כּוֹכָבִים הוּא, וּלְעוֹלָם אֵינוֹ גֵּר עַד שֶׁיִּמּוֹל וְיִטְבֹּל: <p dir="rtl">
<h3 dir="rtl" id="MZ_BRAHOT_L2, פרק ז, פרק ז משנה ב">פרק ז - משנה ב</h3><p dir="rtl">
<B>וּקְטַנִּים אֵין מְזַמְּנִין עֲלֵיהֶם.</B> דַּוְקָא קְטַנִּים שֶׁאֵין יוֹדְעִים לְמִי מְבָרְכִין, אֲבָל קָטָן הַיּוֹדֵעַ לְמִי מְבָרְכִין מְזַמְּנִין עָלָיו. וְאִיכָּא מֵרַבְוָתָא דְאָמְרֵי דְּלֹא אָמְרוּ קָטָן הַיּוֹדֵעַ לְמִי מְבָרְכִין מְזַמְּנִין עָלָיו אֶלָּא בְּבֶן שְׁלֹשׁ עֶשְׂרֵה שָׁנָה וְיוֹם אֶחָד שֶׁלֹּא הֵבִיא שְׁתֵּי שְׂעָרוֹת, וְהוּא הַנִּקְרָא קָטָן פּוֹרֵח, אֲבָל בְּבָצִיר מֵהָכִי אֵין מְזַמְּנִין עָלָיו, וַאֲפִלּוּ יוֹדֵעַ לְמִי מְבָרְכִין. וּבַיְרוּשַׁלְמִי מַיְתֵי הֲלָכָה לְמַעֲשֶׂה דְּאֵין מְזַמְּנִין עַל הַקָּטָן כְּלָל עַד שֶׁיִּגְדַּל וְיָבִיא שְׁתֵּי שְׂעָרוֹת. וְנָשִׁים מְזַמְּנוֹת לְעַצְמָן וַעֲבָדִים מְזַמְּנִין לְעַצְמָן, אֲבָל נָשִׁים עִם עֲבָדִים לֹא מִשּׁוּם פְּרִיצוּתָא: <B>עַד כַּזָּיִת.</B> וְכֵן הֲלָכָה, וְלֹא כְרַבִּי יְהוּדָה דְּאָמַר עַד כַּבֵּיצָה: <p dir="rtl">
<h3 dir="rtl" id="MZ_BRAHOT_L2, פרק ז, פרק ז משנה ג">פרק ז - משנה ג</h3><p dir="rtl">
<B>בִּשְׁלֹשָׁה וְהוּא אוֹמֵר בָּרְכוּ.</B> דְּהָא בְּלָאו דִּידֵיהּ אִיכָּא זִמּוּן, וְכֵן כֻּלָּם: <B>אֶחָד עֲשָׂרָה וְאֶחָד עֲשָׂרָה רִבּוֹא.</B> הַךְ רֵישָׁא רַבִּי עֲקִיבָא הִיא, דְּאָמַר מַה מָּצִינוּ בְּבֵית הַכְּנֶסֶת מִשֶּׁהִגִּיעוּ לַעֲשָׂרָה אֵין חִלּוּק בֵּין רַבִּים לְמֻעָטִים, הָכָא נַמִּי אֵין חִלּוּק: <B>בְּמֵאָה אוֹמֵר נְבָרֵךְ לַה' אֱלהֵינוּ.</B> הַךְ סֵיפָא כֻּלָּהּ רַבִּי יוֹסֵי הַגְּלִילִי הִיא, דְּאָמַר לְפִי רֹב הַקָּהָל הֵן מְבָרְכִין שֶׁנֶּאֱמַר בְּמַקְהֵלוֹת בָּרְכוּ אֱלֹהִים. וּפְסַק הֲלָכָה, מִשְּׁלֹשָׁה וְעַד עֲשָׂרָה, וְאֵין עֲשָׂרָה בִּכְלָל, הַמְבָרֵךְ אוֹמֵר נְבָרֵךְ שֶׁאָכַלְנוּ מִשֶּׁלּוֹ וְכֻלָּן עוֹנִים בָּרוּךְ שֶׁאָכַלְנוּ מִשֶּׁלּוֹ וּבְטוּבוֹ חָיִינוּ. וַעֲשָׂרָה אוֹ מֵעֲשָׂרָה וּלְמַעְלָה הַמְבָרֵךְ אוֹמֵר נְבָרֵךְ לֵאלֹהֵינוּ שֶׁאָכַלְנוּ מִשֶּׁלּוֹ, וְכֻלָּן עוֹנִים בָּרוּךְ אֱלֹהֵינוּ שֶׁאָכַלְנוּ מִשֶּׁלּוֹ וּבְטוּבוֹ חָיִינוּ: <B>רַבִּי יִשְׁמָעֵאל אוֹמֵר בָּרְכוּ אֶת ה' הַמְבֹרָךְ.</B> וַהֲלָכָה כְּרַבִּי יִשְׁמָעֵאל: <p dir="rtl">
<h3 dir="rtl" id="MZ_BRAHOT_L2, פרק ז, פרק ז משנה ד">פרק ז - משנה ד</h3><p dir="rtl">
<B>אֵינָן רַשָּׁאִים לֵחָלֵק.</B> מִכֵּיוָן שֶׁחָלָה עֲלֵיהֶם חוֹבַת זִמּוּן: <B>וְכֵן אַרְבָּעָה וְכֵן חֲמִשָּׁה.</B> אֵין הַשְּׁלֹשָׁה מְזַמְּנִין לְעַצְמָן וְהַיָּחִיד יֵחָלֵק מֵהֶן, דְּאִיהוּ נַמִּי אִקְבַּע בְּחוֹבַת זִמּוּן: <B>שִׁשָּׁה נֶחְלָקִים.</B> כְּדֵי זִמּוּן לְכָאן וּכְדֵי זִמּוּן לְכָאן, עַד עֲשָׂרָה, אֲבָל עֲשָׂרָה אֵין נֶחְלָקִים, דְּאִתְחַיְּבוּ לְהוּ בְּזִמּוּן שֶׁיֵּשׁ בּוֹ הַזְכָּרַת הַשֵּׁם, עַד שֶׁיִּהְיוּ עֶשְׂרִים, וְאָז יֵחָלְקוּ לִשְׁתֵּי חֲבוּרוֹת אִם יִרְצוּ: <p dir="rtl">
<h3 dir="rtl" id="MZ_BRAHOT_L2, פרק ז, פרק ז משנה ה">פרק ז - משנה ה</h3><p dir="rtl">
<B>וְאִם לָאו אֵלּוּ מְזַמְּנִין לְעַצְמָן.</B> וּבִזְמַן שֶׁשַּׁמָּשׁ אֶחָד מְשַׁמֵּשׁ לִשְׁתֵּי הַחֲבוּרוֹת, אַף עַל פִּי שֶׁאֵין רוֹאִים אֵלּוּ אֶת אֵלּוּ, הַשַּׁמָּשׁ מְצָרְפָן: <B>אֵין מְבָרְכִין עַל הַיַּיִן.</B> בּוֹרֵא פְּרִי הַגָּפֶן: <B>עַד שֶׁיִּתֵּן לְתוֹכוֹ מַיִם.</B> לְפִי שֶׁהָיָה יֵינָם חָזָק מְאֹד וְלֹא הָיָה רָאוּי לִשְׁתִיָּה בְּלֹא מַיִם, הִלְכָּךְ אַכַּתִּי לֹא אִישְׁתְּנֵי לְמַעַלְיוּתָא וְלֹא זָז מִבִּרְכָתוֹ הָרִאשׁוֹנָה, וּמְבָרְכִין עָלָיו בּוֹרֵא פְּרִי הָעֵץ כַּעֲנָבִים. וְאֵין הֲלָכָה כְּרַבִּי אֱלִיעֶזֶר: <p dir="rtl">
<h2 dir="rtl" id="MZ_BRAHOT_L2, פרק ח">פרק ח</h2><p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה א">פרק ח - משנה א</h3><p dir="rtl">
<B>אֵלּוּ דְבָרִים.</B> מְבָרֵךְ עַל הַיּוֹם. בִּתְחִלָּה קִדּוּשׁ הַיּוֹם וְאַחַר כָּךְ מְבָרֵךְ עַל הַיַּיִן בּוֹרֵא פְּרִי הַגָּפֶן, שֶׁתְּחִלָּה קָדַשׁ הַיּוֹם וְאַחַר כָּךְ בָּא הַיַּיִן עַל הַשֻּׁלְחָן בִּשְׁבִיל הַיּוֹם, וּכְשֵׁם שֶׁקָּדַם לִכְנִיסָה כָּךְ קֹדֵם לִבְרָכָה <small>(א)</small>: <B>מְבָרֵךְ עַל הַיַּיִן.</B> תְּחִלָּה, וְהוּא הַדִּין לִמְקַדֵּשׁ עַל הַפַּת, שֶׁהַיַּיִן אוֹ הַפַּת גּוֹרְמִים לְקִדּוּשׁ הַיּוֹם <small>(ב)</small>, שֶׁאִם אֵין לוֹ יַיִן אוֹ פַת לֹא יְקַדֵּשׁ: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ב">פרק ח - משנה ב</h3><p dir="rtl">
<B>בֵּית שַׁמַּאי אוֹמְרִים נוֹטְלִין לַיָּדַיִם וְאַחַר כָּךְ מוֹזְגִין אֶת הַכּוֹס.</B> שֶׁאִם אַתָּה אוֹמֵר מוֹזְגִין אֶת הַכּוֹס תְּחִלָּה, גְּזֵרָה שֶׁמָּא יִטָּמְאוּ מַשְׁקִים שֶׁנָּפְלוּ בַּאֲחוֹרֵי הַכּוֹס מֵחֲמַת הַיָּדַיִם, שֶׁהַיָּדַיִם קֹדֶם נְטִילָה תּוֹרַת שֵׁנִי לְטֻמְאָה יֵשׁ לָהֶן וּמְטַמְּאִים אֶת הַמַּשְׁקִים לִהְיוֹת תְּחִלָּה, וְיַחְזְרוּ הַמַּשְׁקִים וִיטַמְּאוּ אֶת אֲחוֹרֵי הַכּוֹס, שֶׁהַמַּשְׁקִים שֶׁנִּטְמְאוּ מְטַמְּאִים כֵּלִים מִדְּרַבָּנָן <small>(ד)</small>, אֶלָּא שֶׁהֵקֵלּוּ בְּטֻמְאָה זוֹ שֶׁכְּלִי שֶׁנִּטְמְאוּ אֲחוֹרָיו בְּמַשְׁקִים טְמֵאִים לֹא נִטְמָא תּוֹכוֹ וְלֹא יָדָיו וְלֹא אָגְנוֹ, וְסָבְרֵי בֵית שַׁמַּאי אָסוּר לְהִשְׁתַּמֵּשׁ בְּכוֹס שֶׁאֲחוֹרָיו טְמֵאוֹת אַף עַל פִּי שֶׁלֹּא נִטְמָא תּוֹכוֹ, גְּזֵרָה שֶׁמָּא יִנָּתְזוּ נִצּוֹצוֹת מִתּוֹכוֹ עַל אֲחוֹרֵי הַכּוֹס וִיקַבְּלוּ הַמַּשְׁקִין טֻמְאָה מֵחֲמַת אֲחוֹרָיו וִיטַמְּאוּ אֶת הַיָּדַיִם. וְכֵיוָן דְּאָסוּר לְהִשְׁתַּמֵּשׁ בִּכְלִי שֶׁאֲחוֹרָיו טְמֵאוֹת נוֹטְלִין לַיָּדַיִם תְּחִלָּה וְאַחַר כָּךְ מוֹזְגִין אֶת הַכּוֹס, כְּדֵי שֶׁלֹּא יְקַבְּלוּ הַמַּשְׁקִים שֶׁאֲחוֹרֵי הַכְּלִי טֻמְאָה מֵחֲמַת יָדַיִם וְנִמְצְאוּ אֲחוֹרֵי הַכְּלִי טְמֵאִים מֵחֲמַת אוֹתָן מַשְׁקִים וּמִשְׁתַּמֵּשׁ בּוֹ בְּאִסּוּר. וּבֵית הִלֵּל סָבְרֵי אֵין אִסּוּר לְהִשְׁתַּמֵּשׁ בִּכְלִי שֶׁאֲחוֹרָיו טְמֵאוֹת <small>(ו)</small>, הִלְכָּךְ מוֹזְגִים אֶת הַכּוֹס תְּחִלָּה וְשׁוֹתִים אוֹתוֹ וְאַחַר כָּךְ נוֹטְלִין לַיָּדַיִם, שֶׁאִם אַתָּה אוֹמֵר נוֹטְלִין לַיָּדַיִם תְּחִלָּה וְאַחַר כָּךְ מוֹזְגִים אֶת הַכּוֹס גְּזֵרָה שֶׁמָּא יִהְיוּ אֲחוֹרֵי הַכּוֹס טְמֵאִים, שֶׁמֻּתָּר לְהִשְׁתַּמֵּשׁ בִּכְלִי שֶׁאֲחוֹרָיו טְמֵאִים, וְלֹא יִהְיוּ יָדָיו נְגוּבוֹת יָפֶה <small>(ז)</small> וִיטַמְּאוּ אֲחוֹרֵי הַכְּלִי הַמַּשְׁקִין שֶׁבְּיָדָיו, וְאוֹתָן מַשְׁקִין שֶׁנַּעֲשׂוּ תְּחִלָּה יַחְזְרוּ וִיטַמְּאוּ אֶת הַיָּדַיִם, וְנִמְצָא אוֹכֵל בְּיָדַיִם מְסוֹאָבוֹת: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ג">פרק ח - משנה ג</h3><p dir="rtl">
<B>מְקַנֵּחַ יָדָיו בַּמַּפָּה.</B> מִנְּטִילַת מַיִם רִאשׁוֹנִים, וּמַנִּיחָהּ עַל הַשֻּׁלְחָן וּמְקַנֵּחַ בָּהּ יָדָיו תָּמִיד מִזּוֹהֲמַת הַתַּבְשִׁיל, וְלֹא יַנִּיחֶנָּה עַל הַכֶּסֶת שֶׁהוּא יוֹשֵׁב בָּהּ, גְּזֵרָה שֶׁמָּא יִהְיֶה הַכֶּסֶת רִאשׁוֹן לְטֻמְאָה <small>(ח)</small> וְיִהְיֶה מַשְׁקֶה טוֹפֵחַ בַּמַּפָּה מֵחֲמַת נִגּוּב הַיָּדַיִם, וְאוֹתוֹ מַשְׁקֶה כְּשֶׁנּוֹגֵעַ בַּכֶּסֶת נַעֲשָׂה רִאשׁוֹן דִּלְעוֹלָם הַמַּשְׁקִים נַעֲשׂוֹת תְּחִלָּה, וְחוֹזֵר וּמְטַמֵּא אֶת הַיָּדַיִם כְּשֶׁמְּקַנֵּחַ בָּהּ תָּמִיד בְּתוֹךְ הַסְּעֻדָּה. אֲבָל בַּשֻּׁלְחָן לֵיכָּא לְמִגְזָר הָכִי, שֶׁאָסוּר לְהִשְׁתַּמֵּשׁ בְּשֻׁלְחָן שֶׁהוּא שֵׁנִי <small>(ט)</small> לְטֻמְאָה. וּבֵית הִלֵּל סָבְרֵי מֻתָּר לְהִשְׁתַּמֵּשׁ בְּשֻׁלְחָן שֶׁהוּא שֵׁנִי לְטֻמְאָה, הִלְכָּךְ לֹא יַנִּיחַ הַמַּפָּה עַל הַשֻּׁלְחָן שֶׁמָּא יִטַּמְּאוּ הַמַּשְׁקִים שֶׁבַּמַּפָּה מֵחֲמַת הַשֻּׁלְחָן וְיַחְזְרוּיטַמְּאוּ אֶת הָאָכֳלִים, וְאִם יַנִּיחֶנָּה עַל הַכֶּסֶת אֵין לָחוּשׁ כִּי אִם שֶׁמָּא יִטַּמְּאוּ יָדָיו, מוּטָב שֶׁיִּטַּמְּאוּ יָדַיִם שֶׁאֵין לָהֶם עִקָּר מִן הַתּוֹרָה, דְּאֵין נְטִילַת יָדַיִם לְחֻלִּין מִן הַתּוֹרָה <small>(י)</small>, וְלֹא יִטַּמְּאוּ אָכֳלִים שֶׁיֵּשׁ לָהֶם עִקָּר מִן הַתּוֹרָה, דְּרִאשׁוֹן עוֹשֶׂה שֵׁנִי בְּחֻלִּין מִן הַתּוֹרָה: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ד">פרק ח - משנה ד</h3><p dir="rtl">
<B>בֵּית שַׁמַּאי אוֹמְרִים מְכַבְּדִין אֶת הַבַּיִת.</B> מָקוֹם שֶׁאָכְלוּ שָׁם מְכַבְּדִים אוֹתוֹ מִשִּׁיּוּרֵי אָכֳלִים שֶׁנִּתְפָּרְרוּ עָלָיו וְאַחַר כָּךְ נוֹטְלִים לַיָּדַיִם מַיִם אַחֲרוֹנִים. דִּפְעָמִים שֶׁהַשַּׁמָּשׁ עַם הָאָרֶץ וּמַנִּיחַ הַפֵּרוּרִים שֶׁיֵּשׁ בָּהֶם כַּזַּיִת, וְאִם אַתָּה אוֹמֵר נוֹטְלִים לַיָּדַיִם תְּחִלָּה נִמְצָא אַתָּה מַפְסִיד אֶת הָאָכֳלִים, שֶׁמַּיִם אַחֲרוֹנִים נִתָּזִים עֲלֵיהֶם וְנִמְאָסִים. וּבֵית הִלֵּל סָבְרֵי אָסוּר לְהִשְׁתַּמֵּשׁ בְּשַׁמָּשׁ עַם הָאָרֶץ, וְשַׁמָּשׁ תַּלְמִיד חָכָם אֵינוֹ מַנִּיחַ פֵּרוּרִים שֶׁיֵּשׁ בָּהֶן כַּזַּיִת אֶלָּא מֵסִיר אוֹתָם, וְאִם נִתָּזִים הַמַּיִם עַל גַּבֵּי פֵּרוּרִים שֶׁאֵין בָּהֶם כַּזַּיִת אֵין בְּכָךְ כְּלוּם, דְּפֵרוּרִים שֶׁאֵין בָּהֶם כַּזַּיִת מֻתָּר לְאַבְּדָן בַּיָּד. וַהֲלָכָה כְּבֵית שַׁמַּאי בָּזֶה <small>(יא)</small>, שֶׁמֻּתָּר לְהִשְׁתַּמֵּשׁ בְּשַׁמָּשׁ עַם הָאָרֶץ <small>(יב)</small>: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ה">פרק ח - משנה ה</h3><p dir="rtl">
<B>נֵר וּמָזוֹן.</B> מִי שֶׁאָכַל בְּשַׁבָּת בְּמִנְחָה וְחָשְׁכָה לוֹ וַעֲדַיִן לֹא גָמַר סְעֻדָּתוֹ וְאֵין לוֹ יַיִן אֶלָּא שִׁעוּר [כּוֹס] אֶחָד. בֵּית שַׁמַּאי אוֹמְרִים נֵר וּמָזוֹן בְּשָׂמִים וְהַבְדָּלָה. דְּכֻלֵּי עַלְמָא הַבְדָּלָה בַּסּוֹף, דַּאֲפוּקֵי יוֹמָא מְאַחֲרִינַן לֵיהּ כִּי הֵיכִי דְּלֹא לֶהֱוֵי עֲלֵיהּ כְּמַשְּׂאוֹי. לֹא נֶחְלְקוּ אֶלָּא עַל הַנֵּר וְעַל הַבְּשָׂמִים, דְּבֵית שַׁמַּאי אוֹמְרִים נֵר וּמָזוֹן וְאַחַר כָּךְ בְּשָׂמִים, וּבֵית הִלֵּל אוֹמְרִים נֵר וּבְשָׂמִים כִּי הֲדָדֵי, דִּבְרָכוֹת שֶׁאָנוּ יְכוֹלִים לַעֲשׂוֹתָם דְּלֹא מֵחֲזֵי כְּמַשְּׂאוֹי כְּגוֹן נֵר וּבְשָׂמִים מְקַדְמִינַן לְהוּ לְבִרְכַּת הַמָּזוֹן: <B>בֵּית שַׁמַּאי אוֹמְרִים שֶׁבָּרָא מְאוֹר הָאֵשׁ.</B> שֶׁבָּרָא דְּמַשְׁמַע לְשֶׁעָבַר וְלֹא בּוֹרֵא דְּמַשְׁמַע לְהַבָּא. מְאוֹר הָאֵשׁ וְלֹא מְאוֹרֵי הָאֵשׁ, דַּחֲדָא נְהוֹרָא אִיכָּא בְּנוּרָא: <B>וּבֵית הִלֵּל אוֹמְרִים בּוֹרֵא.</B> נַמִּי מַשְׁמַע לְשֶׁעָבַר <small>(יד)</small>: <B>מְאוֹרֵי הָאֵשׁ.</B> שֶׁהַרְבֵּה גְּוָנִים יֵשׁ בְּשַׁלְהֶבֶת, אֲדוּמָה לְבָנָה וִירַקְרֹקֶת: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ו">פרק ח - משנה ו</h3><p dir="rtl">
<B>לֹא עַל הַנֵּר וְלֹא עַל הַבְּשָׂמִים שֶׁל עוֹבְדֵי כּוֹכָבִים.</B> נֵר מִשּׁוּם דְּלֹא שָׁבַת, שֶׁהָעוֹבֵד כּוֹכָבִים עָשָׂה מְלָאכָה לְאוֹרוֹ <small>(טו)</small>, וְקַיְמָא לָן אוֹר שֶׁלֹּא שָׁבַת אֵין מְבָרְכִין עָלָיו הוֹאִיל וְנֶעֶבְדָה בוֹ עֲבֵרָה. וּבְשָׂמִים שֶׁל עוֹבְדֵי כּוֹכָבִים, בִּבְשָׂמִים שֶׁהֵם בִּמְסִבָּה שֶׁעוֹבְדֵי כּוֹכָבִים מְסֻבִּים בָּהּ לִסְעֻדָּה מַיְרֵי. וְהָא דִתְנַן בְּסֵיפָא וְלֹא עַל הַנֵּר וְלֹא עַל הַבְּשָׂמִים שֶׁל עֲבוֹדַת כּוֹכָבִים, מַה טַּעַם קָאָמַר, מַה טַּעַם אֵין מְבָרְכִין עַל בְּשָׂמִים שֶׁל עוֹבְדֵי כּוֹכָבִים, לְפִי שֶׁסְּתָם מְסִבַּת עוֹבְדֵי כּוֹכָבִים לַעֲבוֹדַת כּוֹכָבִים וְאֵין מְבָרְכִין עַל בְּשָׂמִים שֶׁל עֲבוֹדַת כּוֹכָבִים: <B>וְלֹא עַל הַנֵּר שֶׁל מֵתִים.</B> דְּלֹא אִתְעֲבֵד לְאוֹרָה אֶלָּא לְכָבוֹד בְּעָלְמָא: <B>וְלֹא עַל בְּשָׂמִים שֶׁל מֵתִים.</B> דְּלַעֲבוּרֵי רֵיחָא <small>(טז)</small> עֲבִידֵי: <B>וְלֹא עַל נֵר וּבְשָׂמִים.</B> דַּעֲבוֹדַת כּוֹכָבִים, לְפִי שֶׁאֲסוּרִין בַּהֲנָאָה: <B>עַד שֶׁיֵּאוֹתוּ לְאוֹרוֹ.</B> שֶׁיֵּהָנוּ מֵאוֹרוֹ <small>(יז)</small>, וְלֹא שֶׁיֵּהָנוּ מַמָּשׁ אֶלָּא שֶׁקָּרוֹב לוֹ כָּל כָּךְ שֶׁיּוּכַל לֵהָנוֹת אִם יִרְצֶה: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ז">פרק ח - משנה ז</h3><p dir="rtl">
<B>שֶׁיִּתְעַכֵּל הַמָּזוֹן שֶׁבְּמֵעָיו.</B> כָּל זְמַן שֶׁאֵינוֹ רָעֵב מֵחֲמַת אוֹתָהּ הָאֲכִילָה הוּא סִימָן שֶׁלֹּא נִתְעַכֵּל הַמָּזוֹן. וְדַוְקָא בְּשָׁכַח אָמְרֵי בֵית הִלֵּל <small>(יח)</small> דְּאֵינוֹ חוֹזֵר, אֲבָל בְּמֵזִיד דִּבְרֵי הַכֹּל יַחֲזֹר לִמְקוֹמוֹ וִיבָרֵךְ: <p dir="rtl">
<h3 dir="rtl" id="MZ_BRAHOT_L2, פרק ח, פרק ח משנה ח">פרק ח - משנה ח</h3><p dir="rtl">
<B>מְבָרֵךְ עַל הַיַּיִן וְאַחַר כָּךְ מְבָרֵךְ עַל הַמָּזוֹן.</B> שֶׁאֵין בִּרְכַּת הַמָּזוֹן טְעוּנָה כּוֹס <small>(כא)</small>. וּבֵית הִלֵּל סָבְרֵי בִּרְכַּת הַמָּזוֹן טְעוּנָה כּוֹס: <B>עוֹנִין אָמֵן אַחַר יִשְׂרָאֵל הַמְבָרֵךְ.</B> וְאַף עַל פִּי שֶׁלֹּא שָׁמַע הַזְכָּרַת הַשֵּׁם אֶלָּא סוֹף הַבְּרָכָה, דְּמִסְתָמָא לַשָּׁמַיִם בֵּרַךְ: <B>אֶלָּא אִם כֵּן שָׁמַע כָּל הַבְּרָכָה.</B> שֶׁמָּא בֵּרַךְ לְהַר גְּרִיזִים: <p dir="rtl">
<h2 dir="rtl" id="MZ_BRAHOT_L2, פרק ט">פרק ט</h2><p dir="rtl">
<h3 dir="rtl" id="MZ_BRAHOT_L2, פרק ט, פרק ט משנה א">פרק ט - משנה א</h3><p dir="rtl">
<B>הָרוֹאֶה מָקוֹם שֶׁנַּעֲשׂוּ בוֹ נִסִּים.</B> כְּגוֹן מַעְבְּרוֹת יַם סוּף וְנַחֲלֵי אַרְנוֹן וּמַעְבְּרוֹת הַיַּרְדֵּן וְאֶבֶן שֶׁיָּשַׁב עָלֶיהָ מֹשֶׁה עָלָיו הַשָּׁלוֹם כְּשֶׁעָשָׂה מִלְחָמָה בַּעֲמָלֵק וְדוֹמֵיהֶן. וְאַנִּסָּא דְרַבִּים כְּגוֹן הַנֵּי דְאָמְרִינַן מְחַיְּבֵי כֻּלֵּי עַלְמָא לִבְרוּכֵי, אֲבָל אַנִּסָּא דְיָחִיד כְּגוֹן הָרוֹאֶה מָקוֹם שֶׁנַּעֲשָׂה לוֹ בוֹ נֵס אִיהוּ חַיָּב לִבְרוּכֵי בָּרוּךְ שֶׁעָשָׂה לִי נֵס בַּמָּקוֹם הַזֶּה, וּבְנוֹ וּבֶן בְּנוֹ חַיָּבִים לְבָרֵךְ בָּרוּךְ שֶׁעָשָׂה נֵס לַאֲבוֹתַי בַּמָּקוֹם הַזֶּה. וְכָל הַנֵּי בְּרָכוֹת דְּמַתְנִיתִין בָּעוּ הַזְכָּרַת שֵׁם וּמַלְכוּת, דְּכָל בְּרָכָה שֶׁאֵין בָּהּ הַזְכָּרַת הַשֵּׁם וּמַלְכוּת אֵינָהּ בְּרָכָה: <p dir="rtl">
<h3 dir="rtl" id="MZ_BRAHOT_L2, פרק ט, פרק ט משנה ב">פרק ט - משנה ב</h3><p dir="rtl">
<B>זִיקִים.</B> כּוֹכָב הַנִּרְאֶה כְּמוֹ שֶׁפּוֹתֵחַ הָרָקִיעַ וְיוֹרֶה כַּחֵץ מִמָּקוֹם לְמָקוֹם. אִי נַמִּי כּוֹכָב שֶׁנִּרְאֶה כְּמוֹ שֶׁיֵּשׁ לוֹ זָנָב אָרֹךְ <small>(ב)</small>: <B>זְוָעוֹת.</B> שֶׁהָאָרֶץ מִזְדַּעְזַעַת וְרוֹעֶשֶׁת: <B>רְעָמִים.</B> קוֹל הַנִּשְׁמָע בָּרָקִיעַ מֵעֲנָנִים שֶׁשּׁוֹפְכִים מַיִם מִזֶּה לָזֶה, כְּמָה דְתֵימָא <span class="booklinks" onclick="sendBookLink(this)" onmouseover="setBookLinkTitle(this)">(יִרְמְיָה נא)</span> לְקוֹל תִּתּוֹ הֲמוֹן מַיִם בַּשָּׁמַיִם: <B>וְעַל הָרוּחוֹת.</B> שֶׁבָּאִים בִּסְעָרָה וָזַעַף, וְאֵינָם מְצוּיוֹת אֶלָּא לִפְרָקִים: <B>בָּרוּךְ שֶׁכֹּחוֹ מָלֵא עוֹלָם.</B> וְאִי בָעֵי מְבָרֵךְ בָּרוּךְ עוֹשֵׂה מַעֲשֵׂה בְרֵאשִׁית, שֶׁכָּל אֵלּוּ מַעֲשֵׂה בְרֵאשִׁית הֵם דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קלה)</span> בְּרָקִים לַמָּטָר עָשָׂה, אֲבָל עַל הֶהָרִים וְעַל הַגְּבָעוֹת וְכוּ' אוֹמֵר עוֹשֵׂה מַעֲשֵׂה בְרֵאשִׁית דַּוְקָא, דְּלֹא מָצֵי לִבְרוּכֵי עֲלַיְהוּ שֶׁכֹּחוֹ מָלֵא עוֹלָם, שֶׁאֵינָן נִרְאִים בְּרֹב הָעוֹלָם אֶלָּא כָּל אֶחָד וְאֶחָד בִּמְקוֹמוֹ: <B>הַיָּם הַגָּדוֹל.</B> יַם אוֹקְיָנוּס שֶׁמַּקִּיף הָעוֹלָם: <B>בָּרוּךְ שֶׁעָשָׂה אֶת הַיָּם הַגָּדוֹל.</B> שֶׁמִּתּוֹךְ גָּדְלוֹ וַחֲשִׁיבוּתוֹ קוֹבֵעַ בְּרָכָה לְעַצְמוֹ: <B>לִפְרָקִים.</B> מִשְּׁלֹשִׁים יוֹם לִשְׁלֹשִׁים יוֹם: <B>עַל הַגְּשָׁמִים וְכוּ'.</B> מְבָרֵךְ הַטּוֹב וְהַמֵּטִיב, וְהוּא דְּאִית לֵיהּ אַרְעָא בְּשֻׁתָּפוּת עִם אַחֲרִינֵי <small>(ג)</small>, דְּהָכִי מַשְׁמַע הַטּוֹב וְהַמֵּטִיב, הַטּוֹב לְדִידֵיהּ וְהַמֵּטִיב לְאַחֲרִינֵי, אֲבָל כִּי לֵית לֵיהּ אַרְעָא כְּלָל אוֹמֵר מוֹדִים אֲנַחְנוּ לָךְ ה' אֱלֹהֵינוּ עַל כָּל טִפָּה וְטִפָּה שֶׁהוֹרַדְתָּ לָנוּ וְכוּ'. וְאִם יֵשׁ לוֹ קַרְקַע לְבַדּוֹ מְבָרֵךְ שֶׁהֶחֱיָנוּ: <p dir="rtl">
<h3 dir="rtl" id="MZ_BRAHOT_L2, פרק ט, פרק ט משנה ג">פרק ט - משנה ג</h3><p dir="rtl">
<B>בָּנָה בַיִת חָדָשׁ וְקָנָה כֵלִים חֲדָשִׁים.</B> בֵּין יֵשׁ לוֹ כַּיּוֹצֵא בָהֶן בֵּין אֵין לוֹ כַּיּוֹצֵא בָהֶן מְבָרֵךְ שֶׁהֶחֱיָנוּ: <B>עַל הָרָעָה מֵעֵין הַטּוֹבָה.</B> מְפָרֵשׁ בַּגְּמָרָא כְּגוֹן שֶׁצָּפוּ מַיִם עַל אַרְצוֹ וְשָׁטְפוּ תְּבוּאָתוֹ שֶׁל שָׁנָה זוֹ, אַף עַל פִּי שֶׁרִוּוּ הַמַּיִם פְּנֵי הָאֲדָמָה <small>(ה)</small> וְנַעֲשֵׂית שָׂדֵהוּ מְשֻׁבַּחַת לַשָּׁנִים הַבָּאוֹת, הַשְׁתָּא מִיהָא רָעָה הִיא וּמְבָרֵךְ דַּיַּן הָאֱמֶת: <B>וְעַל הַטּוֹבָה מֵעֵין הָרָעָה.</B> כְּגוֹן דְּאַשְׁכַּח מְצִיאָה, אַף עַל גַּב דְּרָעָה הִיא דְּאִי שָׁמַע בָּהּ מַלְכָּא חוֹבְטוֹ בְּמַכּוֹת וְיִסּוּרִין וְשָׁקִיל לַהּ מִנֵּיהּ הַשְׁתָּא מִיהָא טוֹבָה הִיא וּמְבָרֵךְ הַטּוֹב וְהַמֵּטִיב: <B>הַצּוֹעֵק לְשֶׁעָבַר.</B> הַמִּתְפַּלֵּל עַל מַה שֶּׁכְּבָר הָיָה הֲרֵי זוֹ תְּפִלַּת שָׁוְא, דְּמַאי דַהֲוָה הֲוָה: <p dir="rtl">
<h3 dir="rtl" id="MZ_BRAHOT_L2, פרק ט, פרק ט משנה ד">פרק ט - משנה ד</h3><p dir="rtl">
<B>שְׁתַּיִם בִּכְנִיסָתוֹ וּשְׁתַּיִם בִּיצִיאָתוֹ.</B> בִּכְנִיסָתוֹ אוֹמֵר שֶׁתַּכְנִיסֵנִי לִכְרַךְ זֶה לְשָׁלוֹם, נִכְנַס אוֹמֵר מוֹדֶה אֲנִי לְפָנֶיךָ שֶׁהִכְנַסְתַּנִי לִכְרַךְ זֶה לְשָׁלוֹם הֲרֵי (זֶה) שְׁתַּיִם בִּכְנִיסָתוֹ. בִּקֵּשׁ לָצֵאת אוֹמֵר שֶׁתּוֹצִיאֵנִי מִכְּרַךְ זֶה לְשָׁלוֹם, לְאַחַר שֶׁיָּצָא אוֹמֵר מוֹדֶה אֲנִי לְפָנֶיךָ שֶׁהוֹצֵאתָנִי מִכְּרַךְ זֶה לְשָׁלוֹם. וְכָל כָּךְ לָמָּה, מִפְּנֵי שֶׁצָּרִיךְ שֶׁיִּתֵּן אָדָם הוֹדָאָה לְבוֹרְאוֹ עַל מַה שֶּׁעָבַר עָלָיו מִן הַטּוֹב, וְיִתְפַּלֵּל עַל הֶעָתִיד שֶׁתָּבֹא לוֹ טוֹבָה: <p dir="rtl">
<h3 dir="rtl" id="MZ_BRAHOT_L2, פרק ט, פרק ט משנה ה">פרק ט - משנה ה</h3><p dir="rtl">
<B>חַיָּב אָדָם לְבָרֵךְ עַל הָרָעָה.</B> כְּשֶׁמְּבָרֵךְ דַּיַּן הָאֱמֶת עַל הָרָעָה, חַיָּב לְבָרֵךְ בְּשִׂמְחָה וּבְלֵב טוֹב <small>(ט)</small> כְּשֵׁם שֶׁמְּבָרֵךְ בְּשִׂמְחָה הַטּוֹב וְהַמֵּטִיב עַל הַטּוֹבָה: <B>דָּבָר אַחֵר בְּכָל מְאֹדֶךָ.</B> בְּכָל מִדּוֹת הַמְדוּדוֹת לְךָ, בֵּין מִדָּה טוֹבָה בֵּין מִדַּת פֻּרְעָנוּת: <B>לֹא יָקֵל אָדָם רֹאשׁוֹ.</B> לֹא יִנְהַג קַלּוּת רֹאשׁ: <B>כְּנֶגֶד שַׁעַר הַמִּזְרָח.</B> חוּץ לְהַר הַבַּיִת אֲשֶׁר בַּחוֹמָה הַנְּמוּכָה אֲשֶׁר לְרַגְלֵי הַבַּיִת לַמִּזְרָח, לְפִי שֶׁהוּא מְכֻוָּן, שֶׁכָּל הַשְּׁעָרִים מְכֻוָּנִים זֶה כְּנֶגֶד זֶה, שַׁעַר מִזְרָח, שַׁעַר עֶזְרַת נָשִׁים וְשַׁעַר עֶזְרַת יִשְׂרָאֵל, וּפֶתַח הָאוּלָם וְהַהֵיכָל וּבֵית קֹדֶשׁ הַקָּדָשִׁים בִּימֵי בַּיִת רִאשׁוֹן <small>(יב)</small>: <B>בַּאֲפוּנְדָּתוֹ.</B> אֵזוֹר חָלוּל שֶׁנּוֹתְנִים בּוֹ מָעוֹת. פֵּרוּשׁ אַחֵר בֶּגֶד שֶׁלּוֹבֵשׁ עַל בְּשָׂרוֹ לְקַבֵּל הַזֵּעָה שֶׁלֹּא לְטַנֵּף שְׁאָר בְּגָדִים, וּגְנַאי לָאָדָם לָצֵאת בְּאוֹתוֹ בֶּגֶד לְבַדּוֹ: <B>קַפַּנְדַּרְיָא.</B> לִכָּנֵס בְּפֶתַח זֶה וְלָצֵאת בְּפֶתַח שֶׁכְּנֶגְדּוֹ כְּדֵי לְקַצֵּר הִלּוּכוֹ דֶּרֶךְ שָׁם. וּלְשׁוֹן קַפַּנְדַּרְיָא אַדְּמַקִּיפְנָא דָּרֵי אֵעוֹל בְּהָא, כְּלוֹמַר בְּעוֹד שֶׁאֲנִי צָרִיךְ לְהַקִּיף שׁוּרוֹת שֶׁל בָּתִּים אֲקַצֵּר מַהֲלָכִי וְאֶכָּנֵס דֶּרֶךְ כָּאן: <B>וּרְקִיקָה.</B> אֲסוּרָה בְּהַר הַבַּיִת: <B>מִקַּל וָחֹמֶר.</B> מִמִּנְעָל, וּמַה מִּנְעָל שֶׁאֵינוֹ דֶּרֶךְ בִּזָּיוֹן <small>(יג)</small> אָסוּר, רְקִיקָה שֶׁהִיא דֶּרֶךְ בִּזָּיוֹן לֹא כָּל שֶׁכֵּן: <B>כָּל חוֹתְמֵי בְּרָכוֹת שֶׁבַּמִּקְדָּשׁ.</B> הַמְבָרֵךְ אוֹמֵר בְּסוֹף כָּל בְּרָכָה בָּרוּךְ ה' אֱלֹהֵי יִשְׂרָאֵל מִן הָעוֹלָם וְעַד הָעוֹלָם חוֹנֵן הַדָּעַת וְכֵן בְּכֻלָּם, וְהָעוֹנִין אוֹמְרִים בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד. שֶׁאֵין עוֹנִין אָמֵן אַחַר כָּל בְּרָכָה שֶׁבַּמִּקְדָּשׁ, דִּכְתִיב בְּעֶזְרָא <span class="booklinks" onclick="sendBookLink(this)" onmouseover="setBookLinkTitle(this)">(נְחֶמְיָה ט)</span> קוּמוּ בָּרְכוּ אֶת ה' אֱלֹהֵיכֶם מִן הָעוֹלָם עַד הָעוֹלָם, וְאוֹמֵר אַחַר כָּךְ וִיבָרְכוּ שֵׁם כְּבוֹדֶךָ, כְּלוֹמַר שֶׁעוֹנִים בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד. וְאַשְׁמְעִינַן הָכָא דִּבְמִקְדָּשׁ רִאשׁוֹן לֹא הָיוּ אוֹמְרִים אֶלָּא בָּרוּךְ אֱלֹהֵי יִשְׂרָאֵל מִן הָעוֹלָם וְלֹא יוֹתֵר וְלֹא הָיוּ אוֹמְרִים וְעַד הָעוֹלָם: <B>מִשֶּׁקִּלְקְלוּ הַמִּינִים.</B> שֶׁאֵין מַאֲמִינִים בִּתְחִיַּת הַמֵּתִים וְאָמְרוּ אֵין עוֹלָם אֶלָּא זֶה, הִתְקִינוּ עֶזְרָא וּבֵית דִּינוֹ שֶׁיְּהוּ אוֹמְרִים מִן הָעוֹלָם וְעַד הָעוֹלָם לוֹמַר שֶׁשְּׁנֵי עוֹלָמוֹת יֵשׁ, הָעוֹלָם הַזֶּה וְהָעוֹלָם הַבָּא, לְהוֹצִיא מִלֵּב הַמִּינִים שֶׁכּוֹפְרִים בִּתְחִיַּת הַמֵּתִים: <B>שֶׁיְּהֵא אָדָם שׁוֹאֵל בִּשְׁלוֹם חֲבֵרוֹ בַּשֵּׁם.</B> בִּשְׁמוֹ שֶׁל הַקָּדוֹשׁ בָּרוּךְ הוּא, וְלֹא אָמְרִינַן מְזַלְזֵל הוּא בִּכְבוֹדוֹ שֶׁל מָקוֹם בִּשְׁבִיל כְּבוֹד הַבְּרִיּוֹת לְהוֹצִיא שֵׁם שָׁמַיִם עָלָיו, וְלָמְדוּ מִבֹּעַז שֶׁאָמַר לַקּוֹצְרִים ה' עִמָּכֶם, וְכִי תֵימָא בֹּעַז מִדַּעְתֵּיהּ דְּנַפְשֵׁיהּ קָעָבַד וְלֹא גָמְרִינַן מִנֵּיהּ, תָּא שְׁמַע מִן הַמַּלְאָךְ שֶׁאָמַר לְגִדְעוֹן ה' עִמְּךָ גִּבּוֹר הֶחָיִל, וְכִי תֵימָא לֹא שָׁאַל הַמַּלְאָךְ בִּשְׁלוֹם גִּדְעוֹן, וְלֹא בֵּרְכוֹ, אֶלָּא בִּשְׁלִיחוּתוֹ שֶׁל מָקוֹם הוֹדִיעוֹ שֶׁהַשְּׁכִינָה עִמּוֹ, וְלֹא גָמְרִינַן מִנֵּיהּ, תָּא שְׁמַע וְאוֹמֵר אַל תָּבוּז כִּי זָקְנָה אִמֶּךָ, אַל תָּבוּז אֶת בֹּעַז <small>(יד)</small> לוֹמַר שֶׁמִּדַּעְתּוֹ עָשָׂה אֶלָּא לְמַד מִזִּקְנֵי אֻמָּתְךָ, כִּי יֵשׁ לוֹ עַל מִי לְהִסָּמֵךְ, שֶׁנֶּאֱמַר עֵת לַעֲשׂוֹת לַה' הֵפֵרוּ תוֹרָתֶךָ: <B>רַבִּי נָתָן אוֹמֵר הֵפֵרוּ תוֹרָתֶךָ.</B> פְּעָמִים שֶׁמְּבַטְּלִים <small>(טו)</small> דִּבְרֵי תוֹרָה כְּדֵי לַעֲשׂוֹת לַה', אַף זֶה הַמִּתְכַּוֵּן לִשְׁאֹל בִּשְׁלוֹם חֲבֵרוֹ, וְזֶהוּ רְצוֹנוֹ שֶׁל מָקוֹם, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים לד)</span> בַּקֵּשׁ שָׁלוֹם וְרָדְפֵהוּ, מֻתָּר לְהָפֵר תּוֹרָה וְלַעֲשׂוֹת דָּבָר הַנִּרְאֶה אָסוּר: <p dir="rtl">
