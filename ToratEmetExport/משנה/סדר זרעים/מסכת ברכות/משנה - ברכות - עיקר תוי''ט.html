
<h2 dir="rtl" id="MZ_BRAHOT_L3, פרק א">פרק א</h2><p dir="rtl">
<h3 dir="rtl" id="MZ_BRAHOT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <b>מֵאֵימָתַי כוּ'.</b> תַּנָּא אַקְּרָא קָאֵי דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ו)</span> בְּשָׁכְבְּךָ וּבְקוּמֶךָ, מִשָּׁם לָמַד שֶׁחוֹבָה עַל אָדָם לִקְרוֹת שְׁמַע בָּעֶרֶב וּבַבֹּקֶר. וְשָׁאַל עַכְשָׁיו מֵאֵימָתַי זְמַנּוֹ. וּמִדִּכְתִיב בְּשָׁכְבְּךָ בְּרֵישָׁא, הִקְדִּים שֶׁל עַרְבִית. גְּמָרָא: <small>(ב)</small> דְּהַקְּרָא וְאַחַר יֹאכַל מִן הַקָּדָשִׁים מוֹקְמִינַן לֵיהּ בִּתְרוּמָה בִּיבָמוֹת דַּף ע"ד. וְהָכִי מַשְׁמַע קְרָא, עַד שֶׁיִּטְהַר הָרָקִיעַ מִן הָאוֹר וְהַיְנוּ כְּשֶׁיֵּצְאוּ כּוֹכָבִים. הָרַ"מ: <small>(ג)</small> <B> בִּתְרוּמָתָן.</B> כְּלוֹמַר שֶׁמּוּכֶנֶת לִפְנֵיהֶם וּכְלוּם חָסֵר כִּי אִם לֶאֱכֹל. תּוֹסְפוֹת יוֹם טוֹב: <small>(ד)</small> מִשְׁמְרוֹת עֲבוֹדָה שֶׁל מַלְאָכִים, וְשִׁיר שֶׁלָּהֶם נֶחְלָק לִשְׁלֹשָׁה חֲלָקִים, רִאשׁוֹנָה לְכַת אַחַת וְכוּ'. רַשִׁ"י: <small>(ה)</small> <B> עַמּוּד הַשָּׁחַר.</B> יֵשׁ רְגִילִין לְפוֹתְרוֹ כּוֹכַב הַשַּׁחַר. וְכֵן כָּתַב הָרְדַ"ק בְּמִזְמוֹר אַיֶּלֶת הַשַּׁחַר שֶׁיֵּשׁ מְפָרְשִׁים אַיֶּלֶת שֵׁם לְכוֹכַב הַשַּׁחַר. וְעַיֵּן תּוֹסְפוֹת יוֹם טוֹב: <small>(ו)</small> כְּלוֹמַר בְּפֵרוּשׁ בְּשָׁכְבְּךָ כְּוָתִי סְבִירָא לְהוּ דְּפֵרוּשׁוֹ כָּל הַלַּיְלָה, וּדְלֹא כְּרַבִּי אֱלִיעֶזֶר, וְהָא דְקָאָמְרֵי כוּ' שֶׁהֵם עָשׂוּ סְיָג וּבְהָא פְּלִיגֵי עָלַי, וְאִם כֵּן בַּסְּיָג אֵין הֲלָכָה כְּרַבָּן גַּמְלִיאֵל כוּ', וְלֹא כָתְבוּ הֲלָכָה כְּרַבָּן גַּמְלִיאֵל אֶלָּא עַל עִקַּר דִּין תּוֹרָה. תּוֹסְפוֹת יוֹם טוֹב: <small>(ז)</small>  וְאַף עַל גַּב דְּפַשְׁטֵיהּ דִקְרָא בְּכָל עוֹלָה כְּתִיב וְלֹא דַוְקָא בְּעוֹלַת תָּמִיד. וּבְרֵישׁ פֶּרֶק ו' דִּפְסָחִים מוּכָח דְּכָל אֵמוּרֵי קָדָשִׁים דִּינַן כָּל הַלַּיְלָה, אֶלָּא נָקְטֵי מִלְּתָא פְּסִיקָא. תּוֹסְפוֹת יוֹם טוֹב: <small>(ח)</small> שֶׁכֵּן רְגִילוּת הַמִּשְׁנָיוֹת לִשְׁנוֹת בְּקִצּוּר מַה שֶּׁכָּתוּב בְּפֵרוּשׁ בַּתּוֹרָה:<p dir="rtl">
<h3 dir="rtl" id="MZ_BRAHOT_L3, פרק א, פרק א משנה ב">פרק א - משנה ב</h3><p dir="rtl">
<small>(ט)</small> <b>וְגוֹמְרָהּ כוּ'.</b> כְּדֵי שֶׁיִּסְמוֹךְ גְּאֻלָּה לִתְפִלָּה, שֶׁזָּכַר הָרַ"ב בְּמִשְׁנָה ה' פֶּרֶק ג': <small>(י)</small> <B> הָנֵץ הַחַמָּה.</B> הוּא מִלְּשׁוֹן הַכָּתוּב הֵנֵצוּ הָרִמּוֹנִים <span class="booklinks" onclick="sendBookLink(this)" onmouseover="setBookLinkTitle(this)">(שִׁיר הַשִּׁירִים ו)</span>, כְּלוֹמַר עַד שָׁעָה שֶׁהַחַמָּה מַתְחֶלֶת לִזְרֹחַ בְּרָאשֵׁי הֶהָרִים. הָרִ"י: <small>(יא)</small> וְאַף עַל גַּב דְּבִפְרָקִים י"ד וְי"ח דְּשַׁבָּת פָּסְקוּ דְּלֹא כְּרַבִּי שִׁמְעוֹן [דְּאָמַר כָּל בְּנֵי יִשְׂרָאֵל מְלָכִים הֵן]. הָכָא שָׁאנֵי, דְּהוֹאִיל וַעֲדַיִן זְמַן קִימָה לְמִקְצָת, יוֹצֵא בְּדִיעֲבַד. הָרִ"י:<p dir="rtl">
<h3 dir="rtl" id="MZ_BRAHOT_L3, פרק א, פרק א משנה ג">פרק א - משנה ג</h3><p dir="rtl">
<small>(יב)</small> <B> שֶׁבְּנֵי אָדָם עוֹמְדִין.</B> בֵּית הִלֵּל מְבִיאִין רְאָיָה מִפָּסוּק וּבְלֶכְתְּךָ בַדֶּרֶךְ, כְּלוֹמַר כְּפִי שֶׁיִּזְדַּמֵּן לָאָדָם, שֶׁלֹּא יִתְכַּוֵּן לֹא בִשְׁכִיבָה וְלֹא בְקִימָה. וּבֵית שַׁמַּאי אוֹמְרִים שֶׁלֹּא בָא וּבְלֶכְתְּךָ בַדֶּרֶךְ אֶלָּא לְלַמְּדֵנוּ שֶׁכָּל הָעוֹסֵק בְּמִצְוָה פָּטוּר מִקְּרִיאַת שְׁמַע, כְּלוֹמַר שֶׁכָּל זְמַן שֶׁתִּהְיֶה מְהַלֵּךְ בַּדֶּרֶךְ וְאֵינְךָ עוֹסֵק בְּמִצְוָה אַתָּה חַיָּב בִּקְרִיאַת שְׁמַע, אֲבָל כְּשֶׁתַּעֲסֹק בְּמִצְוָה כוּ'. וּלְכָךְ אָמְרֵי בֵּית הִלֵּל דְּאִם כֵּן הוּא מְבֹאָר שֶׁבְּלֶכְתּוֹ בַּדֶּרֶךְ קוֹרֵא קְרִיאַת שְׁמַע. הָרַמְבַּ"ם:<p dir="rtl">
<h3 dir="rtl" id="MZ_BRAHOT_L3, פרק א, פרק א משנה ד">פרק א - משנה ד</h3><p dir="rtl">
<small>(יג)</small> <B> בַּשַּׁחַר.</B> הָכָא דְמַיְרֵי בִּבְרָכוֹת דְּלֹא כְתִיבֵי בַּקְּרָא, נִיחָא לֵיהּ לְמִנְקָט בְּרֵישָׁא דְשַׁחַר, כִּדְאַשְׁכְּחָן בְּתָמִיד דְּנָקִיט בֹּקֶר תְּחִלָּה, אֲבָל בְּרֵישׁ פִּרְקִין דְּמַיְרֵי בִּקְרִיאַת שְׁמַע דְּקָאֵי אַקְּרָא נָקִיט בְּרֵישָׁא דְעַרְבִית. תּוֹסְפוֹת יוֹם טוֹב: <small>(יד)</small> <B> וּשְׁתַּיִם לְאַחֲרֶיהָ.</B> שֶׁבַע בְּרָכוֹת הַלָּלוּ עַל שֵׁם שֶׁבַע בַּיּוֹם הִלַּלְתִּיךָ <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קיט)</span>. רַשִׁ"י בְּשֵׁם הַיְרוּשַׁלְמִי. וְיִרְאוּ עֵינֵינוּ לֹא חָשִׁיב, דְּתַקָּנָה אַחֶרֶת הִיא. תּוֹסָפוֹת: <small>(טו)</small> לְפֵרוּשׁוֹ הָכִי פֵּרוּשׁוֹ. לְהַאֲרִיךְ, לִפְתֹּחַ. אֵינוֹ רַשַּׁאי לְקַצֵּר, שֶׁלֹּא לִפְתֹּחַ. לְקַצֵּר, שֶׁלֹּא לִפְתֹּחַ. אֵינוֹ רַשַּׁאי לְהַאֲרִיךְ, לִפְתֹּחַ. וַהֲדָר תָּנֵי לַחְתֹּם. וְהַכֶּסֶף מִשְׁנֶה בְּשֵׁם הָרַמְבַּ"ם מְפָרֵשׁ, לְהַאֲרִיךְ, לְהַתְחִיל וְלַחְתֹּם כוּ'. לְקַצֵּר, כְּלוֹמַר שֶׁלֹּא לְהַתְחִיל בְּבָרוּךְ אוֹ שֶׁלֹּא לַחְתֹּם כוּ':<p dir="rtl">
<h3 dir="rtl" id="MZ_BRAHOT_L3, פרק א, פרק א משנה ה">פרק א - משנה ה</h3><p dir="rtl">
<small>(טז)</small> צָרִיךְ לוֹמַר דְּלִרְבוּתָא קָאָמַר וְלֹא זָכִיתִי כוּ', כְּלוֹמַר אַף עַל פִּי שֶׁהָיָה חָכָם מֻפְלָג וְרָאוּי לִנְשִׂיאוּת מִצַּד חָכְמָתוֹ שֶׁהֲרֵי זָכָה לְנֵס, אֲפִלּוּ הָכִי לֹא זָכִיתִי כוּ': <small>(יז)</small> כִּדְאִיתָא בַּגְּמָרָא, בּוֹ בַיּוֹם שֶׁנִּתְמַנָּה לֹא הָיְתָה הֲלָכָה שֶׁהָיְתָה תְּלוּיָה בְּבֵית הַמִּדְרָשׁ שֶׁלֹּא פֵּרְשׁוּהָ: <small>(יח)</small> <b>שֶׁנֶּאֱמַר לְמַעַן תִּזְכֹּר</b>. וּמִפְּנֵי שֶׁפָּרָשַׁת צִיצִית שְׁגוּרָה בְּפִי כֹּל מִפְּנֵי קְרִיאָתָהּ בַּיּוֹם בַּעֲבוּר מִצְוַת צִיצִית שֶׁבָּהּ, הִלְכָּךְ הִנְהִיגוּ לִקְרוֹתָהּ בַּלַּיְלָה לָצֵאת בָּהּ הַזְכָּרַת יְצִיאַת מִצְרַיִם בַּלַּיְלָה. תּוֹסְפוֹת יוֹם טוֹב:<p dir="rtl">
<h2 dir="rtl" id="MZ_BRAHOT_L3, פרק ב">פרק ב</h2><p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה א">פרק ב - משנה א</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(א)</small> וְהוֹאִיל וּבַקְּרָא לֹא כְתִיב וְיַצִּיב, נִרְאֶה דְבֵין אֱמֶת לִוְיַצִּיב רַשַּׁאי לְהַפְסִיק, וְכֵן כָּתוּב בְּשֻׁלְחָן עָרוּךְ סִימָן ס"ו. וְהַתַּנָּא דְּנָקַט וְיַצִּיב, אַשִּׁגְרַת לָשׁוֹן וּלְסִימָן בְּעָלְמָא נָקִיט. תּוֹסְפוֹת יוֹם טוֹב. תוי''ט: <small>(ב)</small> <B> לָמָּה קָדְמָה שְׁמַע.</B> וְאִם תֹּאמַר תֵּיפּוֹק לֵיהּ דְּקָדְמָה בַּתּוֹרָה. וְיֵשׁ לוֹמַר דְּהָכִי קָאָמַר לָמָּה קָדְמָה אַף לְפָרָשַׁת צִיצִית דְּקָדְמָה לְכֻלָּן, אֶלָּא אָמְרִינַן אֵין מֻקְדָּם וּמְאֻחָר בַּתּוֹרָה, אִם כֵּן הָיָה לָנוּ לְהַקְדִּים וְהָיָה שֶׁהִיא מְדַבֶּרֶת בִּלְשׁוֹן רַבִּים. תּוֹסָפוֹת. וּמִדְּמְשַׁנֵי מִשּׁוּם שֶׁיְּקַבֵּל עֹל כוּ', פָּרֵיךְ לֵיהּ דְּאִם כֵּן תַּקְדִּים וַיֹּאמֶר, שֶׁיֵּשׁ בָּהּ גַּם כֵּן מֵעֵין קַבָּלַת עֹל כוּ' דִּכְתִיב אֲנִי ה' אֱלֹהֵיכֶם וְלִהְיוֹת לָכֶם לֵאלֹהִים:<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ג)</small> כְּלוֹמַר כֵּיוָן דְּבִלְשׁוֹן שְׁמִיעָה הוֹצִיא הַכָּתוּב, שְׁמַע מִנָּהּ שֶׁצָּרִיךְ שֶׁיַּשְׁמִיעַ לְאָזְנָיו, וּכְאִלּוּ כְּתִיב הַשְׁמַע: <small>(ד)</small> <b>וְלֹא דִקְדֵּק</b>. וְלִמַּדְתֶּם, שֶׁיִּהְיֶה לִמּוּדְךָ תָּם, לִתֵּן רֶוַח בֵּין הַדְּבֵקִים. גְּמָרָא: <small>(ה)</small> וּלְעוֹלָם בְּכָל הָאוֹתִיּוֹת יֵשׁ לְדַקְדֵּק: <small>(ו)</small> וְרַבִּי יְהוֹשֻׁעַ לֹא קָפִּיד אֶלָּא לְכַתְּחִלָּה: <small>(ז)</small> מִשּׁוּם שֶׁצָּרִיךְ לְהַפְסִיק בֵּין לְעוֹלָם וָעֶד לִוְאָהַבְתָּ. אִם כֵּן זֶהוּ הֶפְסֵק הָרִאשׁוֹן שֶׁצָּרִיךְ לַחֲזֹר לוֹ. וּמֵאַחַר שֶּׁבָּרוּר לוֹ שֶׁכְּבָר קָרָא פָּרָשָׁה אַחַת מִקְּרִיאַת שְׁמַע, אִי אֶפְשָׁר שֶׁלֹּא קָרָא עַד לְעוֹלָם וָעֶד, וּלְכָךְ אֵינוֹ צָרִיךְ לְהַתְחִיל מִתְּחִלַּת שְׁמַע. בֵּית יוֹסֵף: <small>(ח)</small> וְגַם אֵינוֹ יוֹדֵעַ אִם קָרָא כְּלוּם מֵהַפֶּרֶק, אֲבָל מַה שֶּׁבָּרִי לוֹ שֶׁקָּרָא אֵינוֹ צָרִיךְ שֶׁיִּקְרָא עוֹד: <small>(ט)</small> הָכִי אִיתָא בַּגְּמָרָא, אֲבָל בֵּין וּקְשַׁרְתָּם לְוּקְשַׁרְתֶּם אֵין לִטְעוֹת דְקַמָּא קָמָץ וְטַעֲמוֹ מַאֲרִיךְ, וְתִנְיָן פָּתוּחַ וְטַעֲמוֹ אַזְלָא:<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ד">פרק ב - משנה ד</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(י)</small> <b>בַּלַּיְלָה.</b> מִדְּלֹא תָּנֵי מִלַּיְלָה כוּ', יֵשׁ לוֹמַר דְּדַוְקָא בַּלֵּילוֹת פָּטוּר, אֲבָל בַּיּוֹם חַיָּב, דְּמַסִּיחַ דַּעְתּוֹ, אַךְ יֵשׁ לוֹמַר דִּלְכָךְ נָקִיט בַּלַּיְלָה, לְפִי שֶׁמִּן הַסְּתָם בַּלַּיְלָה הָרִאשׁוֹן הוּא בּוֹעֵל, וְאִי לֹא, פָּטוּר עַד מוֹצָאֵי שַׁבָּת: <small>(יא)</small>  וְהָרַמְבַּ"ם פֵּרֵשׁ מִשּׁוּם מִצְוַת פְּרִיָּה וּרְבִיָּה. וּבְאַלְמָנָה אֵין טִרְדָּא עִם הַמִּצְוָה, מַה שֶּׁאֵין כֵּן בִּבְתוּלָה אִיתְנְהוּ טְרָדוֹת בִּתְרֵי גַּוְנֵי כְּמוֹ שֶׁכָּתַב הָרַ"ב: <small>(יב)</small> לְשׁוֹן הֶעָרוּךְ, לִבּוֹ קָרוֹב לָהּ, כְּמוֹ כָּל לְשׁוֹן גַּסּוּת שֶׁבַּתַּלְמוּד. וְלַפֵּרוּשׁ הָאֶחָד כְּשֶׁלִּבּוֹ קָרוֹב לָהּ יִמְחֹל לָהּ אַף אִם לֹא יִמְצָאֶנָּה בְּתוּלָה כוּ', וְלַפֵּרוּשׁ הַשֵּׁנִי כְּשֶׁהוּא קָרוֹב לָהּ יִשְׁהֶה בִּבְעִילָתוֹ וְלֹא יֵבוֹשׁ כְּדֵי שֶׁלֹּא יֵעָשֶׂה כְּרוּת שָׁפְכָה. וְהָעִקָּר בְּעֵינַי שֶׁהוּא לְשׁוֹן גַּסּוּת הָרוּחַ. תּוֹסְפוֹת יוֹם טוֹב: <small>(יג)</small> <B> מַעֲשֶׂה כוּ'.</B> לָאו מַעֲשֶׂה לִסְתֹּר הוּא, דְּקָא מַשְׁמַע לָן אִם אָדָם גָּדוֹל הוּא וּבָטוּחַ בְּעַצְמוֹ שֶׁיּוּכַל לְהִתְכַּוֵּן וְהוּא רָאוּי לִטֹּל כוּ', הָרְשׁוּת בְּיָדוֹ. תּוֹסָפוֹת:<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(יד)</small> <B> רָחַץ.</B> בְּמַיִם חַמִּים. הָרַמְבַּ"ם. וְזֶה אָסוּר אֲפִלּוּ בְּמִקְצַת גּוּפוֹ: <small>(טו)</small> מִמִּלַּת צִנַּת שֶׁלֶג <span class="booklinks" onclick="sendBookLink(this)" onmouseover="setBookLinkTitle(this)">(מִשְׁלֵי כה)</span>. וְנֶחְלַף בְּסָמֶ"ךְ, מִפְּנֵי שֶׁהֵם מִמּוֹצָא אֶחָד מֵהַשִּׁנַּיִם:<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ז">פרק ב - משנה ז</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(טז)</small> <B> הַשֵּׁם.</B> שֵׁם טוֹב שֶׁהוּא מְדַקְדֵּק בְּמִצְוֹת:<p dir="rtl">
<h2 dir="rtl" id="MZ_BRAHOT_L3, פרק ג">פרק ג</h2><p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> מִקְּרִיאַת שְׁמַע כוּ'.</B> וְהוּא הַדִּין דְּפָטוּר מִכָּל שְׁאָר הַמִּצְוֹת, אֶלָּא דְתָנָא אֵלּוּ שֶׁהֵן חֲמוּרוֹת שֶׁיֵּשׁ בָּהֶן קַבָּלַת עֹל מַלְכוּת שָׁמַיִם, וְכִדְאָמְרִינַן בַּגְּמָרָא, הָרוֹצֶה לְקַבֵּל עֹל כוּ', מֵנִיחַ תְּפִלִּין וְקוֹרֵא קְרִיאַת שְׁמַע וּמִתְפַּלֵּל. הָרִ"י: <small>(ב)</small> וְאֵין לוֹמַר דְּאַכָּתֵי גּוֹמֵל חֶסֶד הוּא דְּיֵשׁ לוֹ גַּם כֵּן דִּין הָעוֹסֵק בְּמִצְוָה שֶׁיֵּשׁ בּוֹ טִרְדָּא דְּפָטוּר. דְּיֵשׁ לְחַלֵּק בֵּין תַּנְחוּמִים שֶׁיֵּשׁ לוֹ עֵסֶק לְנַחֵם, מַה שֶּׁאֵין כֵּן הַלְּוָיָה שֶּׁאֵין לוֹ עֵסֶק רַק שֶׁהוֹלֵךְ וְלֹא מִקְרֵי טִרְדָּא. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ג)</small> וּבַגְּמָרָא, אֲפִלּוּ פָּסוּק אֶחָד, וְטַעֲמָא דְפָסוּק רִאשׁוֹן מִקְרֵי פֶּרֶק כְּמוֹ שֶׁכָּתוּב בְּפֶרֶק ב' מִשְׁנָה ג' לְעֵיל: <small>(ד)</small> <b>לֹא יַתְחִילוּ.</b> דְּתַנְחוּמֵי אֲבֵלִים מִדְּאוֹרַיְתָא, דְּבִכְלַל גּוֹמֵל חֶסֶד הוּא שֶׁהוּא מִן הַתּוֹרָה, כִּדְאָמְרִינַן וְהוֹדַעְתָּ לָהֶם אֶת הַדֶּרֶךְ <span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת יח)</span> זוֹ גְּמִילוּת חֲסָדִים, וְהָעוֹסֵק כוּ'. הָרִ"י:<p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ה)</small> <B> וַעֲבָדִים.</B> בִּגְמָרָא חֲגִיגָה דַּף ד' גָּמְרִינַן לָהּ לָהּ, וּפֵרֵשׁ רַשִׁ"י דִבְאִשָּׁה כְּתִיב וְכָתַב לָהּ, וּבְשִׁפְחָה כְּתִיב אוֹ חֻפְשָׁה לֹא נִתַּן לָהּ: <small>(ו)</small> וְטַעֲמָא, דִּתְפִלִּין אִתַּקְּשׁוּ בְּפָרָשָׁה רִאשׁוֹנָה לְתַלְמוּד תּוֹרָה דִּכְתִיב וְשִׁנַּנְתָּם וּקְשַׁרְתָּם, וְכֵן בַּשְּׁנִיָּה וְהָיוּ לְטוֹטָפוֹת וְלִמַּדְתֶּם. וְאִלּוּ לִמְזוּזָה הִפְסִיק בֵּינֵיהֶם בַּשְּׁנִיָּה בְּתַלְמוּד תּוֹרָה. קִדּוּשִׁין דַּף ל"ד: <small>(ז)</small>  דִּכְתִיב לְמַעַן יִרְבּוּ יְמֵיכֶם, גַּבְרֵי בָּעֵי חַיֵּי נָשֵׁי לֹא בָעֵי חַיֵּי. גְּמָרָא שָׁם:<p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(ח)</small> <B> מְבָרֵךְ.</B> כְּלוֹמַר מְהַרְהֵר לְאַחֲרָיו. הָרִ"י: <small>(ט)</small> <B> מְבָרֵךְ וְכוּ.</B> רְצוֹנוֹ לוֹמַר בַּפֶּה. וּפָלֵיג בְּתַרְתֵּי. הָרִ"י:<p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(י)</small> כְּלוֹמַר פְּתִיחָתָהּ וַחֲתִימָתָהּ בִּלְבָד. וְהַשְׁתָּא שָׁלֹשׁ מַחֲלוֹקוֹת בַּדָּבָר. קְרִיאַת שְׁמַע דְּמִדְּאוֹרַיְתָא יְהַרְהֵר וַאֲפִלּוּ לֹא הִתְחִיל, וְאֵין לוֹ לְקַצֵּר רַק יְהַרְהֵר. וּתְפִלָּה מִדְּרַבָּנָן לֹא יַתְחִיל, וְאִם הִתְחִיל יְקַצֵּר, דְּהֵם שֶׁתִּקְּנוּ תְּפִלָּה אָמְרוּ שֶׁיְּקַצֵּר. וּבְרָכוֹת קְרִיאַת שְׁמַע דְּמִדְּרַבָּנָן וְאֵינָן רַחֲמֵי כִּתְפִלָּה, מַשְׁמַע שֶׁאַף אִם הִתְחִיל יַפְסִיק. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_BRAHOT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(יא)</small> <B> שִׁכְבַת זֶרַע.</B> שֶׁעַל יְדֵי שֶׁתִּטְמָא לֹא יִהְיוּ נִשְׁמָעוֹת לְבַעֲלֵיהֶן וְתִתְקַיֵּם שֶׁלֹּא יִהְיוּ מְצוּיִם כוּ': <small>(יב)</small> <B> וְהַמְשַׁמֶּשֶׁת.</B> טְמֵאָה אַף בְּלֹא פְּלִיטָה, הָרַמְבַּ"ם מִטַּעַם דִּלְעֵיל. וְעוֹד דְּכָל דְּתָקּוּן כְּעֵין דְּאוֹרַיְתָא תָּקּוּן כוּ'. תּוֹסְפוֹת יוֹם טוֹב: <small>(יג)</small> <B> וְרַבִּי יְהוּדָה פּוֹטֵר.</B> לִדְבָרָיו דְּתַנָּא קַמָּא קָאָמַר דִּלְדִידֵיהּ לֹא נִתְקְנָה תַּקָּנַת עֶזְרָא לֹא לִקְרִיאַת שְׁמַע וְלֹא לְבִרְכוֹתֶיהָ כְּדִלְעֵיל בְּמִשְׁנָה ד'. אִי נַמִּי בְּתַלְמוּד תּוֹרָה מַיְרֵי דְּמוֹדֶה בָהּ רַבִּי יְהוּדָה שֶׁאֵין לוֹ לְהוֹצִיא בִשְׂפָתָיו מִפְּנֵי שֶׁמִּתּוֹךְ הַדִּבּוּר יַעֲמִיק בָּהֶם. תּוֹסְפוֹת יוֹם טוֹב:<p dir="rtl">
<h2 dir="rtl" id="MZ_BRAHOT_L3, פרק ד">פרק ד</h2><p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> הַמִּנְחָה.</B> הָרַמְבַּ"ן בְּפָרָשַׁת בֹּא כָּתַב שֶׁמִּנְחָה מִלְּשׁוֹן מְנוּחַת הַשֶּׁמֶשׁ וְהִשָּׁקֵט אוֹרוֹ הַגָּדוֹל כְּדִמְתַרְגְּמִינַן לְמַנַּח יוֹמָא, וְהֵן מִנְחָה גְּדוֹלָה וּמִנְחָה קְטַנָּה שֶׁהִזְכִּירוּ חֲכָמִים: <small>(ב)</small> <B> עַד הָעֶרֶב.</B> שֶׁכֵּן תָּמִיד שֶׁל בֵּין הָעַרְבַּיִם קָרֵב וְהוֹלֵךְ עַד הָעֶרֶב. וְרַבִּי יְהוּדָה סָבַר שֶׁקָּרֵב וְהוֹלֵךְ עַד פְּלַג הַמִּנְחָה: <small>(ג)</small> <B> כָּל הַיּוֹם.</B> דִּתְחִלָּתָהּ מִיָּד אַחַר תָּמִיד שֶׁל שַׁחַר, מַה שֶּׁאֵין כֵּן מִנְחָה דִּתְחִלָּתָהּ לְאַחַר שֵׁשׁ וּמֶחֱצָה כִּדְאִיתָא רֵישׁ פֶּרֶק ה' דִּפְסָחִים. וּמִכָּל מָקוֹם כֵּיוָן דְּמִנְחָה תָּדִיר הִקְדִּימָהּ מַתְנִיתִין: <small>(ד)</small> <B> שֶׁבַע שָׁעוֹת.</B> הַתּוֹסָפוֹת לֹא גָרְסֵי לַהּ וְהֵעִידוּ שֶׁהִיא רַק בְּרַיְתָא, וְרַבִּי לֹא שְׁנָאָהּ בְּמַתְנִיתִין דְּלֹא סְבִירָא לֵיהּ כְּוָתֵיהּ, אֲבָל בְּשֶׁל שַׁחַר סְבִירָא לֵיהּ כְּוָתֵיהּ:<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ה)</small> אֲבָל הַכִּשָּׁלוֹן בִּדְבַר הֲלָכָה לֹא חָשִׁיב לֵיהּ רָעָה כֵּיוָן שֶׁחֲבֵרָיו רַבּוּ עָלָיו וַהֲרֵי הֲלָכָה כְּרַבִּים וְלֹא יָבֹא מִזֶּה שׁוּם כִּשָּׁלוֹן. אֲבָל רַשִׁ"י חָשִׁיב בְּתַרְתֵּי: <small>(ו)</small> וְלֹא אָמְרִינַן מֶה הָיָה אוֹמֵר, דְּהָיָה סִפּוּר לְמַה שֶּׁאָמַר רַבִּי נְחוּנְיָא בֶּן הַקָּנֶה, וְאָז יִהְיֶה רְשׁוּת בְּיָדֵינוּ, אֲבָל אָמַר מַה הוּא אוֹמֵר, רְצוֹנוֹ לוֹמַר כְּשֶׁיִּכְנֹס לְבֵית הַכְּנֶסֶת מַה חַיָּב לוֹמַר. הָרַמְבַּ"ם:<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ז)</small> <B> שְׁמֹנֶה עֶשְׂרֵה.</B> וְאַף עַל פִּי שֶׁהֵן תְּשַׁע עֶשְׂרֵה, בִּרְכַּת הַמִּינִים בְּיַבְנֶה תִּקְּנוּהָ לְאַחַר זְמָן בִּימֵי רַבָּן גַּמְלִיאֵל, וְאֵלּוּ שְׁמֹנֶה עֶשְׂרֵה הֵם שֶׁאַנְשֵׁי כְּנֶסֶת הַגְּדוֹלָה תִּקְּנוּם: <small>(ח)</small> כְּגוֹן אַתָּה חוֹנֵן לְאָדָם דַּעַת בָּרוּךְ אַתָּה ה' חוֹנֵן הַדָּעַת, סְלַח לָנוּ אָבִינוּ, בָּרוּךְ אַתָּה ה' חַנּוּן הַמַּרְבֶּה לִסְלֹחַ, וְכֵן כֻּלָּם, חוּץ מִשָּׁלֹשׁ רִאשׁוֹנוֹת וְשָׁלֹשׁ אַחֲרוֹנוֹת שֶׁלֹּא יוֹסִיף וְלֹא יִגְרַע בָּהֶם. הָרַמְבַּ"ם: <small>(ט)</small>  וּבְסוֹף פֶּרֶק דִּלְקַמָּן פֵּרֵשׁ סְדוּרָה בְּפִי בִּמְרוּצָה. וּבֶעָרוּךְ מְפָרֵשׁ מִלְּשׁוֹן נִבְלָתָם לְמַאֲכָל שֶׁתַּרְגּוּמוֹ [נִבְלְתָא] מְשַׁגְרָא לְמֵיכָל:<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ד">פרק ד - משנה ד</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(י)</small> וְלֹא תֵימָא נֶגֶד יְרוּשָׁלַיִם לְחוּד, אֶלָּא כְּנֶגֶד יְרוּשָׁלַיִם וּכְנֶגֶד בֵּית הַמִּקְדָּשׁ וּכְנֶגֶד בֵּית קָדְשֵׁי קָדָשִׁים: <small>(יא)</small> אַגַּב רָהִיטָא לֹא דָק דַּהֲוָה לֵיהּ לְמֵימַר וְהִתְפַּלְּלוּ אֵלֶיךָ דֶּרֶךְ הָעִיר <span class="booklinks" onclick="sendBookLink(this)" onmouseover="setBookLinkTitle(this)">(מְלָכִים א ח)</span>, וְהַךְ קְרָא דְּדֶרֶךְ אַרְצָם קָאֵי לְהָעוֹמְדִים בְּחוּץ לָאָרֶץ. וּמִיהוּ פֵּרֵשׁ רַשִׁ"י בְּמַתְנִיתִין לְצַד יְרוּשָׁלַיִם מִשּׁוּם דְּתַנָּא בְּאֶרֶץ יִשְׂרָאֵל קָאֵי. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יב)</small> <B> הָיָה יוֹשֵׁב וְכוּ'.</B> וְלֹא תְנַן יַחֲזִיר אֶת פָּנָיו. דַּאֲפִלּוּ לַעֲמֹד אֵינוֹ צָרִיךְ, אֶלָּא יוֹשֵׁב וּמִתְפַּלֵּל, דִּבְקָרוֹן אִי אֶפְשָׁר לַעֲמֹד מִפְּנֵי שֶׁמִּתְנוֹעֵעַ לְכָאן וּלְכָאן, וְהַךְ טַעֲמָא שַׁיָּךְ נַמִּי בִּסְפִינָה. טוּר וּבֵית יוֹסֵף סִימָן צ"ד:<p dir="rtl">
<h3 dir="rtl" id="MZ_BRAHOT_L3, פרק ד, פרק ד משנה ז">פרק ד - משנה ז</h3><p dir="rtl">
<small>(יג)</small> <B> בְּחֶבֶר עִיר.</B> דִּסְבִירָא לֵיהּ דְּכֵיוָן שֶׁאֵין בָּהּ אֶלָּא שֶׁבַח, שֶׁאֵין בָּהּ תַּחֲנוּנִים כְּמוֹ בִּשְׁמֹנֶה עֶשְׂרֵה, וְגַם אֵין אָנוּ מִתְפַּלְּלִים אוֹתָהּ כְּנֶגֶד תַּחֲנוּנִים שֶׁל חֹל כְּמוֹ שֶׁמִּתְפַּלְּלִים תְּפִלַּת יוֹצֵר אוֹ תְּפִלַּת מִנְחָה, דַּי שֶׁהַצִּבּוּר בִּלְבָד יִתְפַּלְּלוּ אוֹתָהּ. הָרִ"י:<p dir="rtl">
<h2 dir="rtl" id="MZ_BRAHOT_L3, פרק ה">פרק ה</h2><p dir="rtl">
<h3 dir="rtl" id="MZ_BRAHOT_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> <B> וְכֹבֶד רֹאשׁ.</B> דֶּרֶךְ מָשָׁל הוּא, כְּלוֹמַר מִפְּנֵי שֶׁרֹאשׁוֹ הוּא עִקַּר כָּל הָאֵבָרִים, וּכְשֶׁמַּכְבִּיד אוֹתוֹ עָלָיו כָּל הָאֵבָרִים נִכְנָעִים וְיוֹשֵׁב בְּהַכְנָעָה. הָרִ"י: <small>(ב)</small> <B> שָׁעָה אַחַת.</B> אַף עַל פִּי שֶׁבְּהַרְבֵּה מְקוֹמוֹת כְּשֶׁאוֹמֵר שָׁעָה אֵינוֹ רוֹצֶה לוֹמַר שָׁעָה דַּוְקָא אֶלָּא זְמָן מֻעָט. הָכָא אֵינוֹ כֵן, אֶלָּא שָׁעָה מַמָּשׁ, וּמוּכָח מֵהַגְּמָרָא. הָרִ"י: <small>(ג)</small> <B> לַמָּקוֹם.</B> שֶׁתִּהְיֶה כַּוָּנָתָם כֻּלָּהּ בְּרוֹמְמוּת הַמָּקוֹם בִּלְבָד, וְאֵין הַפֵּרוּשׁ שֶׁיְּכַוְּנוּ לַאֲמִירַת הַתְּפִלָּה, דְּמַאי קָאָמַר לַמָּקוֹם, לַתְּפִלָּה הֲוָה לֵיהּ לְמֵימַר. הָרִ"י: <small>(ד)</small> <B> לֹא יַפְסִיק.</B> בְּדִבּוּר, דְּאִלּוּ הֲלִיכָה לֹא מָצִינוּ בְּשׁוּם מָקוֹם שֶׁנִּקְרָא הֶפְסֵק. הָרִ"י:<p dir="rtl">
<h3 dir="rtl" id="MZ_BRAHOT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ה)</small> וּכְתִיב בּוֹרֵא קְצוֹת הָאָרֶץ כוּ' אֵין חֵקֶר <span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה מ)</span>, וּכְתִיב מֵכִין הָרִים בְּכֹחוֹ נֶאְזָר בִּגְבוּרָה <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים סה)</span>. גְּמָרָא רֵישׁ תַּעֲנִית: <small>(ו)</small> <B> בִּתְחִיַּת הַמֵּתִים.</B> דְּתַנְיָא וּלְעָבְדוֹ בְּכָל לְבַבְכֶם <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים יא)</span>, אֵיזוֹהִי עֲבוֹדָה שֶׁבַּלֵּב הֱוֵי אוֹמֵר זוֹ תְּפִלָּה, וּכְתִיב בַּתְרֵיהּ וְנָתַתִּי מְטַר אַרְצְכֶם. גְּמָרָא פֶּרֶק קַמָּא דְתַעֲנִית וּדְתִקְּנוּ בִּתְחִיַּת הַמֵּתִים שֶׁכְּמוֹ שֶׁתְּחִיַּת הַמֵּתִים חַיִּים לָעוֹלָם כָּךְ יְרִידַת גְּשָׁמִים חַיִּים לָעוֹלָם. הָרִ"י. וְהַיְנוּ דְאָמְרִינַן בַּגְּמָרָא שֶׁשְּׁקוּלָה כִּתְחִיַּת הַמֵּתִים: <small>(ז)</small> <B> בְּהוֹדָאָה.</B> פֵּרוּשׁ קֹדֶם שֶׁיַּחְתֹּם בִּרְכַּת מוֹדִים, וְטַעֲמוֹ מִפְּנֵי שֶׁמּוֹדֶה לַשֵּׁם שֶׁזִּכָּה אוֹתוֹ לְהָבִין וּלְהַשְׂכִּיל בֵּין קֹדֶשׁ לְחֹל. הָרַמְבַּ"ם:<p dir="rtl">
<h3 dir="rtl" id="MZ_BRAHOT_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ח)</small> וְזֶה לְשׁוֹן רַשִׁ"י, הָאוֹמֵר בִּתְפִלָּתוֹ. וְטַעֲמַיְהוּ דַּוְקָא בִּתְפִלָּה שֶׁכְּשֶׁאוֹמֵר בִּתְפִלָּה מַחְלִיט אֶת הַדָּבָר וּלְהָכִי מְשַׁתְּקִין אוֹתוֹ. מַה שֶּׁאֵין כֵּן דֶּרֶךְ דְּרַשׁ אוֹ פְּשַׁט כוּ'. תּוֹסְפוֹת יוֹם טוֹב: <small>(ט)</small> וְאֵין הַדָּבָר כֵּן, שֶׁאִלּוּ הָיָה דֶּרֶךְ רַחֲמָנוּת לֹא צִוָּה לִשְׁחֹט חַיָּה אוֹ עוֹף כְּלָל, אֲבָל הִיא מִצְוָה מְקֻבֶּלֶת אֵין לָהּ טַעַם. הָרַמְבַּ"ם:<p dir="rtl">
<h3 dir="rtl" id="MZ_BRAHOT_L3, פרק ה, פרק ה משנה ד">פרק ה - משנה ד</h3><p dir="rtl">
<small>(י)</small> <B> וְאִם הַבְטָחָתוֹ.</B> וְהַטַּעַם כְּדֵי שֶׁלֹּא תִתְבַּטֵּל נְשִׂיאַת כַּפַּיִם, אֲבָל אִם יֵשׁ שָׁם כֹּהֵן אַחֵר שֶׁיִּשָּׂא אֶת כַּפָּיו לֹא יִשָּׂא שְׁלִיחַ צִבּוּר אֶת יָדָיו וַאֲפִלּוּ אִם הַבְטָחָתוֹ. הַגָּהוֹת מַיְמוֹנִי. וְעַיֵּן שָׁם:<p dir="rtl">
<h3 dir="rtl" id="MZ_BRAHOT_L3, פרק ה, פרק ה משנה ה">פרק ה - משנה ה</h3><p dir="rtl">
<small>(יא)</small> <B> שֶׁשְּׁלוּחוֹ שֶׁל אָדָם כְּמוֹתוֹ.</B> וְיָלְפִינַן לַהּ מִדִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(שְׁמוֹת יב)</span> וְשָׁחֲטוּ אוֹתוֹ כָּל קְהַל עֲדַת יִשְׂרָאֵל, דְּוַדַּאי לֹא הָיוּ שׁוֹחֲטִין כָּל יִשְׂרָאֵל, אֶלָּא שְׁלוּחוֹ שֶׁל אָדָם כְּמוֹתוֹ. גְּמָרָא:<p dir="rtl">
<h2 dir="rtl" id="MZ_BRAHOT_L3, פרק ו">פרק ו</h2><p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B> כֵּיצַד מְבָרְכִין.</B> דִּסְבָרָא שֶׁמְּבָרְכִין, כְּדֵי שֶׁלֹּא יֵהָנֶה מֵעוֹלָם הַזֶּה בְּלֹא בְּרָכָה. תּוֹסָפוֹת. וְהָרִ"י כָּתַב דְּקָאֵי אַדִּתְנַן בְּפֶרֶק קַמָּא לַחְתֹּם וְשֶׁלֹּא לַחְתֹּם, אֶלָּא שֶׁקֹּדֶם לָזֶה הֻצְרַךְ לִגְמֹר וּלְפָרֵשׁ כָּל דִּינֵי קְרִיאַת שְׁמַע [וּבִרְכוֹתֶיהָ וְהַתְּפִלָּה]: <small>(ב)</small> <B> בּוֹרֵא פְּרִי הָעֵץ.</B> וְהִנִּיחַ תְּחִלַּת כָּל בְּרָכָה מִפְּנֵי שֶׁהוּא דָּבָר מִשְׁתַּתֵּף בְּכָל הַבְּרָכוֹת, רוֹצֶה לוֹמַר בָּרוּךְ אַתָּה ה' אֱלֹקֵינוּ מֶלֶךְ הָעוֹלָם. הָרַמְבַּ"ם: <small>(ג)</small> דִּכְתִיב וְיַיִן יְשַׂמַּח לְבַב אֱנוֹשׁ <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים קד)</span>, וְעוֹד אִי שָׁתֵי פּוּרְתָּא סָעִיד נַמִּי. וּבְפַת, דִּכְתִיב וְלֶחֶם לְבַב אֱנוֹשׁ יִסְעָד. גְּמָרָא:<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ד)</small> <B> יָצָא.</B> בַּגְּמָרָא אָמְרִינַן סְבִירָא לֵיהּ דְּעִקַּר אִילָן אַרְעָא הִיא, כְּלוֹמַר הַכֹּל הוּא מֵהָאָרֶץ. בַּיְרוּשַׁלְמִי מְבֹאָר דְּדִבְרֵי הַכֹּל הִיא, דְּפֵרוֹת הָאִילָן בִּכְלַל פְּרִי הָאֲדָמָה וְאֵין פְּרִי הָאֲדָמָה בִּכְלַל פְּרִי הָעֵץ. תּוֹסְפוֹת יוֹם טוֹב: <small>(ה)</small> <B> לֹא יָצָא.</B> דְּסַלְקָא דַעְתָּךְ אֲמֵינָא הוֹאִיל וְאָמְרִינַן חִטָּה מִין אִילָן הוּא לְבָרֵךְ עָלֶיהָ בּוֹרֵא פְּרִי הָעֵץ, קָא מַשְׁמַע לָן. גְּמָרָא:<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ו)</small> וַאֲפִלּוּ גּוֹבַאי שֶׁלֹּא נִפְסַד טַעֲמוֹ, כֵּיוָן שֶׁמַּזִּיק לָעוֹלָם וְאוֹכֵל הַתְּבוּאָה אֵין מְבָרְכִין עָלָיו. וְיֵשׁ מְפָרְשִׁים דְּלֹא קָאֵי אֶלָּא אַחֹמֶץ וְנוֹבְלוֹת לְבָד שֶׁהָיוּ טוֹבִים מִתְּחִלָּה וְנִפְסְדוּ, אֲבָל גּוֹבַאי כֵּיוָן שֶׁעוֹמֵד טַעֲמוֹ בּוֹ לֹא הֲוֵי מִין קְלָלָה. הָרִ"י:<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ד">פרק ו - משנה ד</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ה">פרק ו - משנה ה</h3><p dir="rtl">
אין פירוש למשנה זו<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ו">פרק ו - משנה ו</h3><p dir="rtl">
<small>(ז)</small> וּלְרַשִׁ"י מְדֻיָּק לִישְׁנָא דִּוְהוּא, דְּאַדְּסָלִיק מִנֵּיהּ קָאֵי שֶׁהוּא הַמְבָרֵךְ עַל הַיַּיִן שֶׁלְּאַחַר הַמָּזוֹן. וְעַיֵּן תּוֹסְפוֹת יוֹם טוֹב: <small>(ח)</small> בְּמִשְׁנָה ו' פֶּרֶק ב' דְּבֵיצָה כָּתְבוּ לְבוֹנָה עַל גַּבֵּי גֶחָלִים. וְזֶה עִקָּר, שֶׁהֲרֵי עַל הָאֵשׁ אֵין הֶבֶל תִּמְרָתָן עוֹלֶה יָפֶה לְפִי שֶׁמִּתְאַכְּלִין מִיָּד, אֶלָּא עַל גַּבֵּי גֶחָלִים מִתַּמְּרִין וְעוֹלִין. וּלְכָךְ נִקְרָא מֻגְמָר שֶׁתַּרְגּוּם גֶּחָלִים גּוּמְרִין. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ז">פרק ו - משנה ז</h3><p dir="rtl">
<small>(ט)</small> <B> מָלִיחַ בַּתְּחִלָּה.</B> נִרְאֶה לִי לְדַקְדֵּק מִמִּלַּת בַּתְּחִלָּה לַאֲפוּקֵי אִם אוֹכֵל הַטָּפֵל בִּתְחִלָּה שֶׁאֵינוֹ רַשַּׁאי שֶׁיִּסְמֹךְ עַל הַבְּרָכָה שֶׁיְּבָרֵךְ עַל הַמָּלִיחַ שֶׁיֹּאכַל אַחַר כָּךְ, שֶׁאִם כֵּן נִמְצָא שֶׁנֶּהֱנֶה מִן הַטָּפֵל כְּשֶׁלֹּא בֵּרַךְ עֲדַיִן. תּוֹסְפוֹת יוֹם טוֹב וְעַיֵּן שָׁם: <small>(י)</small> <B> טְפֵלָה לוֹ.</B> וְאַף עַל גַּב דְּשׁ דְּפַת פּוֹטֵר אֶת הַפַּרְפֶּרֶת. אִיצְטְרִיךְ לְאַשְׁמְעִינַן דִּפְעָמִים דְּפַת טָפֵל. תּוֹסָפוֹת: <small>(יא)</small> דַּוְקָא בְּכִי הָא וְלֹא בְּעִנְיָן אַחֵר, וְכֵן כָּתַב הָרַמְבַּ"ם. וְכָתְבוּ הַתּוֹסָפוֹת וְאִם תֹּאמַר פֵּרוֹת הֲוֵי עִקָּר וּמָלִיחַ טָפֵל וּלְבָרֵךְ עַל הַפֵּרוֹת וְלִפְטוֹר כֻּלְּהוּ. וְיֵשׁ לוֹמַר דְּמַיְרֵי שֶׁלֹּא אָכַל הַפֵּרוֹת בְּאוֹתוֹ מַעֲמָד. אִי נַמִּי בְּשָׁעָה שֶׁאָכַל הַפֵּרוֹת לֹא הָיָה שָׁם עֲדַיִן מָלִיחַ וּפַת דְּלֹא הָיָה יוֹדֵעַ שֶׁיַּחֲלֹשׁ לִבּוֹ מֵחֲמַת מְתִיקוּת:<p dir="rtl">
<h3 dir="rtl" id="MZ_BRAHOT_L3, פרק ו, פרק ו משנה ח">פרק ו - משנה ח</h3><p dir="rtl">
<small>(יב)</small> <B> בְּרָכָה אַחַת.</B> דִּסְבִירָא לֵיהּ אֶרֶץ אֲשֶׁר לֹא בְמִסְכֵּנוּת הִפְסִיק הָעִנְיָן. גְּמָרָא: <small>(יג)</small> וְלֹא פֵּרֵשׁ הַחֲתִימָה בְּבִרְכַּת הַיַּיִן. מִשּׁוּם דִּסְבִירָא לֵיהּ כְּמוֹ שֶׁכָּתְבוּ הַתּוֹסָפוֹת דִּבְכֻלָּן חוֹתְמִין עַל הָאָרֶץ וְעַל הַפֵּרוֹת. תּוֹסְפוֹת יוֹם טוֹב:<p dir="rtl">
<h2 dir="rtl" id="MZ_BRAHOT_L3, פרק ז">פרק ז</h2><p dir="rtl">
<h3 dir="rtl" id="MZ_BRAHOT_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(תְּהִלִּים לד)</span> גַּדְּלוּ לַה' אִתִּי. אִי נַמִּי <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים לב)</span> כִּי שֵׁם ה' אֶקְרָא הָבוּ גֹדֶל לֵאלֹהֵינוּ. גְּמָרָא: <small>(ב)</small> כְּלוֹמַר וּלְהָכִי מַאֲכִילִין אֶת הָעֲנִיִּים דְּמַאי, וּמִשּׁוּם הָכִי חָזֵי לֵיהּ וְלֹא הֲוֵי אֲכִילָה בַּעֲבֵרָה, דְּאִי בָעֵי מַפְקִיר לְנִכְסֵיהּ וְחָזוּ לֵיהּ. גְּמָרָא: <small>(ג)</small> וְאַף עַל גַּב דְּהַכָּתוּב צוֹוֵחַ <span class="booklinks" onclick="sendBookLink(this)" onmouseover="setBookLinkTitle(this)">(מְלָכִים ב יז)</span> אֶת ה' הָיוּ יְרֵאִים וְאֶת אֱלֹהֵיהֶם הָיוּ עוֹבְדִים, בְּאֹרֶךְ הַיָּמִים לָמְדוּ תּוֹרָה וְקִבְּלוּהָ עַל פְּשׁוּטָהּ. הָרַמְבַּ"ם: <small>(ד)</small> דְּמִן הַתּוֹרָה אֵינוֹ חַיָּב אֶלָּא דּוּמְיָא דְהַיּוֹצֵא הַשָּׂדֶה. הָרִ"י: <small>(ה)</small> וּכְתִיב גַּבֵּי לְוִיִּם מִכֹּל מַעַשְׂרוֹתֵיכֶם תָּרִימוּ תְּרוּמָה. כָּל צַד תְּרוּמָה שֶׁבּוֹ תָּרִימוּ. וְהָכָא אִידְגָן וְחָלָה עָלָיו רְשׁוּת כֹּהֵן דִּכְתִיב גַּבֵּיהּ רֵאשִׁית דְּגָנְךָ. גְּמָרָא. וּבְעוֹדוֹ בַשִּׁבֳּלִים דְּלֹא אִידְגָן לֹא חָלָה עָלָיו רְשׁוּת כֹּהֵן וּפָטוּר הַלֵּוִי כְּדִלְעֵיל, וּמִשּׁוּם הָכִי הָכָא דְּחָל עָלָיו כְּבָר חִיּוּב תְּרוּמָה גְדוֹלָה כְּשֶׁעֲדַיִן לֹא נִטְּלָה. אַף עַל גַּב דִּתְרוּמַת מַעֲשֵׂר נִטְּלָה קָרֵי לֵיהּ לֹא נִטְּלָה תְּרוּמָתוֹ. וּלְעֵיל דְּלֹא חָל חִיּוּבָא, כְּשֶׁנִּטְּלָה תְּרוּמַת מַעֲשֵׂר קָרֵי לֵיהּ נִטְּלָה תְּרוּמָתוֹ אַף עַל גַּב דְּהַתְּרוּמָה גְדוֹלָה לֹא נִטְּלָה. הָרִ"י: <small>(ו)</small> <B> אֵין מְזַמְּנִין.</B> אִיכָּא מֵרַבְוָתָא דְסָבְרֵי דְּדַוְקָא נָקִיט מְזַמְּנִים. דְּאִלּוּ בִּרְכַּת הַנֶּהֱנִין מְבָרֵךְ דְּהָא נֶהֱנֶה. וְאִיכָּא דְסָבְרֵי דְּאַף בִּרְכַּת הַנֶּהֱנִין אֵין מְבָרֵךְ, מִשּׁוּם דִּכְתִיב וּבוֹצֵעַ בֵּרֵךְ נִאֵץ ה':<p dir="rtl">
<h3 dir="rtl" id="MZ_BRAHOT_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ז)</small> <B> נָשִׁים.</B> וַאֲפִלּוּ עִם בַּעֲלֵיהֶן לֹא, מִשּׁוּם דְּאֵין חֶבְרָתָן נָאָה. הָרִ"י בְּשֵׁם רַשִׁ"י: <small>(ח)</small> <B> וַעֲבָדִים.</B> בַּגְּמָרָא מְפָרֵשׁ מִשּׁוּם פְּרִיצוּתָא, דַּעֲבָדִים שְׁטוּפֵי זִמָּה הֵן, וַחֲשׁוּדִים עִם הָאֲנָשִׁים כָּל שֶׁכֵּן עִם הַנָּשִׁים. הָרִ"י: <small>(ט)</small> <B> עַד כַּזַּיִת.</B> מְפָרֵשׁ בַּגְּמָרָא, וְאָכַלְתָּ זוֹ אֲכִילָה, וְשָׂבָעְתָּ זוֹ שְׁתִיָּה, וַאֲכִילָה בְּכַזַּיִת. וְרַבִּי יְהוּדָה סְבִירָא לֵיהּ וְאָכַלְתָּ וְשָׂבָעְתָּ אֲכִילָה שֶׁיֵּשׁ בּוֹ שְׂבִיעָה וְאֵיזֶה זוֹ כַּבֵּיצָה. וְאַף עַל גַּב דִּקְרָא בְּבִרְכַּת הַמָּזוֹן בְּעָלְמָא בְּלֹא זִמּוּן, כָּתְבוּ הַתּוֹסָפוֹת דְּאֵין הָכִי נַמִּי דְּהוּא הַדִּין בִּרְכַּת הַמָּזוֹן בְּלֹא זִמּוּן, וּרְבוּתָא אַשְׁמְעִינַן דַּאֲפִלּוּ עַל כַּזַּיִת מְזַמְּנִין:<p dir="rtl">
<h3 dir="rtl" id="MZ_BRAHOT_L3, פרק ז, פרק ז משנה ג">פרק ז - משנה ג</h3><p dir="rtl">
<small>(י)</small> <B> לֵאלֹהֵינוּ.</B> הַתּוֹסָפוֹת וְהָרִ"י כָּתְבוּ דְּלֹא גָרְסִינַן בְּלָמֶ"ד, דִּבְשִׁיר וְהוֹדָאָה כְּתִיב שִׁירוּ לַה' הוֹדוּ לַה', אֲבָל בִּבְרָכָה לֹא מָצִינוּ בְּלָמֶ"ד כְּדִכְתִיב בְּמַקְהֵלוֹת בָּרְכוּ אֱלֹהִים בָּרְכוּ עַמִּים אֱלֹהֵינוּ: <small>(יא)</small> <B> בְּמַקְהֵלוֹת.</B> וְרַבִּי עֲקִיבָא סְבִירָא לֵיהּ בְּעֻבָּרִים שֶׁבִּמְעֵי אִמָּן שֶׁאָמְרוּ שִׁירָה עַל הַיָּם מִשְׁתָּעֵי קְרָא, וְרַבִּי יוֹסֵי הַגְּלִילִי הַהוּא מִמְּקוֹר נַפְקָא. גְּמָרָא: <small>(יב)</small> <B> בְּבֵית הַכְּנֶסֶת.</B> וְכָתְבוּ הַתּוֹסָפוֹת דִּבְהָא מוֹדֶה רַבִּי יוֹסֵי הַגְּלִילִי. וְטַעֲמָא דְבֵית הַכְּנֶסֶת אֵלּוּ נִכְנָסִים וְאֵלּוּ יוֹצְאִין וְלָאו אַדַּעְתֵּיהּ דִּשְׁלִיחַ צִבּוּר. אֲבָל בְּבִרְכַּת הַמָּזוֹן הֵן קְבוּעִין וּמְעֹרָבִין וְאֵין יוֹצְאִין עַד לְאַחַר בִּרְכַּת הַמָּזוֹן, אֵין לִטְעוֹת בְּמִנְיָנָא:<p dir="rtl">
<h3 dir="rtl" id="MZ_BRAHOT_L3, פרק ז, פרק ז משנה ד">פרק ז - משנה ד</h3><p dir="rtl">
<small>(יג)</small> <B> שִׁשָּׁה נֶחֱלָקִין.</B> דְּהָא דְתָנֵי בִּשְׁלֹשָׁה וָהוּא אוֹמֵר בָּרְכוּ, לָאו מִשּׁוּם דַּעֲדִיפָא מִנְּבָרֵךְ, אֶלָּא רַשַּׁאי גַּם כֵּן לוֹמַר בָּרְכוּ. גְּמָרָא:<p dir="rtl">
<h2 dir="rtl" id="MZ_BRAHOT_L3, פרק ח">פרק ח</h2><p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> וּמְפָרֵשׁ בַּגְּמָרָא דַּחֲדָא וְעוֹד קָאָמַר: <small>(ב)</small> וְהָכָא נַמִּי אִיכָּא חֲדָא דַּאֲמָרָן וְעוֹד דְּתָדִיר וְשֶׁאֵינוֹ תָדִיר תָּדִיר קוֹדֵם:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ב">פרק ח - משנה ב</h3><p dir="rtl">
<small>(ג)</small> <b>נוֹטְלִין לַיָּדַיִם.</b> כְּלוֹמַר לוֹקְחִין מַיִם לַיָּדַיִם, וְנֹסַח הַבְּרָכָה תּוֹכִיח,ַ נְטִילַת יָדַיִם, כְּמוֹ נְטִילַת לוּלָב שֶׁעִנְיָנוֹ לְקִיחָה: <small>(ד)</small> אָזִיל לְשִׁיטָתֵיהּ דְּסוֹף זָבִים. אֲבָל לְהָרַמְבַּ"ם דְּהָתָם אֵין מַשְׁקִין מְטַמְּאִין כֵּלִים אֶלָּא שֶׁנִּטְמְאוּ בְּאַב הַטֻּמְאָה. וְכָתַב הַכֶּסֶף מִשְׁנֶה בְּשֵׁם הָרִי"ק דְּבֵית הִלֵּל לְטַעֲמַיְהוּ דְּבֵית שַׁמַּאי קָאָמְרֵי דַּאֲפִלּוּ יִהְיֶה הַדִּין כֵּן אִיכָּא טַעֲמָא לְהַקְדִּים מְזִיגַת הַכּוֹס: <small>(ה)</small> <B> וְאַחַר כָּךְ מוֹזְגִין.</B> וּמִשּׁוּם דַּהֲלָכָה כְּבֵית הִלֵּל וּבִרְכַּת כּוֹס קוֹדֵם לִנְטִילַת יָדַיִם הִלְכָּךְ שׁוֹנֶה לְעֵיל תְּחִלָּה בִּרְכַּת הַיּוֹם וְהַיַּיִן וְאַחַר כָּךְ נְטִילַת יָדַיִם. תּוֹסְפוֹת יוֹם טוֹב: <small>(ו)</small> דְּנִצּוֹצוֹת לֹא שְׁכִיחֵי. גְּמָרָא: <small>(ז)</small> דְּבִשְׁתִיָּה אֵין אָדָם מְדַקְדֵּק לְנַגֵּב יָדָיו כָּל כָּךְ, מַה שֶּׁאֵין כֵּן כְּשֶׁיִּטֹּל יָדָיו וְיֹאכַל מִיָּד דִּמְדַקְדֵּק לְנַגְּבָם יָפֶה כִּדְאָמְרִינַן <span class="booklinks" onclick="sendBookLink(this)" onmouseover="setBookLinkTitle(this)">(סוֹטָה ד:)</span> הָאוֹכֵל בְּלֹא נִגּוּב יָדַיִם כוּ'. תּוֹסָפוֹת:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ח)</small> דְּמֻתָּר לְהִשְׁתַּמֵּשׁ בּוֹ, דְּאֵין רִאשׁוֹן מְטַמֵּא לַמַּפָּה שֶׁהוּא כְּלִי וְלֹא לָאָדָם עַצְמוֹ כִּדְאִיתָא בַּגְּמָרָא וּבְפֵרוּשׁ רַשִׁ"י, דִּבְיָדָיו שֶׁיּוּכְלוּ לְהִטַּמְּאוֹת הוּא נִזְהָר מִלִּיגַע בַּכֶּסֶת: <small>(ט)</small> מְפָרֵשׁ בַּגְּמָרָא גְּזֵרָה מִשּׁוּם אוֹכְלֵי תְרוּמָה. וּבֵית הִלֵּל סָבְרֵי אוֹכְלֵי תְרוּמָה זְרִיזִין הֵן: <small>(י)</small> וְטַעֲמָא דְּתָקוּן נְטִילַת יָדַיִם בְּחֻלִּין כְּדִתְנַן בְּפֶרֶק ב' דְּטָהֳרוֹת מִשְׁנָה ג', כְּדֵי שֶׁיִּהְיוּ רְגִילִין אוֹכְלֵי תְרוּמָה לִטֹּל יְדֵיהֶם. גְּמָרָא חֻלִּין דַּף ק"ו:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ד">פרק ח - משנה ד</h3><p dir="rtl">
<small>(יא)</small> כְּלוֹמַר לַאֲפוּקֵי בְּכוּלְהוּ פִּרְקָן דְּלֵית הִלְכְתָא כְּוָתַיְהוּ: <small>(יב)</small> נִרְאֶה לִי דְּהָכִי קָאָמַר דִּלְהָכִי הֲלָכָה כְּמוֹתָם בָּזֶה, מִשּׁוּם דְּמִסְתַּבֵּר שֶׁמֻּתָּר לְהִשְׁתַּמֵּשׁ בְּעַם הָאָרֶץ כְּדֵי שֶׁלֹּא לְהִשְׁתַּמֵּשׁ בְּתַלְמִיד חָכָם. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ה">פרק ח - משנה ה</h3><p dir="rtl">
<small>(יג)</small> <B> נֵר וּמָזוֹן כוּ'.</B> הַנֵּר שֶׁמְּבִיאִין וְנֶהֱנֶה מִמֶּנּוּ מִיָּד יֵשׁ לוֹ לְהַקְדִּים וְאַחַר כָּךְ הַמָּזוֹן שֶׁכְּבָר אָכַל. וּבֵית הִלֵּל סָבְרֵי דְּיֵשׁ לוֹ לְהַסְמִיךְ בְּשָׂמִים לְנֵר שֶׁהוּא גַם כֵּן מֵעִנְיָן שַׁבָּת שֶׁמַּרְאֶה הַצַּעַר שֶׁהָיָה לוֹ בְּנֶפֶשׁ יְתֵרָה שֶׁהָלְכָה לָהּ וּלְכָךְ מֵרִיחַ לְיַשֵּׁב נִשְׁמָתוֹ. הָרִ"י: <small>(יד)</small> וְכָתְבוּ הַתּוֹסָפוֹת וְנֵימָא שֶׁבָּרָא דְלֹא פְּלִיגֵי דִּלְשֶׁעָבַר מַשְׁמַע. וְיֵשׁ לוֹמַר דְּלָשׁוֹן דִּקְרָא עָדִיף דִּכְתִיב בּוֹרֵא חֹשֶׁךְ בּוֹרֵא הַשָּׁמַיִם:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ו">פרק ח - משנה ו</h3><p dir="rtl">
<small>(טו)</small> וְהָרִ"י כָּתַב שֶׁהִדְלִיקוֹ [הַנָּכְרִי] אוֹ שֶׁהִטָּה אוֹתוֹ בְּשַׁבָּת: <small>(טז)</small> דִּלְסִרְחוֹנוֹ שֶׁל מֵת עֲבִידֵי וְלֹא לְהָרִיחַ: <small>(יז)</small> וּבַיְרוּשַׁלְמִי, רַב אָמַר יֵאוֹתוּ, אַךְ בְּזֹאת נֵאוֹת לָכֶם. וּשְׁמוּאֵל אָמַר יֵעוֹתוּ, לָדַעַת לָעוּת אֶת יָעֵף דָּבָר. וּפֵרוּשׁ לָעוּת מִלְּשׁוֹן עֵת. וְיִהְיֶה עִנְיָנוֹ כָּאן שֶׁהִגִּיעַ הָעֵת שֶׁל הָאוֹר לְהָאִיר:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ז">פרק ח - משנה ז</h3><p dir="rtl">
<small>(יח)</small> וְלֹא תֵימָא דְשָׁכַח דִּתְנַן לְהוֹדִיעֲךָ כֹּחָן דְּבֵית שַׁמַּאי:<p dir="rtl">
<h3 dir="rtl" id="MZ_BRAHOT_L3, פרק ח, פרק ח משנה ח">פרק ח - משנה ח</h3><p dir="rtl">
<small>(יט)</small> <b>לְאַחַר הַמָּזוֹן.</b> כָּל יְמוֹת הַשָּׁנָה קָאָמַר, כְּפֵרוּשׁ רַשִׁ"י בַּגְּמָרָא. וְתַנָּא הִקְדִּים תְּחִלָּה דִּינֵי קִדּוּשׁ מִשּׁוּם דְּיַיִן לְקִדּוּשׁ קוֹדֵם לְצָרְכֵי סְעֻדָּה אִם אֵין יָדוֹ מַשֶּׂגֶת כִּדְמַסִּיק בְּטוּר אֹרַח חַיִּים סִימָן רע"א, וּמִדְּהִתְחִיל בְּדִינֵי שַׁבָּת וְיוֹם טוֹב שׁוֹנֶה כְּמוֹ כֵן דִּינֵי מָזוֹן וְהַבְדָּלָה, וְאַחַר כָּךְ דִּינֵי הַבְדָּלָה עַצְמָהּ. תּוֹסְפוֹת יוֹם טוֹב: <small>(כ)</small> <B> עַל הַיַּיִן.</B> אִם יִרְצֶה: <small>(כא)</small> בַּגְּמָרָא רָמִינַן עֲלַהּ מִדְּאִצְטָרִיךְ בֵּית שַׁמַּאי מָזוֹן וְהַבְדָּלָה לְצָרְפִינְהוּ שְׁמַע מִנָּהּ דְּבִרְכַּת הַמָּזוֹן טְעוּנָה כּוֹס, וּמְשַׁנֵי תְּרֵי תַּנָּאֵי אַלִּיבָּא דְבֵית שַׁמַּאי:<p dir="rtl">
<h2 dir="rtl" id="MZ_BRAHOT_L3, פרק ט">פרק ט</h2><p dir="rtl">
<h3 dir="rtl" id="MZ_BRAHOT_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> <b>מֵאַרְצֵנוּ.</b> כְּשֶׁנֶּעֶקְרָה מִמְּקוֹמָהּ בְּאֶרֶץ יִשְׂרָאֵל:<p dir="rtl">
<h3 dir="rtl" id="MZ_BRAHOT_L3, פרק ט, פרק ט משנה ב">פרק ט - משנה ב</h3><p dir="rtl">
<small>(ב)</small> זִיקִים הֵם נִצּוֹצוֹת וְהֵם תַּבְנִיּוֹת הַנִּרְאוֹת בַּשָּׁמַיִם כִּדְמוּת כּוֹכָבִים וְיֵשׁ לָהֶם זְנָבוֹת. הָרַמְבַּ"ם: <small>(ג)</small> זוֹהִי שִׁיטַת הָרִי"ף. וְהָרֹא"שׁ כָּתַב דְּכֵיוָן שֶׁיֵּשׁ לוֹ קַרְקַע כָּל שְׁכֵנָיו מְשֻׁתָּפִים עִמּוֹ כוּ' וְלֹא בָעֵי שֶׁיְּהֵא שֻׁתָּף עִמּוֹ בְּטוֹבָתוֹ רַק שֶׁיִּהְיֶה בִּבְשׂוֹרָה טוֹבָה גַּם לַאֲחֵרִים בְּשֶׁלָּהֶם, וְגָרְסִינַן דְּאִית לְהוּ לְאַחֲרִינֵי בַּהֲדֵיה: <small>(ד)</small> <B> בְּשׂוֹרוֹת טוֹבוֹת.</B> שֶׁהֵן טוֹבוֹת לוֹ וְלַאֲחֵרִים. גְּמָרָא:<p dir="rtl">
<h3 dir="rtl" id="MZ_BRAHOT_L3, פרק ט, פרק ט משנה ג">פרק ט - משנה ג</h3><p dir="rtl">
<small>(ה)</small> וְהַטַּעַם שֶׁהַדְּבָרִים הַמְּצוּיִם יְבָרֵךְ עַל מַה שֶּׁנִּמְצָא מֵהֶם תְּחִלָּה וְאַל יְהֵא חוֹשֵׁשׁ לְמַה שֶּׁיִּקְרֶה בְּסוֹפָם. לְפִי שֶׁהָעֲתִידוֹת הָהֵם אֶפְשָׁר שֶׁיִּהְיֶה אוֹ לֹא יִהְיֶה. הָרַמְבַּ"ם:<p dir="rtl">
<h3 dir="rtl" id="MZ_BRAHOT_L3, פרק ט, פרק ט משנה ד">פרק ט - משנה ד</h3><p dir="rtl">
<small>(ו)</small> <B> לִכְרַךְ.</B> הִיא עִיר גְּדוֹלָה וּבְצוּרָה כְּדִמְתַרְגְּמִינַן וְהֶעָרִים בְּצוּרוֹת גְּדוֹלוֹת, כְּרִיכָן רַבְרְבָן. וּפֵרֵשׁ רַשִׁ"י לִכְרַךְ, וְשָׁם מְצוּיִים מוֹשְׁלִים רָעִים וּמְחַפְּשִׂים עֲלִילוֹת: <small>(ז)</small> <B> מִתְפַּלֵּל.</B> אֵינוֹ רוֹצֶה לוֹמַר תְּפִלָּה בְּכַוָּנָה וְלִפְאַת מִזְרָח וְלֹא גַּם כֵּן בְּרָכָה אֲבָל הִיא בַּקָּשָׁה. הָרַמְבַּ"ם: <small>(ח)</small> <B> אַחַת בִּכְנִיסָתוֹ.</B> שֶׁיִּכָּנֵס לְשָׁלוֹם, וְאַחַת בִּיצִיאָתוֹ שֶׁיֵּצֵא לְשָׁלוֹם, רַשִׁ"י. וְהָרַמְבַּ"ם מְפָרֵשׁ בִּיצִיאָתוֹ שֶׁיּוֹדֶה לָאֵל שֶׁהוֹצִיאוֹ מִמֶּנּוּ לְשָׁלוֹם. וְהַתּוֹסָפוֹת חֲדָשִׁים בְּשֵׁם הַגָּאוֹן מוֹרֵנוּ הָרַב יַעֲקֹב כֹּהֵן מְפָרֵשׁ דְּבָרָיו, דְּהוּכְרַח לְהָרַמְבַּ"ם לְפָרֵשׁ דְּלֹא כְּפֵרוּשׁ רַשִׁ"י, מִשּׁוּם דְּהִקְדִּים בֶּן עֲזַאי הוֹדָאָה לְשֶׁעָבַר קֹדֶם צְעָקָה לֶעָתִיד וַהֲוָה לֵיהּ לְהַפֵּךְ דְּבָרָיו, אֲבָל לְפֵרוּשׁוֹ אָתֵי שַׁפִּיר דְּמַזְכִּיר כְּסֵדֶר מַה דְּמוֹסִיף עַל תַּנָּא קַמָּא. דִּלְתַנָּא קַמָּא אֵינוֹ נוֹתֵן הוֹדָאָה עַל הַכְּנִיסָה, וְאָמַר בֶּן עֲזַאי וּמוֹסִיף וְנוֹתֵן הוֹדָאָה לְשֶׁעָבַר לְאַחַר הַכְּנִיסָה, וּלְתַנָּא קַמָּא אֵינוֹ צוֹעֵק לֶעָתִיד קֹדֶם שֶׁיָּצָא מֵהַכְּרַךְ וּמוֹסִיף בֶּן עֲזַאי וְצוֹעֵק לֶעָתִיד:<p dir="rtl">
<h3 dir="rtl" id="MZ_BRAHOT_L3, פרק ט, פרק ט משנה ה">פרק ט - משנה ה</h3><p dir="rtl">
<small>(ט)</small> לְפִי שֶׁיֵּשׁ דְּבָרִים רַבִּים נִרְאִים בִּתְחִלָּתָם טוֹבָה וְיִהְיֶה אַחֲרִיתָם רָעָה, וְעַל כֵּן אֵין רָאוּי לַמַּשְׂכִּיל לְהִשְׁתּוֹמֵם כְּשֶׁתָּבֹא עָלָיו צָרָה גְדוֹלָה, מִפְּנֵי שֶׁאֵין יוֹדֵעַ סוֹפָהּ. הָרַמְבַּ"ם. וְהָרִ"י כָּתַב שֶׁיַּחֲשֹׁב כִּי הַכֹּל כַּפָּרַת עֲוֹנוֹתָיו: <small>(י)</small> <B> וּבְיֵצֶר רָע.</B> לְשׁוֹן הָרַמְבַּ"ם אֲפִלּוּ בִּשְׁעַת הָעֶבְרָה וְהַכַּעַס, וְהָאַף שֶׁכָּל זֶה הוּא יֵצֶר רַע: <small>(יא)</small> <B> לֹא יָקֵל.</B> הוֹאִיל וְהִזְכִּיר אַהֲבַת הַשֵּׁם יִתְבָּרַךְ עַד הֵיכָן תַּגִּיעַ, בָּא לְהַזְכִּיר כְּמוֹ כֵן עַד הֵיכָן תַּגִּיעַ יִרְאָתוֹ, שֶׁזֶּה לֹא יָקֵל וְכוּ' הוּא לִירָא אוֹתוֹ יִתְבָּרַךְ הַשּׁוֹכֵן בַּבַּיִת הַזֶּה כִּדְאָמְרִינַן בִּיבָמוֹת דַּף ו' לֹא מִן הַמִּקְדָּשׁ אַתָּה יָרֵא אֶלָּא מִמִּי שֶׁהִזְהִיר עַל הַמִּקְדָּשׁ. תּוֹסְפוֹת יוֹם טוֹב: <small>(יב)</small> רַשִׁ"י, וּמְסַיֵּם שֶׁהָיָה אַמָּה טְרַקְסִין. שֶׁפֵּרוּשׁוֹ לְשׁוֹן טְרוּקֵי גַּלֵּי, כְּלוֹמַר שֶׁסּוֹגֵר הַלּוּחוֹת שֶׁנִּתְּנוּ בְּסִינַי, וְאוֹתָהּ אַמָּה חוֹמָה הָיְתָה בְּבַיִת רִאשׁוֹן וּבָהּ פֶּתַח אוֹ שַׁעַר. אֲבָל בְּבַיִת שֵׁנִי לֹא הָיְתָה חוֹמָה רַק שְׁתֵּי פָּרוֹכוֹת זוֹ לִפְנִים מִזּוֹ כְּדִתְנַן בְּפֶרֶק ה' דְּיוֹמָא וְהִלְכָּךְ אַסְבְּרֵי לַהּ אַבַּיִת רִאשׁוֹן: <small>(יג)</small> גְּמָרָא. וּפֵרֵשׁ הָרַמְבַּ"ם שֶׁנַּעֲשָׂה לִשְׁמִירַת הָרַגְלַיִם: <small>(יד)</small> שֶׁזֶּה שֶׁאָמַר וְאוֹמֵר אַל תָּבוּז אֵינָהּ רְאָיָה עַל שֶׁיִּשְׁאַל בַּשֵּׁם אֲבָל רְאָיָה שֶׁלֹּא יָבוּז וְיַלְעִיג לְתַקָּנוֹת חֲכָמִים אַף עַל פִּי שֶׁהֵם יְשָׁנוֹת וְקַדְמוֹנִיּוֹת, וְעַל זֶה הִזְהִיר שְׁלֹמֹה בְּזֶה הַמָּשָׁל. הָרַמְבַּ"ם: <small>(טו)</small> וְהָרַמְבַּ"ם כָּתַב שֶׁהֵבִיא רְאָיָה עַל כָּל הָעוֹבְרִים עַל הַתַּקָּנוֹת הָהֵם כִּי יָבֹא זְמַן לְהִפָּרַע מֵהֶם וְלַעֲנֹשׁ אוֹתָם כִּי הֵם הֵפֵרוּ תּוֹרָה (אֲבָל כִּפְשׁוּטוֹ הַפֵּרוּשׁ כְּשֶׁיָּבֹא הָעֵת לְהִפָּרַע מֵהֶם יִזְדַּמֵּן לָהֶם סִבּוֹת לְהָפֵר הַתּוֹרָה כְּדֵי שֶׁיָּחוּל עֲלֵיהֶם הָעֹנֶשׁ וְזֶה עִנְיָן עָמֹק, וּכְבָר הֵעִיר הַכָּתוּב כִּי מִשְׁפָּטָיו יְשָׁרִים כִּי כָל דְּרָכָיו מִשְׁפָּט):<p dir="rtl">
