
<h2 dir="rtl" id="MZ_KILAIIM_L3, פרק א">פרק א</h2><p dir="rtl">
<h3 dir="rtl" id="MZ_KILAIIM_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <b>הַחִטִּים.</b> כְּדֵי לְהוֹרוֹת שֶׁשְּׁנוּיִם זוּגוֹת זוּגוֹת לְכָךְ הִפְסִיק בְּזוּג קַמָּא וְתָנֵי עֲלַהּ אֵינָן כִּלְאַיִם זֶה בָזֶה: <small>(ב)</small> <B> כִּלְאַיִם.</B> כְּתִיב שָׂדְךָ לֹא תִזְרַע כִּלְאָיִם, הָיִיתִי אוֹמֵר אֲפִלּוּ שְׁנֵי מִינֵי חִטִּים אוֹ שְׂעוֹרִים, וְכֵן לְגַבֵּי בְּהֵמָה אֲפִלּוּ שׁוֹר שָׁחוֹר עַל גַּבֵּי לָבָן, וְכֵן לְגַבֵּי בְּגָדִים, פֵּרוּשׁ בִּבְגָדִים צֶמֶר וּפִשְׁתִּים יַחְדָּיו, מַה זֶּה לֹא זֶה מִמִּין זֶה, אַף כִּלְאַיִם שֶׁאָסַרְתִּי לְךָ בְּכָל מָקוֹם לֹא זֶה מִמִּין זֶה וְלֹא זֶה מִמִּין זֶה. יְרוּשַׁלְמִי: <small>(ג)</small> דְּאִי לָאו הָכִי לֹא הָיוּ אוֹסְרִין אֶלָּא בְּאוֹתוֹ מָקוֹם בִּלְבָד כִּבְסוֹף פֶּרֶק ה': <small>(ד)</small> <b>וְהַשְּׁעוּעִית.</b> מִפְּנֵי שֶׁמְּשַׁעְשְׁעוֹת אֶת הַלֵּב וּמְהַלֶּכֶת אֶת בְּנֵי מֵעַיִם, יְרוּשַׁלְמִי. כְּלוֹמַר שֶׁמְּטַמְטֶמֶת אֶת הַלֵּב. וּמְשַׁעְשַׁעַת מִלְּשׁוֹן וְעֵינָיו הָשַׁע <span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה ו)</span>. וְטָח אֶת הַבָּיִת, תַּרְגּוּם וִישׁוּעַ: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ב">פרק א - משנה ב</h3><p dir="rtl">
<small>(ה)</small> הֵם דּוֹמִים קְצָת לִבְצָלִים וּלְשׁוּמִים בִּהְיוֹתָם יְרֻקִּים עֲדַיִן שֶׁלֹּא נִתְיַבְּשׁוּ עֲדַיִן: <small>(ו)</small> רְצוֹנוֹ לוֹמַר כָּךְ, דְּלַעַת מָרָה דְּאוֹתוֹ הַמִּין שֶׁהוּא כָּךְ וְטוֹמְנִין בְּרֶמֶץ, בָּהּ עָסְקִינַן, וְהִיא הִיא רְמוּצָה. וְעַיֵּן בְּתוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ד">פרק א - משנה ד</h3><p dir="rtl">
<small>(ז)</small> <B> הַפָּרִישִׁים.</B> פָּרִישִׁין בִּלְשׁוֹן אַשְׁכְּנַז קוויט"ן, עֻזְרָדִין בִּלְשׁוֹן אַשְׁכְּנַז שפייארלינ"ג: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ה">פרק א - משנה ה</h3><p dir="rtl">
<small>(ח)</small> הוֹאִיל וְטַעַם הַפְּרִי זֶה רָחוֹק מִטַּעַם פְּרִי זֶה בְּיוֹתֵר, הָרַ"מ. מַה שֶּׁאֵין כֵּן לֶפֶת וְנָפוּץ דְּמִשְׁנָה ג' שֶׁאֵין רִחוּקָן רִחוּק גָּדוֹל הֵקֵלּוּ מִפְּנֵי דָבָר אַחֵר שֶׁהֵם דּוֹמִין בּוֹ דִּמְיוֹן גָּדוֹל עַד שֶׁיֵּרָאוּ כִּשְׁנֵי גְוָנִין מִמִּין אֶחָד, שֶׁאֵין הוֹלְכִין בְּכִלְאַיִם אֶלָּא אַחֲרֵי מַרְאִית הָעַיִן, אֶלָּא אִם כֵּן טַעַם פְּרִי זֶה רָחוֹק מִטַּעַם פְּרִי זֶה בְּיוֹתֵר. תּוֹסְפוֹת יוֹם טוֹב בְּשֵׁם הָרַ"מ: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ז">פרק א - משנה ז</h3><p dir="rtl">
<small>(ט)</small> <B> אִילָן בְּאִילָן.</B> אַף עַל גַּב דִּכְבָר תָּנֵי לַהּ בְּמִשְׁנָה ד' חָזַר כָּאן לְפֵרוּשֵׁי דְּהָא דְאִיתָא כִּלְאַיִם בְּאִילָן הַיְנוּ דַּוְקָא בְּהַרְכָּבָה, דְּאִלּוּ לִזְרֹעַ שְׁנֵי מִינֵי זֶרַע אִילָנוֹת מֻתָּר: <small>(י)</small> <B> רַבִּי יְהוּדָה מַתִּיר יָרָק בְּאִילָן.</B> הוּא הַדִּין אִיפְּכָא, דְּמַאי שְׁנָא. וְטַעֲמוֹ דְרַבִּי יְהוּדָה שֶׁסּוֹבֵר דְּדַוְקָא כְּשֶׁעַל יְדֵי הַהַרְכָּבָה הֵן מִתְאַחִין וְנַעֲשֶׂה עַל יְדֵיהֶן פְּרִי אוֹ יָרָק מְשֻׁנֶּה אָסְרָה הַתּוֹרָה מִשּׁוּם כִּלְאַיִם, אֲבָל יָרָק וְאִילָן שֶׁאֵינָם מִתְאַחִין לְהִשְׁתַּנּוֹת אַף עַל פִּי שֶׁיּוֹנְקִים זֶה מִזֶּה לֹא אָסְרָה הַתּוֹרָה. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ח">פרק א - משנה ח</h3><p dir="rtl">
<small>(יא)</small> כִּי מַה שֶּׁחוֹצֵב וּמְחַלֵּק הָאָרֶץ בְּיֹשֶׁר לַחֲלָקִים שָׁוִים נִקְרָא חֲצוּב: <small>(יב)</small> <b>מְשַׁמַּרְתּוֹ. </b>הַחַלָּמִית מַרְטִיב הַזֶּרַע וְשׁוֹמְרוֹ עַד שֶׁיְּהֵא הַזֶּרַע נִשְׁרָשׁ בָּאָרֶץ: <p dir="rtl">
<h3 dir="rtl" id="MZ_KILAIIM_L3, פרק א, פרק א משנה ט">פרק א - משנה ט</h3><p dir="rtl">
<small>(יג)</small> <B> תַּחַת הַגֶּפֶן.</B> שֶׁהוּא רַךְ וּבְוַדַּאי יַעַבְרוּ שָׁרְשֵׁי הַלֶּפֶת וּצְנוֹנוֹת בּוֹ, אֲפִלּוּ הָכִי מֻתָּר: <small>(יד)</small> דִּרְגִילוּת הוּא שֶׁמִּתּוֹסְפִים מֵחֲמַת לַחְלוּחִית הַקַּרְקַע אֲפִלּוּ כְּשֶׁמֻּנָּחִים בַּחַלּוֹן: <small>(טו)</small> <b>הֲרֵי זֶה כִּלְאָיִם.</b> לְחִיּוּב מַלְקוֹת, אֲבָל לְעִנְיַן אִסּוּר אֲפִלּוּ בְּלֹא זְרוּעָה כְּאַחַת יֵשׁ אִסּוּר וְאָסוּר לְקַיְּמָן כִּדְמוּכָח לְהַלָּן: <small>(טז)</small> <B> רַבִּי יְהוּדָה אוֹמֵר כוּ'.</B> כְּהַאי גַוְנָא פְּלִיגֵי בְּפֶרֶק בַּתְרָא לְעִנְיַן כִּלְאֵי בְגָדִים, דִּלְרַבִּי יְהוּדָה שָׁלֹשׁ תְּכִיפוֹת הֲוָה חִבּוּר וּלְרַבָּנָן אֲפִלּוּ שְׁתֵּי תְכִיפוֹת: <p dir="rtl">
<h2 dir="rtl" id="MZ_KILAIIM_L3, פרק ב">פרק ב</h2><p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> <B> יְמַעֵט.</B> אוֹ מוֹסִיף עַל סְאָה אוֹ פּוֹחֵת מֵרֹבַע, וְאַף דְּכָל הָאִסּוּרִין שֶׁרִבָּה עֲלֵיהֶם מֵזִיד אָסוּר, הָכָא הָאִסּוּר אֵינוֹ אֶלָּא מַרְאִית הָעַיִן: <small>(ב)</small> דִּדְבַר תּוֹרָה חַד בִּתְרֵי בָּטֵל אֶלָּא דַחֲכָמִים אָסְרוּ מִפְּנֵי מַרְאִית הָעַיִן וְהֵם אָמְרוּ דְּפָחוֹת מֵרֹבַע לִסְאָה מִתְבַּטֵּל: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ג)</small> <b>אֶזְרַע.</b> וְאַף עַל פִּי שֶׁהַצְּמָחִים נִכָּרִים הֵם שֶׁבְּוַדַּאי יַהֲפֹךְ כֻּלָּם, אֲפִלּוּ הָכִי יַהֲפֹךְ מִתְּחִלָּה. תּוֹסְפוֹת יוֹם טוֹב: <small>(ד)</small> <B> כְּתַלְמֵי.</B> תֶּלֶם הוּא בֶּקַע שֶׁעוֹשָׂה הַמַּחֲרֵשָׁה בְּעָבְרָהּ בָּאָרֶץ, וְהוּא מִלְּשׁוֹן עַל תַּלְמֵי שָׂדָי <span class="booklinks" onclick="sendBookLink(this)" onmouseover="setBookLinkTitle(this)">(הוֹשֵׁעַ י)</span>: <small>(ה)</small> <B> יְשַׁיֵּר.</B> יֵשׁ לְפָרֵשׁ בְּכָל הַבֵּית סְאָה רֹבַע בְּמָקוֹם אֶחָד, וְיֵשׁ לְפָרֵשׁ דִּכְשֶׁתִּצְטָרֵף מַה שֶּׁאֵינוֹ חָרוּשׁ לֹא יַעֲלֶה לְרֹבַע. הָרַ"שׁ: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ו)</small> לְדֻגְמָא נָקֵיט תְּבוּאָה וְהוּא הַדִּין קִטְנִיּוֹת וְזֵרְעוֹנֵי גִנָּה שֶׁנִקְרָאִים זְרִיעָה. וְהוּא מֻשְׁאָל לְיָרָק: <small>(ז)</small> <B> הוֹפֵךְ.</B> פֵּרוּשׁ לְאַחַר שֶׁהִתְלִיעָה: <small>(ח)</small> <B> אֲשָׁרֵשׁ.</B> נִגְזַר מִמִּלַּת שֹׁרֶשׁ, וְעִנְיָנוֹ לִכְרֹת הַשֹּׁרֶשׁ וְלַעֲקֹר אוֹתוֹ, כְּמוֹ וְשֵׁרֶשְׁךָ מֵאֶרֶץ חַיִּים [תְּהִלִּים נב]: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ה">פרק ב - משנה ה</h3><p dir="rtl">
<small>(ט)</small> לְפִי שֶׁהוּא נִסְפָּח אֶל קְצִיר הַשָּׁנָה שֶׁעָבְרָה, מִלְּשׁוֹן וְנִסְפְּחוּ עַל בֵּית יַעֲקֹב <span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה יד)</span>. הָרַמְבַּ"ן: <small>(י)</small> פֵּרוּשׁ אַחֵר. דְּאֵין מְחַיְּבִין אוֹתוֹ לַעֲקֹר דְּלֵיכָּא אִסּוּרָא שֶׁהֲרֵי הוּא לֹא זְרָעָן אֶלָּא מֵאֲלֵיהֶן בָּאוּ, וּמִשּׁוּם מְקַיֵּם כִּלְאַיִם לֵיכָּא מִשּׁוּם דְּקָשֶׁה לְהוּ עֲשָׂבִים, וְדַוְקָא הֵיכָא דְנִיחָא לֵיהּ חִיְּבוּהוּ חֲכָמִים שֶׁלֹּא יַחְשְׁדוּהוּ שֶׁזְּרָעָם. רִ"י בַּתּוֹסָפוֹת: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ז">פרק ב - משנה ז</h3><p dir="rtl">
<small>(יא)</small> וּרְצוֹנוֹ לוֹמַר מִכָּל אֵיזֶה תַּבְנִית שֶׁתִּהְיֶה בֵּין מְשֻׁלָּשׁ בֵּין מְרֻבָּע אוֹ שְׁאָר תַּבְנִית. הָרַ"מ: <small>(יב)</small> <B> נִכְנָס.</B> דְּמִן הַתּוֹרָה לֹא נֶאֱסַר אֶלָּא כְּשֶׁזּוֹרֵעַ בְּמַפֹּלֶת יָד, וְרַבָּנָן אָסְרוּ כָּל מָקוֹם שֶׁיֵּשׁ מַרְאִית הָעַיִן, וּלְפִיכָךְ הִתִּירוּ עַל כַּמָּה דְרָכִים. רַ"מ: <small>(יג)</small> וּבִלְבָד שֶׁיִּסְמְכֵהוּ לִשְׂדֵה חֲבֵרוֹ. הָרַ"מ: <small>(יד)</small> וְנִמְצָא כְּזוֹרֵעַ לְהַשְׁחָתָה. הָרַ"מ: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ח">פרק ב - משנה ח</h3><p dir="rtl">
<small>(טו)</small> דְּעִקַּר קְפֵידָא אַקִּיּוּם כִּלְאַיִם, אֲבָל אַזְּרִיעָה לֵיכָּא קְפֵידָא דִּבְמִתְכַּוֵּן לִבְדֹּק קַיְמִינַן, אֶלָּא שֶׁמִּפְּנֵי שֶׁמַּזִּיקִין יֹאמְרוּ הָרוֹאִים שֶׁלְּקִיּוּמָן זְרָעָן: <small>(טז)</small> מְפֹרָשׁ בְּפֶרֶק ב' דְּפֵאָה אַרְבַּע אַמּוֹת: <small>(יז)</small> הוֹאִיל וְלֹא נַעֲשָׂה לְשֵׁם גָּדֵר, שֶׁאִלּוּ נַעֲשָׂה לְשֵׁם גָּדֵר סַגִּי בְּגָבוֹהַּ עֲשָׂרָה וְרֹחַב כָּל שֶׁהוּא. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה ט">פרק ב - משנה ט</h3><p dir="rtl">
<small>(יח)</small> דְּאִלּוּ אָרֹךְ הַיְנוּ מֵשָׁר: <small>(יט)</small> וְעַל שֵׁם שֶׁמִּתְּחִלָּה קֹדֶם הַזְּרִיעָה חֻלַּק הַשָּׂדֶה לַחֲלָקִים קוֹרֵא קָרַחַת בֵּין הַנִּשְׁאָרִים בִּלְתִּי זְרוּעִים וּבֵין הַנִּזְרָעִים: <small>(כ)</small> <b>חַרְדָּל.</b> וּמַתְנִיתִין דִּלְעֵיל דְּלֹא כְרַבִּי מֵאִיר: <small>(כא)</small> אֲבָל בְּפָחוֹת מִכֵּן לֹא. וְהַיְנוּ לְעִנְיַן כִּלְאַיִם, אֲבָל לְעִנְיַן פֵּאָה הֲוֵי כָּל עֲרוּגָה כְּשָׂדֶה בִּפְנֵי עַצְמָהּ כְּדִלְעֵיל בְּמַסֶּכֶת פֵּאָה פֶּרֶק ג' מִשְׁנָה ד': <small>(כב)</small> לָאו בְּדַוְקָא קָאָמַר שֶׁהַשּׁוּרוֹת הַנִּשְׁאָרוֹת אֵין צָרִיךְ לְחַלְּקָם: <small>(כג)</small> <b>עֶשֶׂר אֲסוּרוֹת.</b> תֵּימַהּ אַמַּאי לֹא יִהְיוּ אֲפִלּוּ שְׁלֹשׁ עֶשְׂרֵה מֻתָּרוֹת, וְהַיְנוּ רִאשׁוֹנָה שְׁלִישִׁית וַחֲמִשִּׁית מֵהַשּׁוּרָה הָרִאשׁוֹנָה, וּשְׁנִיָּה וּרְבִיעִית מֵהַשְּׁנִיָּה, וְרִאשׁוֹנָה שְׁלִישִׁית וַחֲמִשִּׁית מֵהַשְּׁלִישִׁית וְכוּ'. וְעַיֵּן בְּתוֹסְפוֹת יוֹם טוֹב בַּאֲרִיכוּת: <p dir="rtl">
<h3 dir="rtl" id="MZ_KILAIIM_L3, פרק ב, פרק ב משנה י">פרק ב - משנה י</h3><p dir="rtl">
<small>(כד)</small> <B> אֲכִילַת הַגֶּפֶן.</B> יְרוּשַׁלְמִי, לֹא שָׁנוּ אֶלָּא אֲכִילַת הַגֶּפֶן, הָא גֶּפֶן עַצְמָהּ לֹא, לָמָּה, מִפְּנֵי שֶׁהִיא אָסוּרָה בַּהֲנָיָה. וַהֲרֵי הַקֶּבֶר אָסוּר בַּהֲנָיָה, קֶבֶר אֵין אִסּוּרוֹ נִכָּר. וַעֲבוֹדַת הַגֶּפֶן אֵין אִסּוּרָהּ בַּהֲנָיָה, אֶלָּא כְּרַבִּי יִשְׁמָעֵאל דְּאָמַר אֵין עֲבוֹדָה לְגֶפֶן יְחִידִי. וְהָא דְקָרֵי לֵיהּ אֲכִילָה לְפִי שֶׁנִּרְאֵית נֶאֱכֶלֶת סְבִיבוֹתָיו, שֶׁאָסוּר לְזָרְעָהּ: <small>(כה)</small> רְצוֹנוֹ לוֹמַר בְּסֶלַע שֶׁאֵינוֹ גָבוֹהַּ עֲשָׂרָה אַף עַל גַּב דְּרָחָב אַרְבָּעָה דְּאִי רָחָב אַרְבָּעָה וְגָבוֹהַּ עֲשָׂרָה כוּ': <small>(כו)</small> וְאִם כֵּן לֹא פָּלֵיג אֶלָּא אַרֹחַב אֲבָל בָּאֹרֶךְ סְבִירָא לֵיהּ נַמִּי עֶשֶׂר אַמּוֹת וּמֶחֱצָה. וְכַיּוֹצֵא בָזֶה אַשְׁכְּחָן בְּסוֹף פֶּרֶק ג' דִּתְנַן שִׁשָּׁה טְפָחִים רֹחַב וְלֹא תְנַן לָאֹרֶךְ בְּכַמָּה וּפֵרְשָׁהּ בַּתּוֹסֶפְתָּא עֶשֶׂר אַמּוֹת וּמֶחֱצָה: <p dir="rtl">
<h2 dir="rtl" id="MZ_KILAIIM_L3, פרק ג">פרק ג</h2><p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> עֲרוּגָה.</B> לְשׁוֹן עִבְרִי הוּא, מֵעֲרֻגוֹת מַטָּעָהּ <span class="booklinks" onclick="sendBookLink(this)" onmouseover="setBookLinkTitle(this)">(יְחֶזְקֵאל יז)</span>: <small>(ב)</small> <B> זוֹרְעִים כוּ'.</B> כְּדִתְנַן בְּפֶרֶק ט' דְּשַׁבָּת כִּי כָאָרֶץ תּוֹצִיא צִמְחָהּ וּכְגַנָּהּ זֵרוּעֶיהָ תַצְמִיחַ. וְשָׁם פֵּרַשְׁתִּיו בְּסִיַּעְתָּא דִשְׁמַיָּא: <small>(ג)</small> <B> זֵרְעוֹנִים.</B> זֶה הַשֵּׁם זֵרְעוֹנִים כּוֹלֵל לְכָל הַנִּזְרָע, אֲבָל בְּכָאן הַכַּוָּנָה לִזְרָעִים מְיֻחָדִים וְהֵם הַזֶּרַע שֶׁל מִינֵי יְרָקוֹת וּכְדִתְנַן בְּרֵישׁ מַתְנִיתִין דִּלְקַמָּן. הָרַ"מ: <small>(ד)</small> וְאִם תֹּאמַר יִזָּרְעוּ תִּשְׁעָה מִינִין בָּעֲרוּגָה, אַרְבָּעָה בְּאַרְבַּע קְרָנוֹת, וְאַרְבָּעָה בְּאֶמְצַע כָּל רוּחַ, וְאֶחָד בָּאֶמְצַע, דְּכָל אֶחָד רָחוֹק מֵחֲבֵרוֹ שְׁלֹשָׁה טְפָחִים. וְיֵשׁ לוֹמַר דְּכֻלֵּי הַאי הֲוֵי עִרְבּוּב. עוֹד יֵשׁ לוֹמַר דְּהַשְׁתָּא יָכוֹל לִזְרֹעַ הַרְבֵּה מִכָּל מִין שֶׁבָּרוּחַ, תּוֹסָפוֹת. וְכָתְבוּ עוֹד דְּאַף עַל גַּב דְּבַעֲרוּגָה שֶׁהִיא חֲמִשָּׁה עַל חֲמִשָּׁה יֵשׁ בַּאֲלַכְסוֹנָהּ שִׁבְעָה, דְּכָל אַמָּתָא בְּרִבּוּעַ אַמָּתָא וּתְרֵי חֻמְשֵׁי בַּאֲלַכְסוֹנָהּ, וְיָכוֹל לִזְרֹעַ בְּאַרְבַּע קְרָנוֹת וּבָאֶמְצַע, וְתֵרֵץ רִ"י דְּהָא מִקְּרָא יָלְפִינַן וְאֵין לְהַעֲמִיד הַמִּקְרָא בְּעִנְיָן זֶה שֶׁאֵינוֹ שִׁעוּר לֹא לִינִיקָה וְלֹא לְשׁוּם דָּבָר: <small>(ה)</small> שֶׁלֹּא אָסְרָה תּוֹרָה אֶלָּא בְּמַפֹּלֶת יָד וּקְרָא דְּהָכָא דְּקָפֵּיד אַעִרְבּוּב אֵינוֹ אֶלָּא אַסְמַכְתָּא: <small>(ו)</small> וּמִכָּל מָקוֹם צָרִיךְ שֶׁיַּנִּיחַ קְצָת לְהַפְרִישׁ בֵּינֵיהֶן כִּדְפֵרֵשׁ רַשִׁ"י בַּגְּמָרָא: <small>(ז)</small> וְשִׁעוּר שְׁלֹשָׁה טְפָחִים הַיְנוּ עִם מְקוֹם הַזְּרָעִים. כָּתַב הָרַ"שׁ וְהָא דִתְנַן לְעֵיל בְּפֶרֶק ב' יָרָק בְּיָרָק שִׁשָּׁה טְפָחִים הַנֵּי מִילֵי בְּשָׂדֶה גְדוֹלָה שֶׁיֵּשׁ בָּהּ יָרָק הַרְבֵּה, אֲבָל הָכָא דְּאֵין זוֹרֵעַ מִכָּל אֶחָד וְאֶחָד אֶלָּא מְעַט לֹא חַיְשִׁינַן, וְדִכְוָתַהּ אַשְׁכְּחָן גַּבֵּי תְבוּאָה בֵּית רֹבַע דְּאָמְרִינַן בַּיְרוּשַׁלְמִי שֶׁרַשַּׁאי לִזְרֹעַ חֲמִשָּׁה מִינִין בְּבֵית רֹבַע אֶחָד דִּבְכָל מָקוֹם שֶׁאֵין זוֹרֵעַ מִכָּל מִין וָמִין אֶלָּא מְעַט לֹא חַיְשִׁינַן אֶלָּא לִינִיקָה: <small>(ח)</small> <B> גָּבוֹהַּ טֶפַח.</B> וְגַם בְּרָחְבּוֹ טֶפַח כִּדְאִיתָא בִּגְמָרָא שַׁבָּת דַּף פ"ה מִדְּרַבִּי יְהוּדָה דְּאָמַר לְקַמָּן מִשְׁנָה ג' רֹחַב הַפַּרְסָה, וְכָתְבוּ הַתּוֹסָפוֹת דְּאַף עַל גַּב דְּרַבִּי יְהוּדָה לְקַמָּן לֹא מַיְרֵי אֶלָּא לְעִנְיַן הֶפְסֵק, נִרְאֶה לַגְּמָרָא דְּלֹא שְׁנָא לִגְבוּל דְּהוּא הַדִּין נַמִּי שֶׁשִּׁעוּרוֹ טֶפַח: <small>(ט)</small> <B> שְׁלֹשָׁה כוּ'.</B> וְתֵימַהּ שֶׁלִּשְׁנֵים עָשָׂר זְרָעִים צָרִיךְ שְׁתֵּים עֶשְׂרֵה מֶרְחָקִין וְכָל מֶרְחָק שְׁלֹשָׁה טְפָחִים הֵם שְׁלֹשִׁים וְשִׁשָּׁה טְפָחִים, וְאֵין בְּכָל הַגְּבוּלִים סָבִיב כִּי אִם עֶשְׂרִים וּשְׁמֹנָה טְפָחִים, לִשְׁנַיִם לְכָל אֶחָד שְׁמֹנָה טְפָחִים וְלִשְׁנַיִם לְכָל אֶחָד שִׁשָּׁה טְפָחִים. וְלָכֵן נִרְאֶה לִי שֶׁעַל כָּל גְּבוּל הוּא זוֹרֵעַ שְׁלֹשָׁה. וְכָךְ יָכוֹל לַעֲשׂוֹת, שֶׁמַּנִּיחַ טֶפַח הַסְּמוּכָה לַקֶּרֶן וְזוֹרֵעַ מִין אֶחָד וּמַנִּיחַ שְׁלֹשָׁה טְפָחִים וְזוֹרֵעַ, וּמַנִּיחַ עוֹד שְׁלֹשָׁה טְפָחִים וְזוֹרֵעַ, וְנִמְצָא שֶׁיֵּשׁ עוֹד טֶפַח פָּנוּי בַּקֶּרֶן הַשֵּׁנִי, וְכֵן הוּא עוֹשֶׂה לְכָל גְּבוּל וּגְבוּל, וְנִמְצָא שֶׁיֵּשׁ בֵּין מִין וָמִין שְׁלֹשָׁה טְפָחִים שִׁעוּר הַרְחָקָה, מִלְּבַד בְּאוֹתָן שֶׁסְּמוּכוֹת לַקְּרָנוֹת שֶׁאֵין בֵּינֵיהֶם הַרְחָקָה לְפִי שֶׁאֵין צְרִיכִין, שֶׁיֵּשׁ הֶכֵּר בַּדֶּרֶךְ שֶׁנִּזְרָעִין שֶׁזֶּה נִזְרָע צָפוֹן וְדָרוֹם וְזֶה מִזְרָח וּמַעֲרָב כִּדְכָתַב הָרַ"ב בְּרֵישָׁא. שֶׁהֲרֵי כָּתַבְתִּי שֶׁרֹחַב הַגְּבוּל טֶפַח, וְנִמְצָא שֶׁזּוֹרֵעַ בְּאֹרֶךְ טֶפַח וְיֵשׁ הֶכֵּר בִּזְרִיעָתָן כְּמוֹ שֶׁכָּתַבְתִּי. מַה שֶּׁאֵין כֵּן בְּרֵישָׁא שֶׁאִם יִזְרַע תִּשְׁעָה הֲוֵי עִרְבּוּב כְּמוֹ שֶׁכָּתְבוּ הַתּוֹסָפוֹת, לְפִי שֶׁאֵין כָּאן הֶכֵּר, וְעוֹד שֶׁלֹּא יוּכַל לִזְרֹעַ מִכָּל מִין כִּי אִם גַּרְעִין אֶחָד. תּוֹסְפוֹת יוֹם טוֹב: <small>(י)</small> <B> מִפְּנֵי כוּ'.</B> וְהַרְחָקַת שְׁלֹשָׁה טְפָחִים לֹא מְהַנֵּי דְּאַכַּתִּי הֲוֵי נִרְאֶה מְעֻרְבָּב וְאַף עַל פִּי שֶׁאֵין יוֹנְקִין זֶה מִזֶּה. אֲבָל בַּעֲרוּגָה פְּשׁוּטָה דְרֵישָׁא רַשַּׁאי לִטַּע אֲפִלּוּ רֹאשׁ לֶפֶת בָּאֶמְצַע, לְפִי שֶׁאֵין כָּאן אֶלָּא אַרְבָּעָה מִינִין לְאַרְבַּע הָרוּחוֹת לֹא נִרְאֶה כְּעִרְבּוּבְיָא. כָּךְ נִרְאֶה לִי. תּוֹסְפוֹת יוֹם טוֹב: <small>(יא)</small> <B> שִׁשָּׁה.</B> דָּרַשׁ זֶרַע זַרְעָהּ זְרָעֶיהָ זֵרוּעֶיהָ כְּלוֹמַר דְּמָצֵי לְמִכְתָּב זֶרַע דְּמַשְׁמַע חַד וְזַרְעָהּ מַשְׁמַע תְּרֵי וּזְרָעֶיהָ מַשְׁמַע תְּלָת וּכְתִיב זֵרוּעֶיהָ הֲרֵי אַרְבָּעָה וּכְתִיב תּוֹצִיא צִמְחָהּ תּוֹצִיא חַד וְצִמְחָהּ חַד כְּמוֹ לְתַנָּא קַמָּא, הֲרֵי שִׁית. וְכִי רָמֵיז קְרָא שִׁשָּׁה זֵרְעוֹנִים בַּעֲרוּגָה בַּת שִׁשָּׁה טְפָחִים, דְּקִים לֵיהּ לְרַבִּי יְהוּדָה דְּשִׁית בְּשִׁית לֹא יָנְקֵי, כִּי הֵיכִי דִּלְרַבָּנָן בַּחֲמִשָּׁה בְּשִׁשָּׁה כוּ'. וְלֹא אִתְבָּרֵר כַּמָּה הוּא שִׁעוּר הֶרְחֵק לְרַבִּי יְהוּדָה. וְעַיֵּן תּוֹסְפוֹת יוֹם טוֹב: <small>(יב)</small> <B> בָּאֶמְצַע.</B> וְרַבִּי יְהוּדָה פָּלֵיג בֵּין בְּרֵישָׁא וּבֵין בְּסֵיפָא, וְהָכִי אִיתָא בַּיְרוּשַׁלְמִי: <p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה ב">פרק ג - משנה ב</h3><p dir="rtl">
<small>(יג)</small> כְּלוֹמַר יוֹתֵר מֵעֲרוּגָה, וְלֹא שָׂדֶה גְדוֹלָה מַמָּשׁ, דְּהָא בְּמִשְׁנָה ט' לְעֵיל כָּתַב שֶׁאֵין רְגִילוּת לִזְרֹעַ מִן הַחַרְדָּל שָׂדֶה גְדוֹלָה. תּוֹסְפוֹת יוֹם טוֹב: <small>(יד)</small> נִרְאֶה דְגָרַס בְּמַתְנִיתִין גּוֹבֵל וְלֹא גְּבוּל: <small>(טו)</small> <b>הַתֶּלֶם.</b> וְרֹחַב הַתֶּלֶם שִׁשָּׁה, וְכֵן בְּאַמַּת הַמַּיִם, וְזוֹרְעִים לְרָחְבָּהּ שֶׁל אַמָּה שֶׁהִיא כְּמוֹ כֵן שִׁשָּׁה, וּכְשֶׁיָּבְשׁוּ הַמַּיִם דַּחֲזִי לִזְרִיעָה. הָרַ"שׁ: <small>(טז)</small> הָרַ"שׁ. וּלְטַעֲמֵיהּ אָזֵיל שֶׁפֵּרֵשׁ לְעֵיל דְּהַהַרְחָקָה הִיא טֶפַח וּמֶחֱצָה וּכְדַעַת הָרַ"מ, אֲבָל הָרַ"ב שֶׁסּוֹבֵר כְּרַשִׁ"י שֶׁצָּרִיךְ שְׁלֹשָׁה טְפָחִים הִנֵּה בְּרֹחַב הַשִּׁשָּׁה לֹא יוּכַל לִזְרֹעַ כִּי אִם שְׁלֹשָׁה גַרְעִינִין, וְלָכֵן אֲנִי אוֹמֵר שֶׁלְּפוּם רִיהֲטָא הֶעְתִּיק לְשׁוֹן הָרַ"שׁ. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה ג">פרק ג - משנה ג</h3><p dir="rtl">
<small>(יז)</small> <B> וְעַד רֹאשׁוֹ.</B> שְׁתֵּי הַקְּצָוֹת כָּל אֶחָד רֹאשׁ וָסוֹף: <small>(יח)</small> כְּלוֹמַר שֶׁהַהֶפְסֵק הוּא הַזֶּרַע הָאַחֵר שֶׁנִּזְרַע בַּתֶּלֶם, אַף עַל פִּי שֶׁמַּקִּיף בִּשְׁלֹשָׁה רוּחוֹת זֶרַע הַשָּׂדֶה, כֵּיוָן שֶׁהוּא תֶּלֶם וּבַצַּד הָרְבִיעִי אֵין בּוֹ זֶרַע שֶׁעַכְשָׁיו אֵינוֹ חָבוּשׁ הֲוֵי הֶפְסֵק. וְעַיֵּן תּוֹסְפוֹת יוֹם טוֹב בְּשֵׁם הָרַ"שׁ: <small>(יט)</small> וְצָרִיךְ לְחַלֵּק בֵּין תֶּלֶם סְתָם דְּהָכָא לְתֶלֶם שֶׁל פָּתִיחַ בְּמִשְׁנָה ו' פֶּרֶק ב': <p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה ד">פרק ג - משנה ד</h3><p dir="rtl">
<small>(כ)</small> וּמַשְׁמַע דְּכִי נִסְמְכוּ מִיהוּ שְׁתֵּי הַשּׁוּרוֹת שֶׁל קִשּׁוּאִין שָׁרֵי, וְאִם כֵּן הָא דִתְנַן בְּרֵישָׁא שְׁתֵּי שׁוּרוֹת שֶׁל דְּלוּעִים שְׁתֵּי שׁוּרוֹת שֶׁל פּוֹל לָאו דַּוְקָא אֶלָּא כִּי הֲוָה שְׁתֵּי שׁוּרוֹת שֶׁל קִשּׁוּאִין תּוּ שָׁרֵי אֲפִלּוּ אַחַת שֶׁל דְּלוּעִים וְאַחַת שֶׁל פּוֹל דְּהָא אִיכָּא שָׂדֶה, וְרַשַּׁאי לִּסְמֹךְ יָרָק אַחֵר בְּהַפְסָקַת תֶּלֶם. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה ו">פרק ג - משנה ו</h3><p dir="rtl">
<small>(כא)</small> <B> בְּצָלִים.</B> וְיִחֵד בְּצָלִים מִפְּנֵי שֶׁאֶפְשָׁר שֶׁכֵּן הָיָה הַמִּנְהָג אֶצְלָם. הָרַמְבַּ"ם: <small>(כב)</small> <B> שֶׁל דְּלוּעִים.</B> וְלֹא דָמֵי לַמַּתְנִיתִין דִּלְעֵיל שֶׁיָּכוֹל לִטַּע שְׁתֵּי שׁוּרוֹת שֶׁל קִשּׁוּאִים וּשְׁתֵּי שׁוּרוֹת שֶׁל דְּלוּעִים וּשְׁתֵּי שׁוּרוֹת שֶׁל פּוֹל הַמִּצְרִי, דְּשָׁאנֵי שׁוּרָה מִשְּׁתֵּי שׁוּרוֹת, וְעוֹד דְּכֵיוָן שֶׁבָּא לַעֲקֹר חָמוּר טְפֵי כִּדְאַשְׁכְּחָן בַּיְרוּשַׁלְמִי: <small>(כג)</small> כְּלוֹמַר וּתְנַן לְעֵיל בְּפֶרֶק ב' מִשְׁנָה ח' דְּבוּר הֲוֵי הֶפְסֵק: <p dir="rtl">
<h3 dir="rtl" id="MZ_KILAIIM_L3, פרק ג, פרק ג משנה ז">פרק ג - משנה ז</h3><p dir="rtl">
<small>(כד)</small> וְטַעֲמָא דְּכִלְאֵי כֶרֶם אֲסוּרִים בַּהֲנָאָה וְכִלְאֵי זְרָעִים מֻתָּרִים אֲפִלּוּ בַּאֲכִילָה כְּדִתְנַן בְּרֵישׁ פֶּרֶק ח': <p dir="rtl">
<h2 dir="rtl" id="MZ_KILAIIM_L3, פרק ד">פרק ד</h2><p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <b>שֶׁחָרַב.</b> וְהוּא גָזוּר מִמִּלַּת קֵרֵחַ הוּא <span class="booklinks" onclick="sendBookLink(this)" onmouseover="setBookLinkTitle(this)">(וַיִּקְרָא יג)</span>: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ב)</small> וְכֵן כָּתַב הָרַ"שׁ סָבִיב כְּמוֹ מְחוֹלוֹת. דַּעְתָּם דְּמִסְּתָמָא הַמָּקוֹם הַפָּנוּי הוּא סְבִיב כָּל הַכֶּרֶם בֵּין הַגָּדֵר לְאַרְבַּע רוּחוֹתָיו. וְהוּא הַדִּין נַמִּי אִם אֵינוֹ אֶלָּא מִצַּד אֶחָד. וּלְשׁוֹן הָרַ"מ מֵעִנְיָן אָחֵר, רְצוֹנוֹ לוֹמַר עֲזִיבַת הַדָּבָר: <small>(ג)</small> כְּדִתְנַן בְּמִשְׁנָה ד' פֶּרֶק ב' דְּבָבָא בַתְרָא: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ד)</small> וּלְהָרַ"מ אַרְבַּע אַמּוֹת וּמֶחֱצָה: <small>(ה)</small> <b>גָּדֵר.</b> אַגַּב שֶׁהִזְכִּירוֹ מְפָרֵשׁ לֵיהּ, וְאַגַּב גָּדֵר מְפָרֵשׁ חָרִיץ. הָרַ"שׁ: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ד">פרק ד - משנה ד</h3><p dir="rtl">
<small>(ו)</small> וְדָבָר זֶה הֲלָכָה לְמֹשֶׁה מִסִּינַי. הָרַ"מ: <small>(ז)</small> <B> הַרְבֵּה.</B> שֶׁנִּפְרַץ בִּמְקוֹמוֹת הַרְבֵּה פְּרָצוֹת פְּחוּתוֹת מֵעֶשֶׂר אַמּוֹת וִיתֵרוֹת מִשְּׁלֹשָׁה טְפָחִים. הָרַ"שׁ: <small>(ח)</small> מְרֻבֶּה. שֶׁתִּהְיֶה מִדַּת הָעוֹמֵד מִן הַקִּיר יוֹתֵר מִמִּדַּת כָּל הַמְּקוֹמוֹת הַפְּרוּצִים בּוֹ כְּשֶׁיִּהְיוּ נִכְלָלוֹת. הָרַ"מ: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ט)</small> <B> שְׁתֵּי שׁוּרוֹת.</B> וְכָתַב הָרַמְבַּ"ם בְּפֶרֶק ז' וְכַמָּה יִהְיֶה בְּכָל שׁוּרָה, שְׁלֹשָׁה גְּפָנִים אוֹ יוֹתֵר. וְהַשְׁתָּא הָא דִתְנַן שְׁתַּיִם כְּנֶגֶד שְׁתַּיִם וְאַחַת יוֹצֵאת זָנָב הַיְנוּ כִּי הֲווּ חֲמִשָּׁה נְטוּעִים בִּכְהַאי גַוְנָא הוּא דַּהֲוֵי כֶרֶם, אֲבָל כִּי לֹא נָטוּעַ בִּכְהַאי גַוְנָא צָרִיךְ שִׁשָּׁה, שָׁלֹשׁ לְכָל שׁוּרָה: <small>(י)</small> <B> הַזּוֹרֵעַ כוּ'.</B> קִדֵּשׁ לְבֵית הִלֵּל שְׁתֵּי שׁוּרוֹת וּכְגוֹן דְּזָרַע חוּץ לַכֶּרֶם שֶׁהוּא נָטוּעַ חָמֵשׁ עַל חָמֵשׁ, דְּהַיְנוּ חָמֵשׁ שׁוּרוֹת בְּכָל שׁוּרָה חֲמִשָּׁה, וּלְבֵית שַׁמַּאי מְקַדֵּשׁ אוֹתָהּ שׁוּרָה חִיצוֹנָה שֶׁל צַד הַזֶּרַע כְּשֶׁזָּרַע בַּעֲבוֹדַת הַכֶּרֶם שֶׁהוּא אַרְבַּע אַמּוֹת, וּלְבֵית הִלֵּל קִדֵּשׁ [שִׁשָּׁה], שָׁלֹשׁ בְּשׁוּרָה חִיצוֹנָה וְשָׁלֹשׁ שֶׁכְּנֶגְדָּן בְּשׁוּרָה שְׁנִיָּה. יְרוּשַׁלְמִי: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יא)</small> כָּזֶה: .: <small>(יב)</small> כָּזֶה: .: <small>(יג)</small> כָּזֶה.:. לְהָרַמְבַּ"ם אַחַת. יוֹצְאָה זָנָב כָּזֶה:  וְאַחַת בֵּינְתַיִם כָּזֶה: . וְאַחַת בָּאֶמְצַע כָּזֶה: ., וְעַל פִּי צוּרָה שֶׁל הָרַמְבַּ"ם זַ"ל הֵם כָּל הַכְּרָמִים בְּאֶרֶץ יִשְׂרָאֵל: <small>(יד)</small> <b>עַד כוּ'.</b> הָא תּוּ לָמָּה לִי. וְאֶפְשָׁר לִי לוֹמַר דִּשְׁתֵּי צוּרוֹת הַיְנוּ אוֹתָהּ שֶׁל הָרַמְבַּ"ם וְאוֹתָהּ שֶׁל הָרַ"ב שְׁתֵּיהֶם רְאוּיִן לְהִקָּרֵא בְשֵׁם יוֹצְאָה זָנָב. וְאַחַת מֵהֶן הִיא יוֹתֵר רְאוּיָה. וְאִלּוּ לֹא חָזַר וְשָׁנָה עָלָיו הֲוָה אֲמֵינָא דִּשְׁתֵּי הַצּוּרוֹת הֲווּ כֶרֶם. וְאַשְׁמְעִינַן דְּדַוְקָא אוֹתָהּ הַיּוֹתֵר רְאוּיָה הִיא בִּכְלַל כֶּרֶם וְלֹא הָאַחֶרֶת. וְהַתַּנָּא סָמַךְ עַל שֶׁבְּיָמָיו הָיָה יָדוּעַ וּמְפֻרְסָם אֵיזוֹ הִיא הַצּוּרָה הַיּוֹתֵר רְאוּיָה. תּוֹסְפוֹת יוֹם טוֹב. וְהַתּוֹסָפוֹת חֲדָשִׁים תֵּרֵץ דְּאָתֵי לְאַשְׁמְעִינַן אֲפִלּוּ יִהְיֶה אֶחָד בֵּינְתַיִם אוֹ בָאֶמְצַע וְגַם אַחַת יוֹצְאָה זָנָב דַּהֲוֵי כֶרֶם, וְעַל דֶּרֶךְ זֶה יֵשׁ מְפָרְשִׁים לְקַמָּן כֶּרֶם שֶׁנָּטוּעַ עִרְבּוּבְיָא: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ז">פרק ד - משנה ז</h3><p dir="rtl">
<small>(טו)</small> וְהַיְנוּ כְּשֶׁהַזְּרָעִים הֵם שֶׁלּוֹ: <small>(טז)</small> לֹא שֵׁשׁ עֶשְׂרֵה אַמּוֹת כְּדֶרֶךְ הָרַבִּים בְּפֶרֶק ב' דְּפֵאָה, אֶלָּא שְׁבִיל הַדְּרָכִים לָרַבִּים. הָרַאֲבַ"ד: <small>(יז)</small> <B> גָּבוֹהַּ מֵעֲשָׂרָה.</B> דַּוְקָא נָמוּךְ מֵעֲשָׂרָה מִצְטָרְפוֹת, דְּאִי גָּבוֹהַּ עֲשָׂרָה אֵינָן מִצְטָרְפוֹת. וְהָא דִתְנַן גָּבוֹהַּ מֵעֲשָׂרָה לִרְבוּתָא דְרַבִּי יְהוּדָה אִם עֵרְסָן כוּ': <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ח">פרק ד - משנה ח</h3><p dir="rtl">
<small>(יח)</small> דִּלְעֵיל לְעִנְיַן חוּצָה לָהּ וְהָכָא לְעִנְיַן תּוֹכָהּ. וְזֶה שֶׁאָמַר בַּיְרוּשַׁלְמִי אָמַר רַבִּי אֱלִיעֶזֶר הֶחֱמִירוּ תּוֹכָהּ יוֹתֵר מֵחוּצָה לָהּ. וְטַעֲמָא דְּרִחוּק שְׁמֹנֶה אַמּוֹת, דְּאֵין שָׂדֶה פָּחוֹת מֵאַרְבַּע אַמּוֹת כְּדִלְעֵיל רֵישׁ פִּרְקִין: <p dir="rtl">
<h3 dir="rtl" id="MZ_KILAIIM_L3, פרק ד, פרק ד משנה ט">פרק ד - משנה ט</h3><p dir="rtl">
<small>(יט)</small> כְּלוֹמַר וְלֹא מִשּׁוּם אִסּוּר. הָרַ"שׁ. וְרַבִּי יְהוּדָה אָתָא לְסִיּוּעֵי לְתַנָּא קַמָּא: <p dir="rtl">
<h2 dir="rtl" id="MZ_KILAIIM_L3, פרק ה">פרק ה</h2><p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> אַלִּיבָּא דְרַבִּי שִׁמְעוֹן דְּמַתְנִיתִין דִּלְקַמָּן, דְּהָא לְרַבָּנָן הֲוֵי כֶרֶם אֲפִלּוּ בִנְטוּעוֹת בְּפָחוֹת מֵאַרְבַּע אַמּוֹת. וְעַיֵּן בְּתוֹסְפוֹת יוֹם טוֹב שֶׁהֶאֱרִיךְ, וּמוֹדֶה דְּהַגְּמָרָא בְּפֶרֶק הַסְּפִינָה מוֹרָה דְּכֵן הַהֲלָכָה: <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ב)</small> דְּצָרִיךְ לַחֲרִישַׁת שְׁוָרִים אַרְבַּע אַמּוֹת כְּדִלְעֵיל פֶּרֶק ג': <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ג)</small> וְכָתַב הָרַ"שׁ דְּהַיְנוּ דְּאָמַר רַבִּי יְהוּדָה בַּפֶּרֶק דִּלְעֵיל מִשְׁנָה ז' אִם עֵרְסָן. וּדְבַר תֵּימַהּ הוּא שֶׁשִּׁנָּה לְשׁוֹנוֹ, וְשֶׁמָּא עֵרְסָן בִּידֵי אָדָם וְכוֹתֵשׁ מִמֵּילָא. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ד)</small> וְתֵימַהּ דְּאִם כֵּן צָרִיךְ שֶׁיִּהְיֶה יוֹתֵר מֵאַרְבַּע אַמּוֹת דְּצָרִיךְ שֶׁיִּהְיֶה רִחוּק אַרְבַּע אַמּוֹת. וְכִי תֵימָא דְּאֵין הָכִי נַמִּי, אֵין זֶה בְּמַשְׁמַע לְשׁוֹן הָרַ"ב. וְעַיֵּן בְּתוֹסְפוֹת יוֹם טוֹב: <small>(ה)</small> וּכְאִלּוּ אֲוִיר הַכֶּרֶם מַקִּיף הַזֶּרַע שֶׁבַּבַּיִת, וְגָרַע מִשּׁוֹמֵרָה. וּבַיְרוּשַׁלְמִי דָּרֵישׁ לַהּ מִקְּרָא <span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה מב)</span> וּבְבָתֵּי כְלָאִים הָחְבָּאוּ, בַּיִת שֶׁמַּחְבִּיאִין בּוֹ אֶת הַכִּלְאַיִם: <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ו">פרק ה - משנה ו</h3><p dir="rtl">
<small>(ו)</small> בְּרֵישׁ בָּבָא בַתְרָא. וְהַטַּעַם מִשּׁוּם דִּכְתִיב לֹא תִזְרַע כַּרְמְךָ כִּלְאָיִם, דּוּמְיָא דִּזְרִיעָה דְּנִיחָא לֵיהּ. תּוֹסָפוֹת: <small>(ז)</small> וְהַטַּעַם נִרְאֶה לִי שֶׁכֵּן זֶה שִׁעוּרוֹ לְעִנְיַן בִּטּוּל כְּדִתְנַן בְּמִשְׁנָה א' פֶּרֶק ב' דְּעָרְלָה, וְעַיֵּן שָׁם בְּפֵרוּשׁ הָרַ"ב. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ז">פרק ה - משנה ז</h3><p dir="rtl">
<small>(ח)</small> וְחַיָּב לַעֲקֹר כְּשֶׁיִּרְאֶה, וְאִם קִיְּמָן הֲרֵי זֶה קִדֵּשׁ. הָרַמְבַּ"ם: <small>(ט)</small> וְהַיְנוּ כְּרַבִּי אוֹשַׁעְיָא בַּיְרוּשַׁלְמִי. אֲבָל הָרַמְבַּ"ם פָּסַק בְּחִבּוּרוֹ כְּרַבִּי יוֹחָנָן דְּהַכֹּל אָסוּר בַּהֲנָאָה. וְהָא דִתְנַן יְנַפֵּץ תֵּרֵץ בַּיְרוּשַׁלְמִי מִשּׁוּם דְּיוֹתֵר רָאוּי לִקְבוּרָה בְּעוֹדוֹ אָבִיב וְלַח מִשֶּׁהוּא רָאוּי לִשְׂרֵפָה, וּתְנַן בְּפֶרֶק ב' דִּתְמוּרָה כִּלְאֵי הַכֶּרֶם שֶׁדַּרְכּוֹ לִשָּׂרֵף יִשָּׂרֵף שֶׁדַּרְכּוֹ לִקָּבֵר יִקָּבֵר: <small>(י)</small> <b>תִּדָּלֵק.</b> הוּא שֶׁאָמַר הַכָּתוּב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כב)</span> פֶּן תִּקְדַּשׁ הַמְּלֵאָה וְתַרְגּוּמוֹ דִּלְמָא תִּתּוֹקָד. הָרַמְבַּ"ם. וְאִם רָאָה אוֹתָן וְקִיְּמָן הֲרֵי אֵלּוּ יִשָּׂרְפוּ עִם הַגְּפָנִים הַסְּמוּכִים לָהֶם. הָרַמְבַּ"ם. וְשִׁעוּר הֵבִיאָה דָגָן הַיְנוּ שְׁלִישׁ: <p dir="rtl">
<h3 dir="rtl" id="MZ_KILAIIM_L3, פרק ה, פרק ה משנה ח">פרק ה - משנה ח</h3><p dir="rtl">
<small>(יא)</small> <B> מִינֵי זְרָעִים.</B> דִּכְתִיב כַּרְמְךָ לֹא תִזְרַע כִּלְאָיִם זְרָעִים הַדּוֹמִים לַכֶּרֶם וּבְקַנְבּוֹס וְלוּף תּוֹלִין אֶשְׁכּוֹלוֹת כְּמִין עֲנָבִים לְהָכִי הֲוֵי כִלְאַיִם. רַשִׁ"י בִּמְנָחוֹת דַּף ט"ו. וְהָרַמְבַּ"ם בְּפֶרֶק ה' נָתַן טַעַם שֶׁנִּגְמָרִים עִם תְּבוּאַת הַכֶּרֶם. וּפֵרֵשׁ הַכֶּסֶף מִשְׁנֶה שֶׁכְּמוֹ שֶׁהַכֶּרֶם אֵינוֹ נִתָּר עַד שָׁלֹשׁ שָׁנִים מִטַּעַם עָרְלָה וְקַנְבּוֹס וְלוּף עוֹשִׂין לְשָׁלֹשׁ שָׁנִים כְּדִלְעֵיל פֶּרֶק ב' מִשְׁנָה ה': <p dir="rtl">
<h2 dir="rtl" id="MZ_KILAIIM_L3, פרק ו">פרק ו</h2><p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> וְגַם הָרַמְבַּ"ם בְּחִבּוּרוֹ כָּתַב כֵּן. וְהִקְשָׁה הָרַאֲבַ"ד דְּאַמַּאי צָרִיךְ הַרְחָקָה מֵאֲחוֹרֵי הַכֹּתֶל שֶׁהֲרֵי הַכֹּתֶל בֵּין הַגְּפָנִים וְהַזֶּרַע. וְתֵרֵץ הַכֶּסֶף מִשְׁנֶה דְּשָׁאנֵי הָכָא שֶׁהַגְּפָנִים עֲרוּסִים עַל הַכֹּתֶל חָזַר הַגָּדֵר לִהְיוֹת כְּאִלּוּ הוּא עִקַּר הַגְּפָנִים: <small>(ב)</small> וּלְעֵיל מִשְׁנָה ד' כָּתַב דְּאֵין הֲלָכָה כְּרַבִּי יוֹסֵי, וְכֵן כָּתַב בְּמִשְׁנָה ז' דִּלְקַמָּן: <p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ג)</small> <b>מִן הַמַּדְרֵגָה.</b> זֶה לְשׁוֹן הָרַמְבַּ"ם בְּחִבּוּרוֹ פֶּרֶק ח' גְּפָנִים שֶׁהָיוּ נְטוּעִים בְּמַדְרֵגָה גְבוֹהָה וְהֶעָרִיס שֶׁלָּהֶן יוֹצֵא וּמְסַכֵּךְ עַל הַשָּׂדֶה: <small>(ד)</small> וְהַטַּעַם מִדִּתְנַן רַבִּי אֱלִיעֶזֶר אוֹמֵר, מַשְׁמַע שֶׁבָּא לַחֲלֹק, וְאִם כֵּן רַבִּי אֱלִיעֶזֶר בֶּן יַעֲקֹב לֹא סְבִירָא לֵיהּ הָכִי, וּמִשְׁנַת רַבִּי אֱלִיעֶזֶר בֶּן יַעֲקֹב קַב וְנָקִי. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ה)</small> וְהַיְנוּ עָרִיס, אֶלָּא שֶׁהָעֵצִים וְהַקָּנִים עַצְמָן הֵן נִקְרָאִים אַפִּיפְיָרוֹת. הָרַמְבַּ"ם: <p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ו)</small> וְהִלֵּךְ הֶחָדָשׁ דְּהָכָא לֹא הֲוֵי כְּמוֹ הִלֵּךְ הֶחָדָשׁ דִּלְעֵיל, דְּהָתָם פֵּרוּשׁ שֶׁהִלֵּךְ עַל מַה שֶּׁנִּזְרַע כְּבָר. וְעַיֵּן תּוֹסְפוֹת יוֹם טוֹב: <small>(ז)</small> <B> שֶׁל שִׁקְמָה.</B> כְּלוֹמַר וְזֶה הַקּוֹרָה מִשֶּׁל סַדָּן שֶׁל שִׁקְמָה הָיָה. וְלִסְפָרִים אֲחֵרִים בְּתוֹךְ סַדָּן. וּפֵרוּשׁ שִׁקְמָה עַיֵּן מַה שֶּׁכָּתַבְנוּ מִשְׁנָה ח' פֶּרֶק קַמָּא. תּוֹסְפוֹת יוֹם טוֹב: <small>(ח)</small> כֵּן הוּא בַּתּוֹסֶפְתָּא. וְתֵימַהּ שֶׁהֲרֵי אִילַן מַאֲכָל הוּא וּמַאי צָרִיךְ לְהַאי טַעֲמָא. וְאוּלַי שֶׁכֵּיוָן שֶׁהוּא מִין תְּאֵנָה מִדְבָּרִית לֹא חָשֵׁיב כְּאִילַן מַאֲכָל. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה ו">פרק ו - משנה ו</h3><p dir="rtl">
<small>(ט)</small> לְשׁוֹן הָרַמְבַּ"ם וְשִׁעוּר טֶפַח הַנִּזְכָּר בְּכָל הַשַּׁ"ס וּבוֹ יִהְיֶה הַשִּׁעוּר תָּמִיד, הוּא אַרְבַּע אֶצְבָּעוֹת בְּגוּדָל אוֹ שֵׁשׁ בָּאֶצְבַּע אֲשֶׁר תַּחַת הַגֻּדָּל, וּשְׁנֵי הַשִּׁעוּרִים שָׁוִין: <p dir="rtl">
<h3 dir="rtl" id="MZ_KILAIIM_L3, פרק ו, פרק ו משנה ט">פרק ו - משנה ט</h3><p dir="rtl">
<small>(י)</small> וּבִלְבַד שֶׁלֹּא יִהְיֶה בְּתוֹךְ עֲבוֹדַת עִקַּר הַגֶּפֶן. הָרַ"שׁ: <p dir="rtl">
<h2 dir="rtl" id="MZ_KILAIIM_L3, פרק ז">פרק ז</h2><p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> וּמִשּׁוּם הָא דִּתְנַן בְּפֶרֶק לֹא יַחְפֹּר מַרְחִיקִין אֶת הַזְּרָעִים מִן הַכֹּתֶל כוּ' הֻצְרַךְ לְפָרֵשׁ כֵּן: <small>(ב)</small> <b>בִּדְלַעַת.</b> שֶׁיָּבְשָׁה. וְהָרַ"ב שֶׁכָּתַב מִשּׁוּם זְרָעִים בַּדְּלַעַת כוּ' שֶׁהַדְּלַעַת יְבֵשָׁה, וַהֲוֵי לֵיהּ לְפָרֵשׁ כֵּן מִשּׁוּם הַבְרָכַת הַגֶּפֶן עַצְמוֹ. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ג)</small> <B> מִצְטָרְפוֹת.</B> לִהְיוֹת כֶּרֶם, וְאִם לָאו אֵינָן מִצְטָרְפוֹת וְדִינָן כְּגֶפֶן יְחִידִית שֶׁעֲבוֹדָתוֹ שִׁשָּׁה טְפָחִים. הָרַ"שׁ: <small>(ד)</small> כְּלוֹמַר וּבֶאֱמֶת יֵשׁ בָּהֶן עֲדַיִן לַחוּת שֶׁהֲרֵי בִּימֵי הַקַּיִץ יַחְזְרוּ לִכְמוֹת שֶׁהָיוּ, אֶלָּא אֲפִלּוּ בַּקַּיִץ דְּנִכָּר שֶׁהִיא יְבֵשָׁה שֶׁהֲרֵי כָּל שְׁאָר הַגְּפָנִים לַחִים הֵם וְאִלּוּ הָיָה בְּזֶה הַגֶּפֶן לֵחָה הָיְתָה נִרְאֵית לַחָה כִּשְׁאָר הַגְּפָנִים, אֲפִלּוּ הָכִי גָּזְרִינַן מִשּׁוּם דְּגַם בַּקַּיִץ אִיכָּא גְּפָנִים כוּ'. וְגָזְרִינַן בְּכָל גֶּפֶן יְבֵשָׁה מִשּׁוּם מַרְאִית עַיִן. כָּךְ פֵּרוּשׁ דִּבְרֵי הָרַ"ב. תּוֹסְפוֹת יוֹם טוֹב: <small>(ה)</small> כְּלוֹמַר כְּשֶׁיִּזְרַע צֶמֶר גֶּפֶן בַּכֶּרֶם אֵינוֹ מְקַדֵּשׁ לְפִי כוּ'. הָרַמְבַּ"ם: <p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה ד">פרק ז - משנה ד</h3><p dir="rtl">
<small>(ו)</small> <B> אֶת גַּפְנוֹ.</B> כָּתְבוּ הַתּוֹסָפוֹת סוֹף פֶּרֶק הֶעָרֵל דְּהוּא הַדִּין הַזּוֹרֵעַ כְּהַהוּא עֻבְדָּא דְּמַיְתֵי בְּסֵיפָא, אֶלָּא נָקַט מְסַכֵּךְ מִשּׁוּם רְבוּתָא דְתַנָּא קַמָּא דְּאַף בִּמְסַכֵּךְ אָסוּר:<p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה ה">פרק ז - משנה ה</h3><p dir="rtl">
<small>(ז)</small> יְרוּשַׁלְמִי, וְנִרְאֶה טַעֲמָא מִדְּלֹא כְתִיב כִּלְאַיִם בְּכַרְמְךָ וּכְתִיב כַּרְמְךָ כִּלְאָיִם, שֶׁלֹּא סָמַךְ כִּלְאַיִם לְכַרְמְךָ, שְׁמַע מִנַּהּ דִּבְכָל מָקוֹם אָסוּר כִּלְאַיִם. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה ז">פרק ז - משנה ז</h3><p dir="rtl">
<small>(ח)</small> כֵּן פֵּרֵשׁ הָרַ"שׁ גַּם לַגִּרְסָא דְּיִגְרֹר בִּשְׁנֵי רֵישִׁי"ן. וְגִרְסַת הָרַמְבַּ"ם יִגְדֹּד בִּשְׁנֵי דְּלָתִי"ן מִלְּשׁוֹן <span class="booklinks" onclick="sendBookLink(this)" onmouseover="setBookLinkTitle(this)">(דָּנִיֵּאל ד)</span> גֹּדּוּ אִילָנָא. וְקָשֶׁה דְּהָכָא תָּנָא יַחְתֹּךְ וּבְסֵיפָא יַחֲזִיר. וְנִרְאֶה דְּהַיְנוּ טַעֲמָא כְּמוֹ שֶׁכָּתַב הָרַמְבַּ"ם בְּפֵרוּשׁוֹ שֶׁהָעֲנָפִים נִשְׁבְּרוּ וְנֶעֶקְרוּ, וּכְלוֹמַר דְּלֹא נֶעֶקְרוּ מִשָּׁרְשֵׁיהֶן מִן הָאִילָן דְּאִם כֵּן אֵין כָּאן עוֹד קִדּוּשׁ כְּלָל, אֶלָּא שֶׁלֹּא נִשְׁבְּרוּ וְלֹא נֶעֶקְרוּ לְגַמְרֵי, אֲבָל אֵין לָהֶם תַּקָּנָה לְהַעֲמִידָם בִּנְטִיָּה שֶׁיַּטֶּה אוֹתָם מֵעַל גַּבֵּי הַתְּבוּאָה, וְחוֹתְכִין אוֹתָן מִמָּקוֹם שֶׁנִּשְׁבְּרוּ וְנֶעֶקְרוּ, וְזֶהוּ שֶׁכָּתַב הָרַ"ב וִילַקֵּט, דְּשַׁיָּךְ בִּגְפָנִים הַמֻּנָּחִים עַל הַתְּבוּאָה וְלֹא שַׁיָּךְ זֶה בַּתְּבוּאָה: <small>(ט)</small> אֶלָּא עֲנָבִים וְחִטִּים. הָרַמְבַּ"ם: <p dir="rtl">
<h3 dir="rtl" id="MZ_KILAIIM_L3, פרק ז, פרק ז משנה ח">פרק ז - משנה ח</h3><p dir="rtl">
<small>(י)</small> הַיְנוּ לַגִּרְסָא מִשֶּׁתַּשְׁלִישׁ, וְלַגִּרְסָא מִשֶּׁתַּשְׁרִישׁ הָכִי נַמִּי דִּכְוָתָהּ, שֶׁיֵּשׁ בּוֹ תְּבוּאָה שֶׁהִשְׁרִישָׁה: <small>(יא)</small> <b>אָסוּר.</b> בִּפְסָחִים דַּף כ"ה אָמַר רָבָא תְּרֵי קְרָאֵי כְּתִיבֵי, כְּתִיב הַזֶּרַע וּכְתִיב הַמְּלֵאָה, הָא כֵּיצַד, זָרוּעַ מֵעִקָּרָא בְּהַשְׁרָשָׁה, זָרוּעַ וּבָא הוֹסִיף אִין לֹא הוֹסִיף לֹא: <small>(יב)</small> הָכִי מַשְׁמַע בַּיְרוּשַׁלְמִי דִּלְכֻלֵּי עַלְמָא הַזְּרָעִים נֶאֱסָרִים אַף עַל גַּב דְּהַגְּפָנִים לֹא נֶאֶסְרוּ. וְלִישְׁנָא דְמַתְנִיתִין נַמִּי מוֹכְחָא דְּלֹא קָדְשׁוּ הַגְּפָנִים, דְּהָא תְּנַן אָסוּר וְלֹא תָנֵי קִדֵּשׁ. וְעַיֵּן בְּתוֹסְפוֹת יוֹם טוֹב בְּשִׁיטַת הָרַמְבַּ"ם זַ"ל: <p dir="rtl">
<h2 dir="rtl" id="MZ_KILAIIM_L3, פרק ח">פרק ח</h2><p dir="rtl">
<h3 dir="rtl" id="MZ_KILAIIM_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> כְּלוֹמַר עִם הַחַרְצָן יִזְרְעֵם בְּמַפֹּלֶת יָד כְּדִלְעֵיל פֶּרֶק קַמָּא: <small>(ב)</small> וְצָרִיךְ לוֹמַר דִּסְבָרָא הוּא, כֵּיוָן דְּלִשְׂרֵפָה קַיְמָא הַיְנוּ כְּדֵי שֶׁלֹּא יֵהָנֶה מִמֶּנּוּ: <small>(ג)</small> <b>לְגַדֵּל וּלְקַיֵּם.</b> כְּלוֹמַר לְגַדְּלָן וּלְקַיְּמָן לְעַצְמוֹ שֶׁיֵּהָנֶה בָהֶם. אֲבָל בִּלְגַדֵּל לְחוּד הֲוָה מַשְׁמַע דְּטֹרַח הַגִּדּוּל הֻתַּר לוֹ וְלֹא שֶׁיֵּהָנֶה בָהֶם. וְאִי תָּנָא לְקַיֵּם הֲוָה אֲמֵינָא לְאַחַר שֶׁגָּדְלוּ עַל יְדֵי נָכְרִי, אֲבָל לְגַדְּלָם הֲוָה דּוּמְיָא דִּזְרִיעַת כִּלְאַיִם וְלִתְּסַר, הִלְכָּךְ צְרִיכֵי תַּרְוַיְהוּ. תּוֹסְפוֹת יוֹם טוֹב: <small>(ד)</small> שֶׁבִּשְׁנֵיהֶם יֵשׁ שְׁנֵי צְדָדִים: <small>(ה)</small> פֵּרוּשׁ שֶׁהֵם הָיוּ תּוֹקְעִין עַצְמָן לִדְבַר הֲלָכָה, וְשֶׁהָיוּ אוֹמְרִים אֵין לָנוּ עֵסֶק אֶלָּא בַּתּוֹרָה אֲבָל לֹא בַּמִּצְוֹת. תּוֹסָפוֹת חֲדָשִׁים: <small>(ו)</small> וְטַעֲמָא מִשּׁוּם דְּקַל וָחֹמֶר מֵעִקָּרָא פְּרִיכָא, דְּאַף בְּכִלְאֵי בְהֵמָה דַּוְקָא יַחְדָּיו כְּתִיב. וְאִי מֻנָּח דַּף עַל שְׁתֵּי בְהֵמוֹת שֶׁהֵם שְׁנֵי מִינִים מֻתָּר לֵישֵׁב עָלָיו. הָרֹא"שׁ בְּסוֹף נִדָּה: <p dir="rtl">
<h3 dir="rtl" id="MZ_KILAIIM_L3, פרק ח, פרק ח משנה ב">פרק ח - משנה ב</h3><p dir="rtl">
<small>(ז)</small> בְּסוֹף פֶּרֶק ה' דְּבָבָא קַמָּא. וְשָׁם פָּסַק דִּטְמֵאָה עִם טְמֵאָה וּטְהוֹרָה עִם טְהוֹרָה אֵינָן אֲסוּרִין לַחֲרֹשׁ וְלִמְשֹׁךְ כוּ' אֶלָּא מִדְּרַבָּנָן: <small>(ח)</small> וְהָרַמְבַּ"ם מְפָרֵשׁ לִמְשֹׁךְ בָּהֶם הָעֲגָלָה אוֹ הָאֶבֶן וְכַדּוֹמֶה לוֹ, וּלְהַנְהִיג שֶׁיִּקְשְׁרֵם בְּיַחַד וְיוֹלִיכֵם, וְזֶה עִנְיַן שֶׁאָמַר הַכָּתוּב יַחְדָּיו רְצוֹנוֹ לוֹמַר לְחַבֵּר בֵּינֵיהֶם וּלְיַחֲדָם עַל אֵיזֶה דֶּרֶךְ שֶׁיִּהְיֶה אוֹ לַחֲרִישָׁה וְזוּלָתָהּ: <p dir="rtl">
<h3 dir="rtl" id="MZ_KILAIIM_L3, פרק ח, פרק ח משנה ד">פרק ח - משנה ד</h3><p dir="rtl">
<small>(ט)</small> וּלְעֵיל בְּמִשְׁנָה ב' מְפָרֵשׁ דִּלְמַאן דְּאָמַר חוֹשְׁשִׁין דְּכָל מִינֵי פְּרָדוֹת מֻתָּרִין. וְצָרִיךְ לוֹמַר דְּוַדַּאי לְמַאן דְּאָמַר חוֹשְׁשִׁין כֻּלָּן מִין אֶחָד שֶׁסּוֹבֵר כֵּיוָן שֶׁבִּשְׁנֵיהֶם יֵשׁ שְׁנֵי צְדָדִין חֲשׁוּבִין כְּמִין אֶחָד, כִּי מַה שֶׁיֵּשׁ בָּזֶה יֵשׁ כְּמוֹ כֵן בָּזֶה. אֲבָל רַבִּי יְהוּדָה שֶׁסּוֹבֵר דִּפְרָדוֹת שֶׁאִמּוֹתֵיהֶן בִּלְתִּי שָׁווֹת אֲסוּרִים הֲוָה אֲמֵינָא דִּכְמוֹ שֶׁחוֹשֵׁשׁ לְזֶרַע הָאֵם כְּמוֹ כֵן חוֹשֵׁשׁ לְזֶרַע הָאָב, וְכִי נַמִּי יֵשׁ שְׁנֵי צְדָדִים לְכָל אֶחָד כוּ' הֲוָה אֲמֵינָא דְּנֵיחוֹשׁ לְכָל צַד וְצַד שֶׁיִּשְׁתַּמֵּשׁ בְּצַד אַחֵר שֶׁאֵינוֹ מִינוֹ, קָא מַשְׁמַע לָן דִּסְבָרַת רַבִּי יְהוּדָה דְּאֵין חוֹשְׁשִׁין כְּלָל לְזֶרַע הָאָב וּכְמַאן דְּלֵיתָא. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ח, פרק ח משנה ה">פרק ח - משנה ה</h3><p dir="rtl">
<small>(י)</small> כִּמְלֹא הַחֶבֶל: <small>(יא)</small> דְּחַיָּה בִּכְלַל בְּהֵמָה כִּדְאִיתָא בְּפֶרֶק בְּהֵמָה הַמַּקְשָׁה: <p dir="rtl">
<h3 dir="rtl" id="MZ_KILAIIM_L3, פרק ח, פרק ח משנה ו">פרק ח - משנה ו</h3><p dir="rtl">
<small>(יב)</small> וְכֵן כָּתַב הָרַמְבַּ"ם. וְטַעֲמָם דְּאִלּוּ לְעִנְיַן כִּלְאַיִם לֹא נַפְקָא מִנַּהּ, דְּכָל שְׁנֵי מִינִים אֲפִלּוּ שְׁנֵיהֶם מִין בְּהֵמָה אוֹ חַיָּה אֲסוּרִים כְּדִתְנַן בְּמִשְׁנָה ב' לְעִנְיַן לַחֲרֹשׁ, וְכָל שֶׁכֵּן לְעִנְיַן הַרְבָּעָה. וְהַשַּׁ"ךְ בְּסִימָן רל"ז הִשִּׂיג עַל הָרַ"ב בָּזֶה, דְּנַפְקָא מִנַּהּ דִּלְרַבָּנָן מֻתָּר שׁוֹר הַבָּר עִם הַשּׁוֹר כִּדְפָסַק שָׁם בַּשֻּׁלְחָן עָרוּךְ, וּלְרַבִּי יוֹסֵי אָסוּר. תּוֹסָפוֹת חֲדָשִׁים: <small>(יג)</small> הוּא הַדִּין בְּאַדְנֵי שָׂדֶה נַמִּי הַאי נַפְקָא מִנַּהּ: <p dir="rtl">
<h2 dir="rtl" id="MZ_KILAIIM_L3, פרק ט">פרק ט</h2><p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> יְרוּשַׁלְמִי כְּלוֹמַר אֵילִים וְכָרִים, וְצֶמֶר מוּסָב עַל שְׁנֵיהֶם. וּשְׁנֵיהֶם מִין אֶחָד, אֶלָּא שֶׁאֵילִים זְכָרִים וְכָרִים נְקֵבוֹת: <small>(ב)</small> <B> צֶמֶר וּפִשְׁתִּים.</B> בְּמִשְׁנָה ג' פֶּרֶק י"א דִּנְגָעִים תְּנַן דִּבְגָדִים צְבוּעִים אֵינָן מְטַמְּאִין בִּנְגָעִים, וּלְעִנְיַן כִּלְאַיִם בֵּין לְבָנִים בֵּין צְבוּעִים, וְכֵן בִּגְדֵי כֹּהֲנִים לְבָנִים וּצְבוּעִים. וּבְהָא לֹא דַמְיָן הָנֵי כְלָלֵי לַהֲדָדֵי: <small>(ג)</small> רְצוֹנוֹ לוֹמַר כֹּהֲנִים הֶדְיוֹטִים, וּלְהָכִי נָקַט בָּתַר הָכִי אַבְנֵט, דְּאִלּוּ בְּבִגְדֵי כֹהֵן גָּדוֹל אִיכָּא נַמִּי מְעִיל אֵפוֹד וְחֹשֶׁן: <small>(ד)</small> וְיָלְפִינַן לֵיהּ בְּפֶרֶק קַמָּא דְחֻלִּין דַּף י"א מֵאַחֲרֵי רַבִּים לְהַטּוֹת דְּכָל הָאִסּוּרִים בְּטֵלִים בְּרֻבָּא דְּאִיתָא קַמָּן, וּבְמִידֵי דְיָבֵשׁ בְּיָבֵשׁ מִין בְּמִינוֹ אֲפִלּוּ מִדְּרַבָּנָן אֵין צָרִיךְ יוֹתֵר. וּבָתַר שְׁמָא אָזְלִינַן בְּמִין בְּמִינוֹ, וַאֲפִלּוּ אִית לְחַד שֵׁם לְוַי, כִּדְאִיתָא בְּפֶרֶק בַּתְרָא דַעֲבוֹדָה זָרָה: <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ב">פרק ט - משנה ב</h3><p dir="rtl">
<small>(ה)</small> וְיִדְמוּ כְּאִלּוּ הֵם צֶמֶר וּפִשְׁתִּים מִפְּנֵי שֶׁהָאֶחָד מֵהַמִּינִים הָהֵם חָלָק כְּמוֹ פִּשְׁתָּן וְהַשֵּׁנִי יֵשׁ בּוֹ יְבֵשׁוּת וְהוּא שָׂעִיר כְּמוֹ הַצֶּמֶר: <small>(ו)</small> הוּא לְשׁוֹן הָרַמְבַּ"ם. וּבְפֶרֶק בַּמֶּה מַדְלִיקִין כָּתַב פֵּרוּשׁ אַחֵר: <small>(ז)</small> אֵינוֹ מוּסָב עַל וְהָאִידְנָא אֶלָּא בָּא לוֹמַר דְּהַקַּנְבּוֹס שָׁרֵי לְעוֹלָם שֶׁהַכֹּל מַכִּירִין בּוֹ: <small>(ח)</small> יְרוּשַׁלְמִי. וּפֵרֵשׁ הָרַ"שׁ מִטָּה שֶׁל חֲבָלִים שֶׁנִּשְׁקַע תַּחְתָּיו וְצִדֵּי הַכַּר עוֹלִים עָלָיו, אֲבָל נְסָרִים שֶׁל עֵץ קָשֶׁה וְאֵינוֹ נִשְׁקָע: <small>(ט)</small> <B> נוֹגֵעַ בָּהֶן.</B> דְּאָז חַיְשִׁינַן שֶׁמָּא תִכָּרֵךְ כוּ' כְּמוֹ שֶׁכָּתַב הָרַ"ב מִשְׁנָה ד': <small>(י)</small> וּבְרֵישׁ הַתְּכֵלֶת מַיְתֵי לַהּ, וּמַשְׁמַע דְּאַיְרֵי בְּטַלִּית קְטַנָּה אַף עַל פִּי שֶׁאֵין הַגָּדוֹל יוֹצֵא בָהּ עֲרַאי. הָרַ"שׁ: <small>(יא)</small> וְהָרַמְבַּ"ם לֹא פֵּרֵשׁ דִּפְלִיגֵי, וְכֵן בְּחִבּוּרוֹ פָּסַק לְתַרְוַיְהוּ. וְכָתַב בַּכֶּסֶף מִשְׁנֶה שֶׁטַּעֲמוֹ דְּהָכָא שָׁאנֵי דְּכֵיוָן שֶׁהוּא לוֹבֵשׁ מַמָּשׁ הֲרֵי עָבַר עַל לֹא תִלְבַּשׁ שַׁעַטְנֵז, אֲבָל מוֹכְרֵי כְסוּת שֶׁאֵינָם לוֹבְשִׁים מַמָּשׁ אֶלָּא מַעֲלִים עֲלֵיהֶם מֻתָּר אִם אֵינוֹ מִתְכַּוֵּן: <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ד">פרק ט - משנה ד</h3><p dir="rtl">
<small>(יב)</small> וְאֵינָם חַיָּבִים הַחַיִּים לִנְהֹג בָּהֶם אִסּוּר וְלֹא שׁוּם מִצְוָה מִמִּצְוֹת הַכָּתוּב כְּגוֹן צִיצִית וּתְפִלִּין וּמְזוּזוֹת וְדוֹמֶה לָאֵלּוּ. הָרַמְבַּ"ם: <small>(יג)</small> <B> עַל כְּתֵפוֹ.</B> וְטַעֲמָא מִשּׁוּם דְּלֹא שָׁרִינַן מִפְּנֵי שֶׁהוּא קָשֶׁה אֶלָּא בְּהַצָּעָה שֶׁהוּא מִדְּרַבָּנָן, אֲבָל לֹא בְהַעֲלָאָה שֶׁהוּא מִדְּאוֹרַיְתָא. הָרַ"מ: <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ה">פרק ט - משנה ה</h3><p dir="rtl">
<small>(יד)</small> מְסַיֵּם הָרַ"שׁ וּפְלִיגֵי אַסְּתָמָא דִלְעֵיל מִשְׁנָה ב': <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ז">פרק ט - משנה ז</h3><p dir="rtl">
<small>(טו)</small> וְלֹא יָדַעְנוּ טַעֲמָא מַאי דְאֵין חוֹשְׁשִׁין שֶׁיִּהְיוּ עוֹשֵׂי הַמִּנְעָל הַהוּא נִזְהָרִים לִמְנֹעַ אֲפִלּוּ חוּט אֶחָד שֶׁל פִּשְׁתָּן. וְהָרַמְבַּ"ם בְּחִבּוּרוֹ כָּתַב מִנְעָל שֶׁהוּא כִּלְאַיִם וְאֵין לוֹ עָקֵב וּמֻתָּר לְפִי שֶׁעוֹר הָרֶגֶל קָשֶׁה הוּא וְאֵינוֹ נֶהֱנֶה כִּשְׁאָר עוֹר הַגּוּף, וּמְפָרֵשׁ הַכֶּסֶף מִשְׁנֶה דְּפֵרוּשׁ זֶרֶב הַיְנוּ שֶׁבִּימוֹת הַחַמָּה לוֹבְשִׁים אוֹתוֹ וְיֵשׁ בּוֹ פִּשְׁתָּן וְלִפְעָמִים מְשִׂימִים בּוֹ גַּם כֵּן צֶמֶר כְּדֵי לְלָבְשׁוֹ בִּימוֹת הַקֹּר, וּמַה שֶּׁכָּתַב אֵין לוֹ עָקֵב הוּא דְּצוּרָתוֹ כָּךְ הוּא:<p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ח">פרק ט - משנה ח</h3><p dir="rtl">
<small>(טז)</small> <B> שׁוּעַ טָווּי וָנוּז.</B> תֵּימַהּ דְּפָתַח בְּטָווּי וְאָרוּג וְסִיֵּם בְּשׁוּעַ טָווּי וָנוּז. וּבְתוֹסָפוֹת הִקְשָׁה גַם כֵּן לַפֵּרוּשׁ הָרִאשׁוֹן שֶׁבְּדִבְרֵי הָרַ"ב דְּמַתְנִיתִין מַשְׁמַע דְּאָרוּג הַיְנוּ נוּז כְּדִתְנַן שֶׁנֶּאֱמַר וְכוּ'. וְאוֹמֵר רַבֵּנוּ תַּם דְּעַל כָּרְחֲךָ לָאו לְמִידְרָשׁ כָּל שַׁעַטְנֵז קָאָתֵי וְכוּ'. וְאִם תֹּאמַר אַמַּאי תָּנֵי אָרוּג, יֵשׁ לוֹמַר דִּכְמוֹ דְתָנֵי טָווּי דְּמִנּוֹטְרִיקוֹן נַפְקָא, הָכִי נַמִּי תָּנֵי אָרוּג דְּמִדְּרָשָׁא דְיַחְדָּו נַפְקָא. וְשׁוּעַ וָנוּז דִּכְתִיבֵי בְּהֶדְיָא לֹא הֻצְרַךְ לְהַתְנוֹת בָּהֶם בְּרֵישָׁא. וְעַיֵּן בַּאֲרִיכוּת בְּתוֹסְפוֹת יוֹם טוֹב: <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה ט">פרק ט - משנה ט</h3><p dir="rtl">
<small>(יז)</small> וְהָרֹא"שׁ בְּמַסֶּכֶת נִדָּה כָּתַב דְּהַךְ שָׁרֵי טְפֵי: <p dir="rtl">
<h3 dir="rtl" id="MZ_KILAIIM_L3, פרק ט, פרק ט משנה י">פרק ט - משנה י</h3><p dir="rtl">
<small>(יח)</small> וְהַקֻּפָּה.</B> שֶׁהוּא גַּם כֵּן דֶּרֶךְ לְלָבְשׁוֹ: <p dir="rtl">
