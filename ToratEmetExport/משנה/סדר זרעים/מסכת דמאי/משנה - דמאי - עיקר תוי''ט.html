
<h2 dir="rtl" id="MZ_DEMAY_L3, פרק א">פרק א</h2><p dir="rtl">
<h3 dir="rtl" id="MZ_DEMAY_L3, פרק א, פרק א משנה א">פרק א - משנה א</h3><p dir="rtl">
<small>(א)</small> מַסְקָנָא דִּלְכֻלֵּי עַלְמָא רֹב עַמֵּי הָאָרֶץ מְעַשְּׂרִין הֵן הִלְכָּךְ לֹא גָזְרוּ בְּלָאו. וַאֲפִלּוּ הָכִי חָשׁוּ לְמִעוּט הָכָא דִּשְׁכִיחֵי טוּבָא וְהָיוּ הַרְבֵּה נִכְשָׁלִים. תּוֹסָפוֹת. וּדְמַאי, דָּא מַאי: <small>(ב)</small> וְלֹא פֵרֵשׁ מַה יַּעֲשֶׂה בָהּ, אִם יִתְּנֶנָּה לַכֹּהֵן אוֹ יִמְכְּרֶנָּה לוֹ. וְדַעַת הָרַמְבַּ"ם דְּנוֹתְנָן לַכֹּהֵן, אֲבָל הָרַ"שׁ כָּתַב אוֹ נוֹתֵן לוֹ אוֹ מוֹכֵר לוֹ הַיֶּתֶר לְפִי חֶשְׁבּוֹן: <small>(ג)</small> <B> וְהַכֻּסְבָּר.</B> מִדְּאִפְסִיק שֶׁבִּיהוּדָה בֵּין חֹמֶץ לְכֻסְבָּר שְׁמַע מִנָּהּ דְּכֻסְבָּר לָאו בִּיהוּדָה הוּא אֶלָּא בְּכָל מָקוֹם. וְכֵן הוּא בָּרַ"מ וּבָרַ"שׁ בְּשֵׁם הַיְרוּשַׁלְמִי דְּגַם כֻּסְבָּר בִּיהוּדָה: <p dir="rtl">
<h3 dir="rtl" id="MZ_DEMAY_L3, פרק א, פרק א משנה ב">פרק א - משנה ב</h3><p dir="rtl">
<small>(ד)</small> הַיְנוּ הַבְּעָלִים: <small>(ה)</small> אֲבָל הַתּוֹסָפוֹת קִיְּמוּ הַגִּירְסָא וּפֵרְשׁוּ דְּיֵשׁ לוֹמַר כָּךְ, מְחַלְּלִין כֶּסֶף עַל כֶּסֶף אֲפִלּוּ לַחֲזֹר וְלִפְדּוֹת אוֹתוֹ הַכֶּסֶף עַל דָּבָר אַחֵר, וְכֵן נְחֹשֶׁת עַל הַפֵּרוֹת, כְּמוֹ שֶׁפֵּרְשׁוּ כֶּסֶף עַל כֶּסֶף, וּבִלְבָד שֶׁיִּפְדֶּה, פֵּרוּשׁ בִּלְבָד שֶׁיְּהֵא דַעְתּוֹ מִתְּחִלָּה כְּשֶׁיְּחַלֵּל נְחֹשֶׁת עַל הַפֵּרוֹת לַחֲזֹר וְלִפְדּוֹת הַפֵּרוֹת, אָז מֻתָּר, אֲבָל אִם הָיָה אָז דַּעְתּוֹ לְהַעֲלוֹתָן וְנִמְלַךְ לִפְדּוֹתָן צָרִיךְ לְהַעֲלוֹתָן: <p dir="rtl">
<h3 dir="rtl" id="MZ_DEMAY_L3, פרק א, פרק א משנה ג">פרק א - משנה ג</h3><p dir="rtl">
<small>(ו)</small> וּבַיְרוּשַׁלְמִי פְּלִיגֵי רַבִּי אוֹשַׁעְיָא וְרַבִּי יוֹחָנָן. דְּרַבִּי יוֹחָנָן אוֹמֵר בְּשָׁעָה שֶׁגָּזְרוּ עַל הַדְּמַאי לֹא גָזְרוּ עַל דְּבָרִים הַלָּלוּ, וּלְרַבִּי אוֹשַׁעְיָא אֵימַת קָדָשִׁים עָלָיו וְאֵינוֹ נוֹתֵן לַכֹּהֵן דָּבָר שֶׁאֵינוֹ מְתֻקָּן: <small>(ז)</small> <B> וְהַמְדֻמָּע.</B> הַתְּרוּמָה שְׁמָהּ דִּמְעָה מִלְּשׁוֹן הַפָּסוּק מְלֵאָתְךָ וְדִמְעֲךָ: <small>(ח)</small> הַיְנוּ אַלִּיבָּא דְרַבִּי אוֹשַׁעְיָא. אֲבָל לְרַבִּי יוֹחָנָן לֹא גָזְרוּ וְאֵין צָרִיךְ לְטַעַם לֹא חַיְשִׁינַן וְכוּ', וְטַעֲמָא דְרַבִּי יוֹחָנָן דְּכֹל לַכֹּהֵן לֹא גָזְרוּ, וּכְעֵין דְּאִיתָא סוֹף פֶּרֶק ה'. תּוֹסְפוֹת יוֹם טוֹב: <small>(ט)</small> <B> שֶׁמֶן עָרֵב.</B> וּלְשׁוֹן הָרַ"שׁ דְּעִקָּרוֹ לִמְשִׁיחָה וְלֹא לַאֲכִילָה דַּחֲמִירָא, כְּלוֹמַר אַף עַל גַּב דְּסִיכָה נַמִּי כִּשְׁתִיָּה כְּדִלְקַמָּן מִכָּל מָקוֹם לֹא חָמוּר כְּמוֹ אֲכִילָה וּשְׁתִיָּה עַצְמָהּ: <p dir="rtl">
<h3 dir="rtl" id="MZ_DEMAY_L3, פרק א, פרק א משנה ד">פרק א - משנה ד</h3><p dir="rtl">
<small>(י)</small> <B> וּמִשְׁתַּתְּפִין בּוֹ.</B> נָקַט שִׁתּוּף לִגְלוּיֵי אַמְּעָרְבִין, דְּבֵין בַּחֲצֵרוֹת וּבֵין בִּתְחוּמִין. דַּהֲוָה אֲמֵינָא דַּוְקָא בַּחֲצֵרוֹת שֶׁאֵינוֹ אֶלָּא תַּקָּנַת שְׁלֹמֹה אֲבָל תְּחוּמִין דְּאַף לְמַאן דְּאָמַר דְּרַבָּנָן סְמָכוּהוּ אַקְּרָאֵי חָמִיר, קָא מַשְׁמַע לָן שִׁתּוּף דְּגַם כֵּן תַּקָּנַת שְׁלֹמֹה הוּא: <small>(יא)</small> דִּטְעוּנָה כּוֹס (וְכָל שֶׁכֵּן בִּרְכַּת הַנֶּהֱנִין דְּמֻתָּר בִּדְמַאי, וְעַיֵּן רֵישׁ פֶּרֶק ז' דִּבְרָכוֹת). תּוֹסְפוֹת יוֹם טוֹב: <p dir="rtl">
<h2 dir="rtl" id="MZ_DEMAY_L3, פרק ב">פרק ב</h2><p dir="rtl">
<h3 dir="rtl" id="MZ_DEMAY_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> לְשׁוֹן הָרַ"מ, בֵּין בְּאֶרֶץ יִשְׂרָאֵל בֵּין בְּחוּצָה לָאָרֶץ, וְאִם כֵּן פֵּרוֹת אֶרֶץ יִשְׂרָאֵל שֶׁיָּצְאוּ לְחוּץ לָאָרֶץ חַיָּבִין בִּתְרוּמָה וּבְמַעֲשֵׂר: <small>(ב)</small> וְאֵין רְצוֹנוֹ בְּאֵלּוּ הַמִּינִים הַמִּין כֻּלּוֹ, אֶלָּא חֵלֶק יָדוּעַ מֵאוֹתוֹ הַמִּין שֶׁלֹּא יִמָּצֵא כָמוֹהוּ אֶלָּא בְּאֶרֶץ יִשְׂרָאֵל בִּלְבָד, וְעַל כֵּן יִתְחַיֵּב בּוֹ דְּמַאי בְּכָל מָקוֹם שֶׁהוּא. הָרַ"מ: <p dir="rtl">
<h3 dir="rtl" id="MZ_DEMAY_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ג)</small> <B> שֶׁהוּא כוּ'.</B> וְצָרִיךְ שֶׁיְּקַבֵּל עָלָיו דְּבָרִים אֵלּוּ. וּכְשֶׁיָּבֹאוּ עֵדִים שֶׁקִּבֵּל דְּבָרִים אֵלֶּה בָּרַבִּים וְשֶׁהוּא רָגִיל בָּהֶם תָּמִיד הֲרֵי זֶה נֶאֱמָן. הָרַ"מ: <small>(ד)</small> שֶׁאֵינוֹ נֶאֱמָן שֶׁיֹּאמַר כִּי מַה שֶּׁאָכַלְתִּי עִמּוֹ הָיָה מְעֻשָּׂר, מִפְּנֵי שֶׁהוּא נוֹגֵעַ בְּעֵדוּתוֹ. הָרַ"מ: <p dir="rtl">
<h3 dir="rtl" id="MZ_DEMAY_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ה)</small> <B> חָבֵר.</B> נִקְרָא תַּלְמִיד חָכָם, וְכֵן יִקְרְאוּ לְתַלְמִידֵי חֲכָמִים חֲבֵרִים, וְנִקְרְאוּ בְזֶה הַשֵּׁם כִּי חֶבְרָתָם זֶה לָזֶה חֶבְרָה נֶאֱמֶנֶת כִּי הִיא חֲבוּרָה לְשֵׁם שָׁמַיִם. הָרַ"מ: <small>(ו)</small> לִכְאוֹרָה נִרְאֶה דְּאִיכָּא בֵּינַיְהוּ דְּזָקֵן וְתַלְמִיד חָכָם, דְּתַלְמִיד חָכָם אַף עַל פִּי שֶׁאֵין צָרִיךְ בִּפְנֵי שְׁלֹשָׁה צָרִיךְ לְהַרְגִּיל עַצְמוֹ שְׁלֹשִׁים יוֹם. אֲבָל הַזָּקֵן אֵין צָרִיךְ גַּם לָזֶה, אֶלָּא שֶׁאִי אֶפְשָׁר לוֹמַר כֵּן. עַיֵּן בְּכוֹרוֹת דַּף ל: וְעַיֵּן בְּתוֹסְפוֹת יוֹם טוֹב: <small>(ז)</small> דְּהָא דְּאֵין עַם הָאָרֶץ נֶאֱמָן לוֹמַר שֶׁלֹּא נִטְמְאוּ אַף עַל פִּי שֶׁהוּא יִשְׂרָאֵל וְיֶשְׁנוֹ בַּתּוֹרָה וּבַמִּצְוֹת, לְפִי שֶׁאֵין בְּקִיאִין בְּדִקְדּוּקֵי טָהֳרוֹת וְטֻמְאוֹת, הִלְכָּךְ לְעִנְיַן שֶׁלֹּא הֻכְשְׁרוּ נֶאֱמָן שֶׁאֵין זֶה צָרִיךְ לְשׁוּם בְּקִיאוּת לְדַקְדֵּק. תּוֹסְפוֹת יוֹם טוֹב: <small>(ח)</small> אֲפִלּוּ עִשֵּׂר אֶת פֵּרוֹתָיו לְפָנָיו: <p dir="rtl">
<h3 dir="rtl" id="MZ_DEMAY_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ט)</small> <b>הַנַּחְתּוֹמִים.</b> וּלְקַמָּן בְּרֵישׁ פֶּרֶק ה' מְפָרֵשׁ דְּהָכָא בְּמוֹכְרִים בְּמִדָּה דַקָּה עָסְקִינַן וּמִתְּרֵי טַעֲמֵי דִּמְפָרֵשׁ הָכָא בְּחֶנְוָנִים. תּוֹסְפוֹת יוֹם טוֹב: <small>(י)</small> וְהָא דִתְנַן לְעֵיל דְּאֵין חָבֵר רַשַּׁאי לִמְכֹּר לְעַם הָאָרֶץ, אֶפְשָׁר לוֹמַר דְּחָבֵר דְּהָכָא לָאו דַּוְקָא אֶלָּא דְּנֶאֱמָן לְמַעַשְׂרוֹת. וְעוֹד יֵשׁ לוֹמַר דְּאַתְיָא אַלִּיבָּא דְמַאן דְּאָמַר דְּמֻתָּר לִגְרֹם טֻמְאָה כוּ': <small>(יא)</small> <B> סִיטוֹן.</B> בִּלְשׁוֹן יָוָן חִטִּין וּמִשּׁוּם שֶׁקּוֹנֶה הַרְבֵּה חִטִּין בְּיַחַד קוֹרֵא לוֹ סִיטוֹן. רַשְׁבַּ"ם. וְעַל זֶה נִקְרָא כָּל תַּגָּר גָּדוֹל סִיטוֹן: <p dir="rtl">
<h3 dir="rtl" id="MZ_DEMAY_L3, פרק ב, פרק ב משנה ה">פרק ב - משנה ה</h3><p dir="rtl">
<small>(יב)</small> <B> פֵּרוּשׁ גִּירְסָא הַמְהֻפָּךְ.</B> כָּל הַדְּבָרִים שֶׁדֶּרֶךְ בְּנֵי אָדָם לִמְכֹּר בְּגַסָּה מֻתָּר לוֹ לְמָכְרָן דְּמַאי אַף עַל פִּי שֶׁהוּא מוֹדֵד בְּדַקָּה, וְזֶה שֶׁאָמַר טְפֵלָה דַקָּה לַגַּסָּה. וְאִם הַדָּבָר נִמְכָּר מִמַּה שֶּׁדֶּרֶךְ לִמְדֹּד בְּמִדָּה דַקָּה אֵינוֹ מֻתָּר לְמָכְרוֹ דְּמַאי אֲפִלּוּ לִמְדֹּד בְּמִדָּה גַסָּה, שֶׁרַבִּי מֵאִיר הוֹלֵךְ אַחַר דָּבָר הַנִּמְכָּר. הָרַ"מ: <small>(יג)</small> דְּרַבִּי מֵאִיר הוֹלֵךְ אַחֲרֵי הַמְּדִידָה הֵיאַךְ הִיא וְלֹא אַחַר הַדָּבָר הַנִּמְכָּר מַה שֶּׁהוּא: <small>(יד)</small> <b>דִּינָר.</b> שִׁעוּרוֹ שִׁשָּׁה זוּזִים מִכֶּסֶף, וּמִשְׁקַל כָּל זוּז שִׁשָּׁה עָשָׂר שְׂעוֹרִים, הָרַ"מ. וְזוּז שֶׁכָּתַב רְצוֹנוֹ לוֹמַר מָעָה: <p dir="rtl">
<h2 dir="rtl" id="MZ_DEMAY_L3, פרק ג">פרק ג</h2><p dir="rtl">
<h3 dir="rtl" id="MZ_DEMAY_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> אִיכָּא דְמוֹקֵי הָכִי בַּיְרוּשַׁלְמִי. וְעַיֵּן בְּסוֹף פֶּרֶק קַמָּא דְעֵרוּבִין: <small>(ב)</small> מֵימְרָא אָמַר רַב הוּנָא תָּנָא בֵּית שַׁמַּאי אוֹמְרִים אֵין מַאֲכִילִין וְכוּ': <small>(ג)</small> וּבְחִבּוּר הָרַמְבַּ"ם נִרְאֶה שֶׁחָזַר בּוֹ וְאֵין לְחַלֵּק בֵּין אֲכִילָה אֵצֶל בַּעַל הַבַּיִת לַאֲכִילָה בְּבֵיתוֹ. וְכֵן בְּתוֹסְפוֹת יוֹם טוֹב מוֹכִיחַ מֵהַגְּמָרָא <span class="booklinks" onclick="sendBookLink(this)" onmouseover="setBookLinkTitle(this)">(דְּכָל שֶׁכֵּן)</span> מִדְּאָמְרִינַן מִגּוֹ דְּאִי בָעֵי מַפְקִיר לְנִכְסֵיהּ וַהֲרֵי בְּבֵיתוֹ אוֹכֵל, אֶלָּא עַל כָּרְחֲךָ דְּאֵין לְחַלֵּק: <p dir="rtl">
<h3 dir="rtl" id="MZ_DEMAY_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ד)</small> מְסַיֵּם הָרַ"שׁ דִּתְנַן בְּפֶרֶק קַמָּא דְמַעַשְׂרוֹת יָרָק הַנֶּאֱגָד מִשֶּׁיֵּאָגֵד. וְקֹדֶם לָכֵן כִּי מַשְׁלִיךְ הֲרֵי מַפְקִירוֹ וּפָטוּר מִן הַמַּעַשְׂרוֹת: <small>(ה)</small> <B> וְנִמְלַךְ.</B> חָזַר בַּעֲצָתוֹ, תַּרְגּוּם אִיעָצְךָ אַמְלְכִינָךְ.: <small>(ו)</small> וּלְטַעֲמֵיהּ אָזֵיל שֶׁפָּסַק כְּמַאן דְּאָמַר פֶּרֶק קַמָּא דְקִדּוּשִׁין שֶׁכָּל שֶׁדַּרְכּוֹ בְּהַגְבָּהָה אֵינוֹ נִקְנֶה אֶלָּא בְּהַגְבָּהָה. וְעַיֵּן בְּתוֹסְפוֹת יוֹם טוֹב: <small>(ז)</small> <B> עַד שֶׁיְּעַשֵּׂר.</B> בַּיְרוּשַׁלְמִי וְלֹא נִמְצָא עוֹשֶׂה תַּקָּלָה לַבָּאִין אַחֲרָיו, פֵּרוּשׁ שֶׁיִּסְבְּרוּ הַכֹּל דְּמַאי וְיַפְרִישׁוּ מַה שֶּׁתִּקֵּן זֶה שֶׁהוּא פָּטוּר עַל הַשְּׁאָר שֶׁהוּא חַיָּב וְהַשֵּׁנִי עוֹשֶׂה אוֹתָן צִבּוּר לְפָנָיו וְיִקְבְּעֵם לְתוֹךְ פֵּרוֹתָיו: <p dir="rtl">
<h3 dir="rtl" id="MZ_DEMAY_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ח)</small> <B> בַּדֶּרֶךְ.</B> וְנִקְבְּעוּ לְמַעֲשֵׂר: <small>(ט)</small> <B> לְהַצְנִיע.</B> לִשְׁמֹר וְלִגְנֹז כְּמוֹ וְהַצְנֵעַ לֶכֶת: <small>(י)</small> <B> עַד שֶׁיְּעַשֵּׂר.</B> וְכָל שֶׁכֵּן אִם יֹאכְלֵם בְּעַצְמוֹ שֶׁלֹּא יֹאכַל עַד שֶׁיְּעַשֵּׂר, דְּהָא בְּהֻקְבְּעוּ לְמַעֲשֵׂר עָסְקִינַן כְּמוֹ שֶׁכָּתַבְתִּי. אֶלָּא קָא מַשְׁמַע לָן דְּאַף לְהוֹצִיא מִתַּחַת יָדוֹ דָּבָר שֶׁאֵינוֹ מְתֻקָּן אָסוּר: <small>(יא)</small> <B> שֶׁיּוֹדִיעֶנּוּ.</B> כִּי הוּא מֻתָּר לוֹ לִשְׁלֹחַ טֶבֶל וּלְהוֹדִיעַ לְמִי שֶׁיִּשְׁלְחֶנּוּ שֶׁהוּא טֶבֶל וְאֵינוֹ חוֹשֵׁשׁ רַבִּי יוֹסֵי שֶׁמָּא אִם נַתִּיר לוֹ יִשְׁלַח לוֹ וְלֹא יוֹדִיעֶנּוּ. הָרַ"מ. וּמִזֶּה מוּבָן הַטַּעַם שֶׁמּוֹדֶה רַבִּי יוֹסֵי שֶׁבִּדְמַאי אָסוּר, דְּמִשּׁוּם דְּקִיל יֵשׁ לָחוּשׁ שֶׁלֹּא יוֹדִיעֶנּוּ:<p dir="rtl">
<h3 dir="rtl" id="MZ_DEMAY_L3, פרק ג, פרק ג משנה ד">פרק ג - משנה ד</h3><p dir="rtl">
<small>(יב)</small> מַיְרֵי בְּמַפְקִיד חֻלִּין מְתֻקָּנִים: <p dir="rtl">
<h3 dir="rtl" id="MZ_DEMAY_L3, פרק ג, פרק ג משנה ה">פרק ג - משנה ה</h3><p dir="rtl">
<small>(יג)</small> וְצָרִיךְ עִיּוּן דִּלְעֵיל בְּטוֹחֵן עוֹבֵד כּוֹכָבִים שֶׁנֶּחְשַׁד לְהַחְלִיף בְּשֶׁל יִשְׂרָאֵל נַמִּי הֲוֵי לָן לְמֵיחַשׁ כָּזֶה. וְאֶפְשָׁר כֵּיוָן שֶׁיַּד הָעוֹבֵד כּוֹכָבִים בְּאֶמְצַע וְהֶחָבֵר אֵינוֹ מוֹצִיא מִיָּדוֹ לְיַד יִשְׂרָאֵל לֹא הֲוֵי בִּכְלָל כוּ'. תּוֹסְפוֹת יוֹם טוֹב: <small>(יד)</small> וּבְהָא פְּלִיגֵי, דְּרַבָּנָן סָבְרֵי דִּלְטוֹבָה מִתְכַּוֶּנֶת.</B> אֲבָל אִי יָדְעִינַן דְּלִגְזֹל מְכַוֶּנֶת מוֹדוּ רַבָּנָן:<p dir="rtl">
<h3 dir="rtl" id="MZ_DEMAY_L3, פרק ג, פרק ג משנה ו">פרק ג - משנה ו</h3><p dir="rtl">
<small>(טו)</small> <B> אֶת הַמִּתְקַלְקֵל.</B> וְגַבֵּי פֻּנְדָּקִית לֹא תָנֵי הַמִּתְקַלְקֵל, לְפִי שֶׁאַכְסְנַאי תָּמִיד סוֹמֵךְ עַל הַפֻּנְדָּקִית, לְפִיכָךְ חוֹשֶׁשֶׁת בְּיוֹתֵר. רַשִׁ"י:<p dir="rtl">
<h2 dir="rtl" id="MZ_DEMAY_L3, פרק ד">פרק ד</h2><p dir="rtl">
<h3 dir="rtl" id="MZ_DEMAY_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> מוֹצָאֵי שַׁבָּת.</B> רְצוֹנוֹ לוֹמַר לֵיל יוֹם רִאשׁוֹן אַחַר צֵאת הַכּוֹכָבִים, אֲבָל בֵּין הַשְּׁמָשׁוֹת אוֹכֵל. הָרַ"מ: <small>(ב)</small> <B> לֹא יֹאכַל כוּ'.</B> עַל הַכֹּל עַל שֶׁאָכַל בְּשַׁבָּת וְעַל הַנִּשְׁאָר, שֶׁלֹּא הֵקֵלּוּ וְהֶאֱמִינוּהוּ אֶלָּא לְצֹרֶךְ אוֹתוֹ שַׁבָּת. הָרַ"מ: <small>(ג)</small> <B> עַד שֶׁיְּעַשֵּׂר.</B> רְצוֹנוֹ לוֹמַר תְּרוּמַת מַעֲשֵׂר וּמַעֲשֵׂר שֵׁנִי הַמְחֻיָּבִים לִדְמַאי. הָרַ"מ: <small>(ד)</small> <B> לֹא יֹאכַל.</B> כִּסְתָם מַתְנִיתִין פֶּרֶק ד' דִּבְכוֹרוֹת, כָּל הֶחָשׁוּד עַל הַדָּבָר לֹא דָנוֹ וְלֹא מְעִידוֹ: <small>(ה)</small> <B> לִמְקוֹמָהּ.</B> יְרוּשַׁלְמִי תְּרוּמַת מַעֲשֵׂר שֶׁל דְּמַאי שֶׁחָזְרָה לִמְקוֹמָהּ מְדַמַּעַת: <small>(ו)</small> <B> עַל פִּיו.</B> וּמַיְרֵי כְּשֶׁהִפְרִישָׁהּ הֶחָבֵר אוֹ הָעַם הָאָרֶץ בְּפָנֵינוּ לְפִי שֶׁיּוֹדֵעַ שֶׁלֹּא נַאֲמִינֵהוּ, וְנָפְלָה לִמְקוֹמָהּ לַתִּשְׁעִים וְתִשְׁעָה שֶׁמֵּהֶם הֻפְרְשָׁה. שׁוֹאֲלִין אֶת הָעַם הָאָרֶץ אִם כְּבָר תִּקְּנָהּ גַּם כֵּן לְעַצְמוֹ, שֶׁנִּמְצָא שֶׁלֹּא הָיָה צָרִיךְ לִתְרוּמַת מַעֲשֵׂר זֹאת וְאֵין כָּאן דִּמּוּעַ: <p dir="rtl">
<h3 dir="rtl" id="MZ_DEMAY_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ז)</small> רְצוֹנוֹ לוֹמַר מִשֶּׁלִּי: <small>(ח)</small> <B> לֹא יֹאכַל.</B> וְאַף עַל פִּי שֶׁאָמַר לוֹ מְעֻשָּׂרִין הֵן, דְּלֹא דָמִי לְלוֹקֵחַ פֵּרוֹת דִּלְעֵיל, דִּכְשֶׁכְּבָר לָקַח וַהֲרֵי הֵן שֶׁלּוֹ הִתִּירוּ לוֹ שֶׁיִּסְמֹךְ בְּשַׁבָּת עַל פִּיו, אֲבָל הָכָא לֹא הִתִּירוּ לוֹ שֶׁיֹּאכַל עִם עַם הָאָרֶץ עַל פִּיו אֶלָּא בַּשַּׁבָּת הָרִאשׁוֹנָה מִפְּנֵי דַרְכֵי שָׁלוֹם. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ט)</small> הֶאֱרִיךְ לְהַפְלִיא דַּהֲרֵי בְּרֵישׁ מְכִילְתִּין מְפָרֵשׁ דְּעַמֵּי הָאָרֶץ חֲשׁוּדִין עַל מַעֲשַׂר עָנִי וְאֵיךְ סַגִּי בִּקְרִיאַת שֵׁם בִּלְבָד. וּמַסִּיק מִפֵּרוּשׁ הַיְרוּשַׁלְמִי דְּרַבָּנָן לִדְבָרָיו דְּרַבִּי אֱלִיעֶזֶר קָאָמְרוּ דְּסָבְרִית דְּלֹא נֶחְשְׁדוּ. וְעַיֵּן בְּתוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ד, פרק ד משנה ד">פרק ד - משנה ד</h3><p dir="rtl">
<small>(י)</small> <B> שֶׁקָּרָא שֵׁם.</B> רְצוֹנוֹ לוֹמַר בְּעֶרֶב שַׁבָּת: <small>(יא)</small> <B> לִתְרוּמַת מַעֲשֵׂר.</B> הָרַ"שׁ, וְלִתְנֵי תְּרוּמָה גְדוֹלָה שֶׁל וַדַּאי, וּמַסִּיק מִשּׁוּם דְּלָאו אוֹרְחֵיהּ לְהַשְׁהוֹתָהּ וּרְגִילִין לְהַפְרִישָׁהּ לְאַלְתַּר אֲפִלּוּ קֹדֶם שֶׁהֱבִיאָהּ לַבַּיִת. וּדְלֹא תָנֵי מַעֲשֵׂר רִאשׁוֹן שֶׁל וַדַּאי לְפִי שֶׁאַף עַל פִּי שֶׁקָּרָא שֵׁם אֵין בּוֹ תּוֹעֶלֶת לִתְּנוֹ לַלֵּוִי בְּשַׁבָּת זֶה שֶׁאֵינוֹ יָכוֹל לְהַפְרִישׁ בְּשַׁבָּת תְּרוּמָה שֶׁבַּמַּעֲשֵׂר דַּהֲוָה כִּמְתַקֵּן מָנָא. תּוֹסְפוֹת יוֹם טוֹב: <small>(יב)</small> וְאֵין אִסּוּר אַחֲרֵי שֶׁהִפְרִישׁוֹ מֵעֶרֶב שַׁבָּת אֶלָּא בְּהוֹלָכָה לַכֹּהֵן.</B> וְאֵין כָּל הַמַּתָּנוֹת שָׁוִים בָּזֶה: <p dir="rtl">
<h3 dir="rtl" id="MZ_DEMAY_L3, פרק ד, פרק ד משנה ה">פרק ד - משנה ה</h3><p dir="rtl">
<small>(יג)</small> <B> שֶׁהוּא נֶאֱמָן.</B> לְעִנְיַן אִסּוּר כָּל יִשְׂרָאֵל בְּחֶזְקַת כַּשְׁרוּת הֵם שֶׁאֵינָם אוֹכְלִים דְּבַר אִסּוּר. וְהָכָא בִּמְכִילְתִּין לְעִנְיַן מַעַשְׂרוֹת וּתְרוּמָה מַיְרֵי: <small>(יד)</small> <B> אֵינוֹ נֶאֱמָן.</B> וְאֵין לוֹמַר נְהֵמְנוּהוּ בְּמִגּוֹ דְּאִי בָעֵי אָמַר שֶׁמְּצָאוֹ וְלָקַח מִמֶּנּוּ, אֵין זֶה מִגּוֹ טוֹב שֶׁמִּתְיָרֵא שֶׁיִּמָּצֵא בַּדַּאי אִם יָבֹא אוֹתוֹ פְּלוֹנִי וְיִשְׁאָלֵהוּ זֶה שֶׁשְּׁלָחוֹ. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ד, פרק ד משנה ז">פרק ד - משנה ז</h3><p dir="rtl">
<small>(טו)</small> <B> שֶׁלִּי חָדָשׁ וְשֶׁל חֲבֵרִי יָשָׁן.</B> בְּתוֹסָפוֹת כְּתוּבּוֹת כ"ד הֶאֱרִיכוּ לְהַקְשׁוֹת וְהֶעֱלוּ כְּפֵרוּשׁ רַשִׁ"י ז"ל. שֶׁלִּי חָדָשׁ וְאֵינוֹ יָבֵשׁ כָּל צָרְכּוֹ, שֶׁל חֲבֵרִי יָבֵשׁ וְיָשָׁן, דְּאַף עַל פִּי שֶׁמְּגָרֵעַ שֶׁלּוֹ וּמוֹסִיף לְהַשְׁבִּיחַ שֶׁל חֲבֵרוֹ אֵינוֹ נֶאֱמָן לְהַחֲזִיק אֶת חֲבֵרוֹ בְּחֶזְקַת מְתֻקָּן, שֶׁאֵינָן אֶלָּא מַעֲרִימִין: <small>(טז)</small> וְטַעֲמַיְהוּ דְּרַבָּנָן דִּמְצוּיִין הֵם לְהִתְפַּרְנֵס מֵעִיר אַחֶרֶת.</B> יְרוּשַׁלְמִי: <p dir="rtl">
<h2 dir="rtl" id="MZ_DEMAY_L3, פרק ה">פרק ה</h2><p dir="rtl">
<h3 dir="rtl" id="MZ_DEMAY_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> <B> הֲרֵי זֶה.</B> פֵּרוּשׁ זֶה הָאֶחָד מִמֵּאָה יִהְיֶה בְּצַד זֶה מַעֲשֵׂר וְהַיְנוּ קְבִיעַת מָקוֹם: <small>(ב)</small> <B> תְּרוּמַת מַעֲשֵׂר.</B> לְפִי שֶׁהָהַפְרָשָׁה הִיא לִתְרוּמַת מַעֲשֵׂר בִּלְבָד, אֲבָל הַמַּעֲשֵׂר אֵין צָרִיךְ לְהַפְרִישׁ דְּכֵיוָן שֶׁקָּרָא שֵׁם וְנָטַל תְּרוּמָתוֹ הֲרֵי הַלֵּוִי הַמּוֹצִיא מֵחֲבֵרוֹ עָלָיו הָרְאָיָה, הִלְכָּךְ קֹבֵעַ מָקוֹם וּמְסַיֵּם לְאֶחָד מִמֵּאָה שֶׁזֶּה יַפְרִישׁ אַחַר כָּךְ, וְאֵין צָרִיךְ יוֹתֵר. תּוֹסְפוֹת יוֹם טוֹב: <small>(ג)</small> <B> בִּצְפוֹנוֹ.</B> שֶׁכֵּן דֶּרֶךְ בְּנֵי אָדָם בְּהוֹשָׁטַת יַד יָמִין נוֹטֵל מַה שֶּׁכְּנֶגֶד יְמִינוֹ, וְהִיא שְׂמֹאלוֹ שֶׁל אוֹתוֹ דָבָר, לְכָךְ מַקְדִּים צְפוֹנוֹ. תּוֹסְפוֹת יוֹם טוֹב:<p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ד)</small> מִשְּׁלֹשִׁים וְשָׁלֹשׁ וּשְׁלִישׁ שֶׁחוֹלֵק הַמֵּאָה לִשְׁלֹשָׁה חֲלָקִים וּמִכָּל חֵלֶק נוֹטֵל עֲשִׂירִית הָעֲשִׂירִית וְשָׁלֹשׁ הָעֲשִׂירִיּוֹת הֵן אֶחָד מִשְּׁלֹשִׁים וְשָׁלֹשׁ וּשְׁלִישׁ. וְעַיֵּן בְּתוֹסְפוֹת יוֹם טוֹב: <small>(ה)</small> כְּלוֹמַר דְּהַשְׁתָּא אֵין אָנוּ צְרִיכִין לְפָרֵשׁ חָסֵר דָּבָר מֻעָט כֵּיוָן דִּבְלָאו הָכִי מַתְנִיתִין כְּאַבָּא אֶלְעָזָר: <small>(ו)</small> וְהַשְּׁאָר חַלָּה. בַּיְרוּשַׁלְמִי הָרוֹצֶה לְהַפְרִישׁ תְּרוּמָה תְּרוּמַת מַעֲשֵׂר וְחַלָּה כְּאַחַת כַּמָּה הֵן אֶחָד מֵעֶשְׂרִים וּפֵרֵשׁ הָרַ"שׁ אֶחָד מֵעֶשְׂרִים הַיְנוּ חָמֵשׁ סְאָה מִמֵּאָה. שְׁתַּיִם מֵהֶן תְּרוּמָה גְדוֹלָה וְאַחַת תְּרוּמַת מַעֲשֵׂר וּשְׁתַּיִם לְחַלָּה שֶׁהִיא אֶחָד מֵאַרְבָּעִים וּשְׁמֹנָה, אֶלָּא דְכָךְ אֵין הַחֶשְׁבּוֹן מְכֻוָּן: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ז)</small> כִּי הַנַּחְתּוֹם בְּעַצְמוֹ אֶפְשָׁר שֶׁיַּעֲשֶׂה מֵעִסָּה אַחַת מִינִים הַרְבֵּה מִן הַלֶּחֶם בִּדְפוּסִים מִשְׁתַּנִּים זֶה מִזֶּה. הָרַ"מ: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ח)</small> <B> וּטְפוּס.</B> כְּמוֹ דְּפוּס, לְפִי שֶׁהָיוּ עוֹשִׂין הַלֶּחֶם בִּדְפוּס. הָרַ"מ: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ה">פרק ה - משנה ה</h3><p dir="rtl">
<small>(ט)</small> <B> פִּלְחֵי דְבֵלָה.</B> כְּשֶׁנִּתְיַבְּשׁוּ וּדְרוּסוֹת בְּעִגּוּל מִתְעַגֵּל לִפְלָחִים שֶׁיֵּשׁ בְּפֶלַח כַּמָּה דְבֵלוֹת. הָרַ"שׁ. וּפֶלַח מִלְּשׁוֹן פּוֹלֵחַ וּבוֹקֵעַ: <small>(י)</small> הָרַמְבַּ"ם מְפָרֵשׁ בְּדֶרֶךְ אַחֵר.</B> לְפִי שֶׁנֹּאמַר שֶׁזֶּה שֶׁנָּתַן מַתָּנָה גְדוֹלָה אִישׁ נָדִיב הוּא וְעַל כָּל פָּנִים הוֹצִיא הַמַּעַשְׂרוֹת, וְזֶה שֶׁנָּתַן מַתָּנָה מֻעֶטֶת אִישׁ כִּילַי הוּא וְלֹא עִשֵּׂר, לְכָךְ לֹא יִתְעָרֵב הַכֹּל, שֶׁמָּא יַפְרִישׁ מִדְּמַאי עַל הַוַּדַּאי: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ז">פרק ה - משנה ז</h3><p dir="rtl">
<small>(יא)</small> <B> וּמִגַּנּוֹת אֲחֵרוֹת.</B> אִם לָקַח מִמֶּנּוּ וְחָזַר וְלָקַח מִמֶּנּוּ פַּעַם שְׁנִיָּה. הָרַ"מ: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ח">פרק ה - משנה ח</h3><p dir="rtl">
<small>(יב)</small> <B> אֵין אָדָם רַשַּׁאי.</B> שֶׁאֵין רַשַּׁאי לְהוֹצִיא מִיָּדוֹ בִּלְתִּי מְתֻקָּן, דְּשֶׁמָּא לֹא יוֹדִיעַ לַלּוֹקֵחַ: <small>(יג)</small> דְּאִי אִפְּכָא טֶבֶל מֻעָט בְּחֻלִּין מְרֻבִּין נִתְבַּטֵּל בָּרֹב מִדְּאוֹרַיְתָא וְלֹא נִתְחַיֵּב אֶלָּא מִדְּרַבָּנָן. וְאִם יְתַקֵּן בְּטֶבֶל וַדַּאי מִמָּקוֹם אַחֵר יִהְיֶה מִן הַחִיּוּב עַל הַפָּטוּר: <small>(יד)</small> הוּא הַדִּין לְנֶאֱמָן עַל הַמַּעַשְׂרוֹת: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה ט">פרק ה - משנה ט</h3><p dir="rtl">
<small>(טו)</small> וּלְרַבִּי מֵאִיר קָא מַשְׁמַע לָן קְרָא שֶׁלֹּא תוּכַל לְמָכְרָם לַחֲלוּטִין לְהַפְקִיעַ מִן הַמַּעַשְׂרוֹת: <small>(טז)</small> דְּדָרְשֵׁי לֵיהּ כְּפַשְׁטֵיהּ. וּמִשּׁוּם גֶּזֶל הַכֹּהֵן נַמִּי לֹא חַיְשֵׁי דַּהֲוֵי מָמוֹן שֶׁאֵין לוֹ תּוֹבְעִים וְעוֹד דְּלֹא הֻבְרַר חֶלְקָן. הָרַ"שׁ: <small>(יז)</small> וְכָל שֶׁכֵּן דְּמֵהַאי טַעֲמָא פָּלֵיג עַל מִשֶּׁל יִשְׂרָאֵל עַל שֶׁל כּוּתִים.</B> תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה י">פרק ה - משנה י</h3><p dir="rtl">
<small>(יח)</small> וְאָסוּר אַף לַכֹּהֲנִים כְּדִתְנַן בְּמִשְׁנָה ב' פֶּרֶק ח' דִּתְרוּמוֹת, וְנִדְרָשׁ מִפָּסוּק כֵּן תָּרִימוּ גַּם אַתֶּם לְרַבּוֹת כֹּהֲנִים וּלְוִיִּם: <p dir="rtl">
<h3 dir="rtl" id="MZ_DEMAY_L3, פרק ה, פרק ה משנה יא">פרק ה - משנה יא</h3><p dir="rtl">
<small>(יט)</small> <B>מִן הַדְּמַאי.</B> תְּרוּמַת מַעֲשֵׂר בִּדְמַאי, וּבְוַדַּאי אַף תְּרוּמָה גְדוֹלָה בִּכְלַל, לְהָכִי תְּנַן סְתָמָא: <small>(כ)</small> <B> וְיַחֲזֹר כוּ'.</B> שֶׁהֲרֵי אֶפְשָׁר שֶׁאֶחָד מֵהֶן טֶבֶל. אֲבָל אִם תָּרַם מֵעָצִיץ שֶׁאֵינוֹ נָקוּב עַל שֶׁאֵינוֹ נָקוּב תְּרוּמָתוֹ תְּרוּמָה, לְפִי שֶׁשְּׁנֵיהֶם בְּעֵרֶךְ אֶחָד וְחִיּוּבָן מִדְּרַבָּנָן. הָרַ"מ: <small>(כא)</small> <B> עַד שֶׁיּוֹצִיא.</B> הַבַּעַל הַבַּיִת וְאַחַר כָּךְ יִתְּנֶנָּה לַכֹּהֵן. הָרַ"מ: <p dir="rtl">
<h2 dir="rtl" id="MZ_DEMAY_L3, פרק ו">פרק ו</h2><p dir="rtl">
<h3 dir="rtl" id="MZ_DEMAY_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> אֵינוֹ רוֹצֶה לוֹמַר אֲבָל לִתְרֹם צָרִיךְ, דְּאִם כֵּן אֵין בֵּין מְקַבֵּל לְחוֹכֵר, אֶלָּא הֻשְׁאַל שֵׁם מַעֲשֵׂר לִכְלָל הַמַּתָּנוֹת: <small>(ב)</small> <B>לִפְנֵיהֶם.</B> וְהַחֲלוּקָה יִהְיֶה בִּפְנֵי בַּעַל הַשָּׂדֶה שֶׁיּוֹדֵעַ שֶׁמַּה שֶּׁנָּתַן לוֹ הוּא טֶבֶל. הָרַ"מ: <small>(ג)</small> דְּאַדַּעְתָּא דְהָכִי יוֹרְדִים הַחוֹכְרִים וּמֵעִקָּרָא בְּשֶׁל רְשׁוּת הַמַּחְכִּיר גְּדֵלִים אֵין זֶה פּוֹרֵעַ, וּמֵהַאי טַעֲמָא נַמִּי לֹא הֲוֵי כְּמוֹכֵר טֶבֶל לְעַם הָאָרֶץ: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ד)</small> כָּתַב הָרַ"מ וְזֶה הָעִקָּר בְּיָדֵינוּ מַה שֶׁאָמַר הַכָּתוּב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים ז)</span> לֹא תִכְרֹת לָהֶם בְּרִית וְלֹא תְחָנֵּם, וּבָאָה הַקַּבָּלָה לֹא תִתֵּן לָהֶם חֲנִיָּה בַקַּרְקַע, וּלְפִיכָך נִדְחֹק אֹתָם שְׁלֹא יִשְׂכְּרוּ אֹתָהּ מִמֶנּוּ עַד שֶׁיִּצְטָרֵךְ לְמֹכְרָהּ:<p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ה)</small> וּלְרַבִּי אֶלִיעֶזֶר סְתָמוֹ בְּהִתְנָה שֶׁהַמַּעַשְׂרוֹת שֶׁלָּהֶם דַּהֲוָה לֵיהּ כְּאוֹמֵר לוֹ תְּלֹשׁ מִקַּרְקַע זֶה שֶׁתִּקָּנֶה לְךָ, וּבְהָכִי קָנֵי:<p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ו)</small> <B>הַקַּרְתָּנִי.</B> מוֹדֶה בְּכֹהֵן טָמֵא שֶׁהוּא שֻׁתָּף עִם הַטָּהוֹר דַּאֲפִלּוּ הָכִי חוֹלֵק עִמּוֹ דַּהֲרֵי יוּכַל לְמָכְרוֹ לְטָהוֹר. אֲבָל הָכָא אֵין רַשַּׁאי לִמְכֹּר חוּץ לִירוּשָׁלַיִם: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ה">פרק ו - משנה ה</h3><p dir="rtl">
<small>(ז)</small> וְכָל שֶׁכֵּן אִיפְּכָא וּסְתָמָא תְּנַן: <small>(ח)</small> מַשְׁמַע דְּהוּא הַדִּין אִם קִבֵּל לְמָסְקָן, וּמֵהָרַמְבַּ"ם מַשְׁמַע דְּדַוְקָא לְשֶׁמֶן תְּנַן: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ז">פרק ו - משנה ז</h3><p dir="rtl">
<small>(ט)</small> וְאַף דִּלְקַמָּן בְּפֶרֶק ז' מִשְׁנָה ד' קַיְמָא לָן דְּבִדְרַבָּנָן יֵשׁ בְּרֵירָה, הַיְנוּ לְרַבִּי אוֹשַׁעְיָה דִּסְבִירָא לֵיהּ הָכִי. אֲבָל הָרַ"מ מְפָרֵשׁ דְּמַיְרֵי שֶׁחִלְּקוּ הָעֲנָבִים וְהִפְרִישׁ מֵחֶלְקוֹ מַעַשְׂרוֹתָיו וְאַחַר כָּךְ נִתְעָרְבוּ הָעֲנָבִים וְדָרְכוּ בְּיַחַד, אִם כֵּן אֵין זֶה עִנְיָן לְדִין בְּרֵירָה: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ח">פרק ו - משנה ח</h3><p dir="rtl">
<small>(י)</small> וּלְפֵרוּשׁ הָרַ"מ אֵין צְרִיכִין לְחַלֵּק בָּזֶה, אֶלָּא דִּלְעֵיל מַיְרֵי שֶׁנִּתְעָרֵב אַחֲרֵי שֶׁכְּבָר חִלְּקוּ, וְהָכָא מַיְרֵי שֶׁעֲדַיִן לֹא חִלְּקוּ וְלֹא הִפְרִישׁ הַמְּעַשֵּׂר כְּלוּם: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה ט">פרק ו - משנה ט</h3><p dir="rtl">
<small>(יא)</small> <b>טֹל אַתָּה.</b> וּפֵרוּשׁ הָרַ"ב הָכָא נַמִּי בְּקָמוֹתֶיהָ וּבַעֲנָבִים הַמְחֻבָּרִים דַּוְקָא: <small>(יב)</small> <B> טֹל כוּ' הַיָּבֵשׁ.</B> וְאִיפְּכָא פְּשִׁיטָא שֶׁלֹּא יֹאמַר, שֶׁכָּל שֶׁהֻכְשַׁר לְטֻמְאָה הוּא בְּחֶזְקַת טָמֵא בְּיַד עַם הָאָרֶץ. וְעַיֵּן בְּתוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה י">פרק ו - משנה י</h3><p dir="rtl">
<small>(יג)</small> לְפִי שֶׁאֵין בֵּינֵיהֶם קֻרְבָה שֶׁהַדָּת הִבְדִּיל בֵּינֵיהֶם, וַחֲכָמִים תִּקְּנוּ כְּדֵי שֶׁלֹּא יַחֲזֹר לְסוּרוֹ:<p dir="rtl">
<h3 dir="rtl" id="MZ_DEMAY_L3, פרק ו, פרק ו משנה יא">פרק ו - משנה יא</h3><p dir="rtl">
<small>(יד)</small> <b>מְעֻשָּׂרִין הֵן נֶאֱמָן.</b> וְלֹא אָמְרִינַן דְּכֵיוָן שֶׁיֵּשׁ לוֹ שָׂדֶה הֲוֵי מִגּוֹ גָּרוּעַ לוֹמַר דְּמִשֶּׁל חוּץ לָאָרֶץ הֵן: <p dir="rtl">
<h3 dir="rtl" id="MZ_DEMAY_L3, פרק ו, פרק ו משנה יב">פרק ו - משנה יב</h3><p dir="rtl">
<small>(טו)</small> שֶׁנִּמְצָא מוֹצִיא מִתַּחַת יָדוֹ דָּבָר שֶׁאֵינוֹ מְתֻקָּן: <p dir="rtl">
<h2 dir="rtl" id="MZ_DEMAY_L3, פרק ז">פרק ז</h2><p dir="rtl">
<h3 dir="rtl" id="MZ_DEMAY_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> וְאֵין לְהַקְשׁוֹת דִּבְלֹא הִדִּירוֹ אֵיךְ אוֹכֵל אֶצְלוֹ וְהָתְנַן בְּפֶרֶק ג' שֶׁאֵינוֹ מִתְאָרֵחַ אֵצֶל עַם הָאָרֶץ, דְּיֵשׁ לוֹמַר דְּהָכָא בָּעֵי תַּקָּנָה לְמִי שֶׁרוֹצֶה לֶאֱכֹל מְתֻקָּן וְאַף עַל פִּי שֶׁלֹּא קִבֵּל עָלָיו לִהְיוֹת נֶאֱמָן. אִי נַמִּי מַיְרֵי בְּיִחֵד לוֹ עֵדִים. תּוֹסְפוֹת יוֹם טוֹב: <small>(ב)</small> <B> אוֹמֵר מֵעֶרֶב שַׁבָּת.</B>  כִּי בִדְמַאי אָדָם מַתְנֶה עַל הַדָּבָר שֶׁאֵינוֹ בִרְשׁוּתוֹ הָרַ"מ: <small>(ג)</small> מְשַׁעֵר בְּאֹמֶד כַּמָּה שִׁעוּר אֲכִילָתוֹ וּמְחַשֵּׁב בְּלִבּוֹ לְהַתְנוֹת עַכְשָׁיו וְשֶׁיַּפְרִישׁ כָּזֶה לְמָחָר: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ד)</small> וְהוּא הַדִּין לְמַה שֶּׁיֹּאכַל שֶׁצָּרִיךְ שֶׁיַּחֲזֹר וְיִרְחֹשׁ בִּשְׂפָתָיו בְּשַׁבָּת בְּשָׁעָה שֶׁמַּפְרִישׁ זוֹ אַחַר זוֹ. יְרוּשַׁלְמִי: <small>(ה)</small> <B> וּמַעֲשֵׂר שֵׁנִי בְּפִיו.</B> בְּכוֹס לֹא שַׁיָּךְ כֻּלֵּי הַאי בִּצְפוֹנוֹ כוּ' וְהַוְיָא יוֹתֵר קְבִיעַת מָקוֹם בְּפִיו: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ג">פרק ז - משנה ג</h3><p dir="rtl">
<small>(ו)</small> <B> וְחוֹשֵׂךְ.</B> מִלְּשׁוֹן וְלֹא חָשַׂכְתָּ אֶת בִּנְךָ: <small>(ז)</small> וּלְכָךְ רַשַּׁאי לֶאֱכֹל, וְאֵין רְצוֹנוֹ לוֹמַר שֶׁנְּחַיְּבֵהוּ לְבַעַל הַבַּיִת שֶׁיִּתֵּן לוֹ כוּ' דְּמִכֵּיוָן שֶׁהוּא עַם הָאָרֶץ לֹא יִשְׁמַע לָנוּ לְעַשֵּׂר פֵּרוֹתָיו דְּמַאי: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ד">פרק ז - משנה ד</h3><p dir="rtl">
<small>(ח)</small> <B>מִבֵּין הַכּוּתִים.</B> דְּאִלּוּ יִשְׂרָאֵל אֵינוֹ רַשַּׁאי לִמְכֹּר טֶבֶל אֶלָּא לְצֹרֶךְ, וְכֵיוָן דְּלֹא שְׁכִיחַ לֹא בָעֵי לְמַתְנֵיהּ הָכָא: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ה">פרק ז - משנה ה</h3><p dir="rtl">
<small>(ט)</small> <B> לְהַפְרִישׁ.</B> לֹא גָרְסִינַן לְמָחָר לְפִי מַה שֶּׁכָּתַב הָרַ"ב לְעֵיל לְחַלֵּק בֵּין שֶׁאֵינוֹ מְתַקֵּן אֶלָּא מַה שֶּׁאוֹכֵל לַמְתַקֵּן אֶת כָּל הַנֹּאד. דְּאִי גָרַס אֵין צָרִיךְ לְחַלֵּק בְּהָכִי אֶלָּא הֲוָה לֵיהּ לְחַלֵּק בֵּין וַדַּאי לִדְמַאי. וְעַיֵּן בְּתוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ו">פרק ז - משנה ו</h3><p dir="rtl">
<small>(י)</small> <B> מַעַשְׂרוֹת.</B> הֻשְׁאַל שֵׁם מַעַשְׂרוֹת לִכְלַל הַמַּתָּנוֹת וּבִכְלָלָן גַּם הַתְּרוּמָה: <small>(יא)</small> <B> מְעֻשֶּׂרֶת.</B> בְּהַךְ קָמַיְתָא לֵיכָּא חִדּוּשׁ שֶׁהָרִאשׁוֹנָה מְעֻשֶּׂרֶת, וּמִשּׁוּם סֵיפָא נָקְטָהּ. הָרַ"שׁ: <small>(יב)</small> דְּרַבִּי מֵאִיר הִיא דְּאָמַר אֵינוֹ תּוֹפֵס אֶלָּא לָשׁוֹן רִאשׁוֹן כִּדְאִיתָא בְּמַסֶּכֶת תְּמוּרָה: <small>(יג)</small> וְאֵין לְהַקְשׁוֹת דְּהָא בְּמַפְרִישׁ מִפָּטוּר עַל הַחִיּוּב תְּרוּמָתוֹ תְּרוּמָה אֶלָּא דְּיַחֲזֹר וְיִתְרֹם, וְאִם כֵּן אֵיךְ קָאָמַר וְלֹא אָמַר כְּלוּם. דְּשָׁאנֵי הָתָם שֶׁהִפְרִישׁ וְהַתְּרוּמָה נִכֶּרֶת לְכָךְ תְּרוּמָתוֹ תְּרוּמָה כְּדֵי שֶׁלֹּא לְזַלְזוֹלֵי בִּתְרוּמָה, אֲבָל הָכָא שֶׁלֹּא נִתְרְמָה וְלֹא נִכֶּרֶת אֵין כָּאן בֵּית מֵחוּשׁ כְּלָל: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ז">פרק ז - משנה ז</h3><p dir="rtl">
<small>(יד)</small> וְאַמַּתְנִיתִין דִּשְׁתֵּי כַלְכָּלוֹת נַמִּי קָאֵי מִדְּלֹא תָנֵי בְּהָא אֶלָּא מַעַשְׂרוֹת: <small>(טו)</small> <B>חֻלִּין מְתֻקָּנִים.</B> הַטֶּבֶל כְּשֶׁיּוֹצִיא מִמֶּנּוּ תְּרוּמָה גְדוֹלָה וּתְרוּמַת מַעֲשֵׂר וְלֹא שְׁאָר מַעַשְׂרוֹת יִקָּרֵא חֻלִּין מִפְּנֵי שֶׁהַקְּדֻשָּׁה נִטְּלָה מִמֶּנּוּ, וְחֻלִּין מְתֻקָּנִים הַיְנוּ שֶׁהוֹצִיא מִמֶּנּוּ כָּל הַתְּרוּמוֹת וּמַעַשְׂרוֹת. הָרַ"מ: <small>(טז)</small> וְכֻלָּהּ מַתְנִיתִין כְּשֶׁאֵין לוֹ פַּרְנָסָה מִמָּקוֹם אַחֵר.</B> וְעַיֵּן בְּפֶרֶק ג' דְּחַלָּה מִשְׁנָה ט': <small>(יז)</small> וּלְהָכִי בָּעִינַן עֲשָׂרָה.</B> דְּהָא מִשּׁוּם דְּדַיְנִינַן לֵיהּ כְּאִלּוּ יֵשׁ לוֹ פַּרְנָסָה מִמָּקוֹם אַחֵר הוּא, וְכָל שֶׁיֵּשׁ לוֹ עֲשָׂרָה חֲלָקִים יְתֵרִים. שֶׁיֵּשׁ לָנוּ לְהַפְרִישׁ מֵהֶן אֶחָת לִתְרוּמַת מַעֲשֵׂר הָרְאוּיָה לֵחַלֵּק עֲשִׂירִית מֵעֲשָׂרָה חֶלְקֵי הַטֶּבֶל אוֹ הַמַּעֲשֵׁר, הִלְכָּךְ דַּיְנִינַן לֵיהּ כְּפַרְנָסָה מִמָּקוֹם אַחֵר, וּבְפָחוֹת מִזֶּה לֹא נוּכַל לְדַיְנוֹ כָּךְ. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ_DEMAY_L3, פרק ז, פרק ז משנה ח">פרק ז - משנה ח</h3><p dir="rtl">
<small>(יח)</small> <B> שְׁתֵּי חָבִיּוֹת.</B> פָּתַח בְּכַד וְסִיֵּם בְּחָבִית, לוֹמַר לְךָ הַיְנוּ כַּד הַיְנוּ חָבִית, כִּדְאִיתָא בְּבָבָא קַמָּא (כז.): <small>(יט)</small> וְכָל הַחֲרָדָה הַזֹּאת בִּשְׁבִיל תְּרוּמַת מַעֲשֵׂר שֶׁיֵּשׁ בּוֹ.</B> תּוֹסְפוֹת יוֹם טוֹב: <small>(כ)</small> <B> חֲצִי שׁוּרָה אַחַת מַעֲשֵׂר.</B> לְשׁוֹן הָרַ"מ וְאִם אָמַר חָבִית אַחַת מֵחֲצִי שׁוּרָה אַחַת מַעֲשֵׂר וְלֹא יִחֵד אֵיזוֹ חֲצִי שׁוּרָה יִקַּח עֶשְׂרִים חָבִיּוֹת עֶשֶׂר עַל אֲלַכְסוֹן אֶחָד וְעֶשֶׂר עַל אֲלַכְסוֹן אַחֵר הָעוֹבֵר עָלָיו וְנִמְצָא לוֹקֵחַ חָבִית מִכָּל חֲצִי שׁוּרָה מִן הַשּׁוּרוֹת וְאַחַר כָּךְ יוֹצִיא מִכֻּלָּם חָבִית אַחַת: <p dir="rtl">
