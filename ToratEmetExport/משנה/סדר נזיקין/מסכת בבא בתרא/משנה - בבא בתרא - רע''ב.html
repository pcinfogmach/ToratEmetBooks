
<h2 dir="rtl" id="MNE_BABA_BATRA_L2, פרק א">פרק א</h2><p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה א">פרק א - משנה א</h3><p dir="rtl">
<b>הַשֻּׁתָּפִין שֶׁרָצוּ לַעֲשׂוֹת מְחִצָּה.</b> בְּחָצֵר שֶׁאֵין בָּהּ דִּין חֲלֻקָּה מַיְרֵי, שֶׁאֵין בָּהּ כְּדֵי אַרְבַּע אַמּוֹת לְכָל אֶחָד מִן הַשֻּׁתָּפִין. לְהָכִי קָתָנֵי שֶׁרָצוּ <small>(ב)</small>, דְּמַשְׁמַע דַּוְקָא שְׁנֵיהֶם רוֹצִים, אֲבָל אֵין אֶחָד מֵהֶם יָכוֹל לָכוֹף אֶת חֲבֵרוֹ. דְּאִלּוּ בְּחָצֵר שֶׁיֵּשׁ בָּהּ דִּין חֲלֻקָּה, כָּל אֶחָד יָכוֹל לָכוֹף אֶת חֲבֵרוֹ לַחֲלֹק. וְהַשְׁתָּא אַשְׁמוֹעִינַן דְּכֵיוָן שֶׁרָצוּ לַחֲלֹק וְהֶחֱזִיק <small>(ג)</small> כָּל אֶחָד <small>(ד)</small> מֵהֶם בָּרוּחַ הַמַּגִּיעַ לוֹ כְּפִי מַה שֶּׁנִּתְפַּשְּׁרוּ, בּוֹנִין אֶת הַכֹּתֶל בָּאֶמְצַע. שֶׁזֶּה נוֹתֵן מֵחֶלְקוֹ חֲצִי מָקוֹם עֳבִי הַכֹּתֶל <small>(ה)</small> וְכֵן זֶה: <B>גָּוִיל.</B> אֲבָנִים שֶׁאֵינָם מְשֻׁפּוֹת וּמְתֻקָּנוֹת: <B>גָּזִית.</B> אֲבָנִים מְשֻׁפּוֹת וּמְגֹרָרוֹת בִּמְגֵרָה: <B>כְּפִיסִין.</B> אָרִיחַ. שֶׁהוּא חֲצִי לְבֵנָה, וְהוּא טֶפַח וּמֶחֱצָה. וְהַלְּבֵנָה שְׁלֹשָׁה טְפָחִים: <B>הַכֹּל כְּמִנְהַג הַמְּדִינָה.</B> הַכֹּל לַאֲתוֹיֵי אַתְרָא דִּנְהִיגֵי לַעֲשׂוֹת מְחִצָּה בְּלוּלְבֵי גְּפָנִים וְעַנְפֵי עֵצִים, שֶׁעוֹשִׂים כְּפִי הַמִּנְהָג <small>(ז)</small>. וּבִלְבַד שֶׁתְּהֵא הַמְּחִצָּה עָבָה שֶׁלֹּא יוּכַל אֶחָד מֵהֶם לְהַבִּיט בְּשֶׁל חֲבֵרוֹ, דְּהֶזֵּק רְאִיָּה שְׁמֵיהּ הֶזֵּק. וְגֹבַהּ הַכֹּתֶל וְהַמְּחִצָּה <small>(ח)</small> אֵין פָּחוּת מֵאַרְבַּע אַמּוֹת: <B>זֶה נוֹתֵן שְׁלֹשָׁה טְפָחִים.</B> שֶׁכֹּתֶל הַגָּוִיל צָרִיךְ טֶפַח יוֹתֵר מִכֹּתֶל הַגָּזִית, בִּשְׁבִיל רָאשֵׁי הָאֲבָנִים שֶׁבּוֹלְטוֹת לַחוּץ שֶׁאֵינָן חֲלָקוֹת: <B>וּבִכְפִיסִים זֶה נוֹתֵן טְפָחַיִם.</B> שֶׁעֳבִי כֹּתֶל הַכְּפִיסִים טֶפַח יוֹתֵר מֵעֳבִי כֹּתֶל הַלְּבֵנִים, לְפִי שֶׁמֵּשִׂים אָרִיחַ מִכָּאן וְאָרִיחַ מִכָּאן, שֶׁהֵם שְׁלֹשָׁה טְפָחִים, וְטֶפַח בָּאֶמְצַע שֶׁנּוֹתֵן שָׁם טִיט לְחַבְּרָן. וְכֹתֶל הֶעָשׂוּי מִלְּבֵנִים נוֹתֵן לְבֵנָה שְׁלֵמָה לָעֳבִי הַכֹּתֶל, שֶׁהִיא שְׁלֹשָׁה טְפָחִים, וְאֵין צָרִיךְ טִיט בָּאֶמְצַע: <B>הַמָּקוֹם וְהָאֲבָנִים שֶׁל שְׁנֵיהֶם.</B> הָא קָמַשְׁמַע לָן דְּאַף עַל גַּב דְּנָפְלוּ הָאֲבָנִים לִרְשׁוּתָא דְּחַד מִנַּיְהוּ, אִי נַמִּי דְּקָדֵים חַד וּפָנִינְהוּ לִרְשׁוּתֵיהּ, מַהוּ דְּתֵימָא לֶהֱוֵי אִידָךְ הַמּוֹצִיא מֵחֲבֵרוֹ עָלָיו הָרְאָיָה, קָא מַשְׁמַע לָן <small>(י)</small>: <p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה ב">פרק א - משנה ב</h3><p dir="rtl">
<B>וְכֵן בְּגִנָּה.</B> הָכִי קָאָמַר, וְכֵן בְּגִנָּה סְתָם כִּמְקוֹם שֶׁנָּהֲגוּ לִגְדֹּר הוּא <small>(יא)</small>, וּמְחַיְּבִים אוֹתוֹ שֶׁלָּקַח מָקוֹם שָׁם <small>(יב)</small> לִגְדֹּר: <B>אֲבָל בְּבִקְעָה.</B> סְתָם, הֲרֵי הוּא כִּמְקוֹם שֶׁנָּהֲגוּ שֶׁלֹּא לִגְדֹּר, וְאֵין מְחַיְּבִים אוֹתוֹ. אֶלָּא אִם רָצָה חֲבֵרוֹ לִגְדֹּר, כּוֹנֵס בְּתוֹךְ שֶׁלּוֹ: <B>וְעוֹשֶׂה לוֹ חֲזִית.</B> סִימָן <small>(טו)</small>, לְהֶכֵּר שֶׁהַכֹּתֶל שֶׁלּוֹ. וְהַסִּימָן מְפָרֵשׁ בַּגְּמָרָא, שֶׁטָּח רֹאשׁ הַכֹּתֶל אַמָּה בְּסִיד לְצַד חֲבֵרוֹ. וְלֹא לַצַּד שֶׁלּוֹ, שֶׁמָּא יָטוּחַ גַּם חֲבֵרוֹ מִן הַצַּד שֶׁלּוֹ, וְיֹאמַר שֶׁהַכֹּתֶל שֶׁל שְׁנֵיהֶם הוּא. אֲבָל כְּשֶׁטָּח לְצַד חֲבֵרוֹ וְאֵינוֹ טָח לְתוֹךְ שֶׁלּוֹ, הָוֵי סִימָן שֶׁהַכֹּתֶל שֶׁלּוֹ. וְאִם יְקַלְּפֶנּוּ חֲבֵרוֹ, קִלּוּפָהּ מֵידָע יְדִיעַ: <B>וְעוֹשִׂין חֲזִית מִכָּאן וּמִכָּאן.</B> לְהוֹדִיעַ שֶׁשְּׁנֵיהֶם עָשׂוּ אוֹתוֹ: <p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה ג">פרק א - משנה ג</h3><p dir="rtl">
<B>אֵין מְחַיְּבִין אוֹתוֹ.</B> דְּהָא לֹא אַהֲנֵי לֵיהּ מִידֵי, שֶׁעֲדַיִן קַרְקַע שֶׁלּוֹ פְּתוּחָה. אֲבָל אִם גָּדַר אֶת הָרְבִיעִית, דְּהַשְׁתָּא וַדַּאי אַהֲנֵי לֵיהּ, מְחַיְּבִין אוֹתוֹ לְשַׁלֵּם <small>(יט)</small> מַחֲצִית דְּמֵי קָנִים בְּזוֹל. אֲבָל לֹא חֲצִי יְצִיאוֹתָיו, דְּאָמַר לֵיהּ לְדִידִי סַגִּי לִי בִּמְחִצָּה שֶׁל קָנִים וְאִי אֶפְשִׁי בִּיצִיאָה שֶׁל גֶּדֶר אֲבָנִים: <B>מְגַלְגְּלִין עָלָיו אֶת הַכֹּל.</B> מַחֲצִית יְצִיאוֹתָיו כְּפִי מַה שֶּׁגָּדַר. וְהַיְנוּ דְּאִיכָּא בֵּין תַּנָּא קַמָּא לְרַבִּי יוֹסֵי. וַהֲלָכָה כְּרַבִּי יוֹסֵי. וְאֵין צָרִיךְ לוֹמַר אִם הַנִּקָּף הוּא שֶּׁגָּדַר רוּחַ רְבִיעִית, דְּגַלֵּי דַּעְתֵּיהּ דְּנִיחָא לֵיהּ בְּמַה שֶּׁגָּדַר חֲבֵרוֹ, שֶׁמְּגַלְגְּלִין עָלָיו אֶת הַכֹּל וּמְשַׁלֵּם לַחֲבֵרוֹ חֲצִי יְצִיאוֹתָיו: <p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה ד">פרק א - משנה ד</h3><p dir="rtl">
<B>כֹּתֶל חָצֵר.</B> שֶׁל שֻׁתָּפִין: <B>עַד אַרְבַּע אַמּוֹת.</B> דִּבְהָכִי סַגִּי לֵיהּ לְהֶזֵּק רְאִיָּה: <B>בְּחֶזְקַת שֶׁנָּתַן.</B> כְּשֶׁזֶּה תּוֹבְעוֹ חֲצִי הַיְצִיאָה וְזֶה אוֹמֵר כְּבָר נָתַתִּי חֶלְקִי, נֶאֱמָן, עַד שֶׁיָּבִיא הַתּוֹבֵעַ עֵדִים שֶׁתְּבָעוֹ וְלֹא נָתַן <small>(כא)</small>. דְּמִשְׁפָּט זֶה גָּלוּי לַכֹּל שֶׁחוֹבָה עָלָיו לְסַיְּעוֹ, וְלֹא הָיָה זֶה בּוֹנֵהוּ מִשֶּׁלּוֹ אֶלָּא הָיָה מְבִיאוֹ לְבֵית דִּין: <B>סָמַךְ לוֹ כֹתֶל אַחֵר.</B> לְאַחַר שֶׁבָּנָה הָאֶחָד לְמַעְלָה מֵאַרְבַּע אַמּוֹת הַרְבֵּה וְלֹא רָצָה לְסַיְּעוֹ בְּהַגְבָּהָתוֹ, סָמַךְ הַשֵּׁנִי כֹּתֶל אַחֵר כְּנֶגֶד כֹּתֶל זֶה כְּדֵי לְסַכֵּךְ וְלָתֵת תִּקְרָה מִכֹּתֶל לְכֹתֶל, אַף עַל פִּי שֶׁלֹּא נָתַן עָלָיו עֲדַיִן הַתִּקְרָה: <B>מְגַלְגְּלִין עָלָיו אֶת הַכֹּל.</B> דְּגַלֵּי דַּעְתֵּיהּ דְּנִיחָא לֵיהּ בַּהַגְבָּהָה דְּהַאִיךְ <small>(כג)</small>: <B>בְּחֶזְקַת שֶׁלֹּא נָתַן.</B> אִם בָּא הָרִאשׁוֹן וּתְבָעוֹ לַדִּין לְאַחַר שֶׁסָּמַךְ אֶת כָּתְלוֹ לְכֹתֶל רִאשׁוֹן, וְאוֹמֵר לוֹ תֵּן חֶלְקְךָ בְּמַה שֶּׁהִגְבַּהְתִּי אוֹתוֹ, וְזֶה אוֹמֵר נָתַתִּי חֶלְקִי, אֵינוֹ נֶאֱמָן אֶלָּא בְּעֵדִים. שֶׁאֵין מִשְׁפָּט זֶה גָּלוּי, וְעַד שֶׁחִיְּבוּהוּ בֵּית דִּין אֵינוֹ עָשׂוּי לִתֵּן: <p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה ה">פרק א - משנה ה</h3><p dir="rtl">
<B>כּוֹפִין אוֹתוֹ.</B> אֶת בֶּן הֶחָצֵר שֶׁאֵינוֹ רוֹצֶה לְסַיֵּעַ לִבְנֵי הֶחָצֵר: <B>לִבְנוֹת.</B> לֶחָצֵר בֵּית שַׁעַר לִהְיוֹת שׁוֹמֵר הַפֶּתַח יוֹשֵׁב שָׁם בַּצֵּל וּמַרְחִיק אֶת בְּנֵי רְשׁוּת הָרַבִּים מִלְּהָצִיץ בֶּחָצֵר: <B>וְדֶלֶת.</B> לְשַׁעַר הֶחָצֵר: <B>לֹא כָל הַחֲצֵרוֹת רְאוּיוֹת לְבֵית שָׁעַר.</B> חָצֵר שֶׁאֵינָהּ סְמוּכָה לִרְשׁוּת הָרַבִּים אֵינָהּ רְאוּיָה לְבֵית שַׁעַר. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל. דַּאֲפִלּוּ שֶׁאֵינָהּ סְמוּכָה לִרְשׁוּת הָרַבִּים זִמְנִין דְּדַחְקֵי רַבִּים וְעָיְלוּ וְאָתוּ: <B>לֹא כָל הָעֲיָרוֹת רְאוּיוֹת לְחוֹמָה.</B> עִיר שֶׁאֵינָהּ סְמוּכָה לִגְבוּל הָאוֹיְבִים אֵינָהּ צְרִיכָה לְחוֹמָה. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל. דַּאֲפִלּוּ אֵינָהּ סְמוּכָה לִגְבוּל הָאוֹיְבִים צְרִיכָה לְחוֹמָה, דְּזִמְנִין דְּמִקְרוּ וְאָתוּ גְּיָסוֹת: <B>וִיהֵא כְאַנְשֵׁי הָעִיר.</B> לָשֵׂאת עִמָּהֶם בָּעֹל <small>(כה)</small>: <B>שְׁנֵים עָשָׂר חֹדֶשׁ.</B> וְהָאִידְנָא דְּנַיְדֵי, נָהוּג עָלְמָא שְׁלֹשִׁים יוֹם: <p dir="rtl">
<h3 dir="rtl" id="MNE_BABA_BATRA_L2, פרק א, פרק א משנה ו">פרק א - משנה ו</h3><p dir="rtl">
<B>אֵין חוֹלְקִין אֶת הֶחָצֵר.</B> אֵין אֶחָד מִן הַשֻּׁתָּפִין יָכוֹל לָכוֹף אֶת חֲבֵרוֹ לַחְלֹק הֶחָצֵר עַד שֶׁיְּהֵא בּוֹ אַרְבַּע אַמּוֹת לְכָל אֶחָד מִן הַשֻּׁתָּפִין חוּץ מִן הַפְּתָחִים, שֶׁכָּל בַּיִת שֶׁבֶּחָצֵר צָרִיךְ שֶׁיִּהְיֶה לִפְנֵי פִּתְחוֹ אַרְבַּע אַמּוֹת לְפָרֵק מַשָּׂאוֹ מֵעַל חֲמוֹרוֹ, וְחוּץ מֵאוֹתָן אַרְבַּע אַמּוֹת צָרִיךְ שֶׁיִּהְיֶה בֶּחָצֵר אַרְבַּע אַמּוֹת אֲחֵרוֹת לְכָל אֶחָד מִן הַשֻּׁתָּפִין לִשְׁאָר תַּשְׁמִישִׁים, וְאָז יִהְיֶה בֶּחָצֵר דִּין חֲלֻקָּה <small>(כו)</small>: <B>רַבִּי יְהוּדָה אוֹמֵר תִּשְׁעָה חֲצָאֵי קַבִּין.</B> מָר כִּי אַתְרֵיהּ וּמָר כִּי אַתְרֵיהּ. וְלֹא פְּלִיגֵי. בְּאַתְרֵיהּ דְּרַבִּי יְהוּדָה הָיְתָה עוֹשָׂה תְּבוּאָה שָׂדֶה בַּת תִּשְׁעָה חֲצָאֵי קַבִּין כְּשָׂדֶה בַּת תִּשְׁעָה קַבִּין בְּאַתְרַיְהוּ דְּרַבָּנָן: <B>בֵּית רֹבַע.</B> מָקוֹם לִזְרֹעַ בּוֹ רֹבַע הַקַּב. וּפְסַק הַהֲלָכָה, אֵין דִּין חֲלֻקָּה בְּקַרְקָעוֹת הָעוֹמְדוֹת לַחֲרִישָׁה וְלִזְרִיעָה אֶלָּא אִם כֵּן יִשָּׁאֵר לְכָל אֶחָד מִן הַשֻּׁתָּפִים קַרְקַע כְּדֵי עֲבוֹדַת יוֹם אֶחָד <small>(כח)</small> בַּחֲרִישָׁה [אוֹ בִּזְרִיעָה] וְכַיּוֹצֵא בָהֶן <small>(כט)</small>: <B>מוֹרָן וּטְרַקְלִין.</B> מִינֵי פְּלָטִין הֵן: <B>כְּדֵי לָזֶה וּכְדֵי לָזֶה.</B> כְּדִמְפָרֵשׁ וְאָזִיל שֶׁלְּאַחַר שֶׁיַּחֲלֹקוּ וְיִטֹּל כָּל אֶחָד חֶלְקוֹ יִהְיֶה בְּחֵלֶק כָּל אֶחָד מֵהֶם מָקוֹם רָאוּי שֶׁיִּקָּרֵא טְרַקְלִין אוֹ מוֹרָן, שֶׁיִּשָּׁאֵר בִּקְצָתוֹ הַשֵּׁם שֶׁהָיָה בְּכֻלּוֹ: <B>בִּזְמַן שֶׁאֵין שְׁנֵיהֶם רוֹצִין.</B> אֵין יָכוֹל הָאֶחָד לָכוֹף אֶת חֲבֵרוֹ לַחְלֹק עַל כָּרְחוֹ. אֲבָל יָכוֹל לְכוֹפוֹ לְעִנְיַן גּוֹד אוֹ אֱגוֹד, כְּלוֹמַר, קְנֵה חֶלְקִי אוֹ מְכֹר לִי חֶלְקְךָ <small>(ל)</small> בְּמַה שֶּׁהוּא שָׁוֶה: <B>וְכִתְבֵי הַקֹּדֶשׁ.</B> תּוֹרָה נְבִיאִים וּכְתוּבִים: <B>לֹא יַחֲלֹקוּ.</B> וְדַוְקָא כְּשֶׁהֵם בְּכֶרֶךְ אֶחָד. אֲבָל בִּכְרָכִים הַרְבֵּה כָּל סֵפֶר בִּפְנֵי עַצְמוֹ, אִם רָצוּ חוֹלְקִים <small>(לג)</small>: <p dir="rtl">
<h2 dir="rtl" id="MNE_BABA_BATRA_L2, פרק ב">פרק ב</h2><p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה א">פרק ב - משנה א</h3><p dir="rtl">
<B>לֹא יַחְפֹּר.</B> בּוֹר. עָגֹל: <B>שִׁיחַ.</B> אָרֹךְ וְקָצָר: <B>מְעָרָה.</B> מְקֹרָה בְּקֵרוּי: <B>נִבְרֶכֶת הַכּוֹבְסִין.</B> חֲפִירָה מְרֻבַּעַת וּמֵי גְּשָׁמִים מִתְקַבְּצִים בָּהּ. עֲשׂוּיָה לְכַבֵּס בְּגָדִים: <B>אֶלָּא אִם כֵּן הִרְחִיק מִכָּתְלוֹ.</B> מִכֹּתֶל בּוֹרוֹ קָאָמַר. וְכֹתֶל הַבּוֹר אֵין עָבְיוֹ פָּחוֹת מִשְּׁלֹשָׁה טְפָחִים. נִמְצָא מֵחֲלַל בּוֹרוֹ לַחֲלַל בּוֹר שֶׁל חֲבֵרוֹ שִׁשָּׁה טְפָחִים <small>(ג)</small>. וְאָסוּר לָאָדָם לִסְמֹךְ אֶחָד מִן הַנְּזָקִים לְסוֹף הַמֵּצַר שֶׁלּוֹ בְּשָׁוֶה אֶלָּא אִם כֵּן הִרְחִיק הַשִּׁעוּר הָרָאוּי, וְאַף עַל פִּי שֶׁאֵין לַחֲבֵרוֹ שָׁם כֹּתֶל, שֶׁמָּא יִמָּלֵךְ חֲבֵרוֹ וְיִבְנֶה <small>(ד)</small> בְּצַד הַמֵּצַר שֶׁלּוֹ וְנִמְצָא זֶה מַזִּיקוֹ: <B>וְסָד בְּסִיד.</B> אֶת כָּתְלֵי חֲפִירָתוֹ: <B>הַגֶּפֶת.</B> פְּסֹלֶת הַזֵּיתִים לְאַחַר שֶׁנֶּעֶצְרוּ בְּבֵית הַבַּד: <B>הַסְּלָעִים.</B> אֲבָנִים שֶׁהָאוּר יוֹצֵא מֵהֶן. שֶׁכָּל אֵלּוּ קָשִׁים לַחוֹמָה <small>(ה)</small> וּמְרַפִּין אֶת הַכֹּתֶל. וְלֹא בְּכֹתֶל דְּבוֹר קָאֵי הַשְׁתָּא: <B>זְרָעִים.</B> קָשִׁים לַכֹּתֶל, שֶׁמַּחְלִידִים אֶת הַקַּרְקַע וּמַעֲלִין עָפָר תִּחוֹחַ: <B>וְאֶת הַמַּחֲרֵשָׁה.</B> אַף עַל פִּי שֶׁאֵין זְרָעִים, כְּגוֹן שֶׁחוֹרֵשׁ לָאִילָנוֹת, קָשֶׁה לַכֹּתֶל: <B>מֵי רַגְלַיִם.</B> מְמַסְמְסִים אֶת הַלְּבֵנִים שֶׁהֵם שֶׁל טִיט יָבֵשׁ. לְכָךְ הַמַּטִּיל מַיִם סָמוּךְ לְכֹתֶל עָשׂוּי מִלְּבֵנִים צָרִיךְ לְהַרְחִיק שְׁלֹשָׁה טְפָחִים <small>(ט)</small>. וּבְכֹתֶל שֶׁל אֲבָנִים מַרְחִיק טֶפַח. וְשֶׁל אֶבֶן קָשָׁה כְּגוֹן צוּנְמָא <small>(י)</small>, אֵינוֹ צָרִיךְ לְהַרְחִיק כְּלָל: <B>הָרֵחַיִם.</B> קָשִׁים לַכֹּתֶל, שֶׁמְּנִידִים אֶת הַקַּרְקַע בְּגִלְגּוּל חֲבִיטָתָן: <B>מִן הַשֶּׁכֶב.</B> הִיא הָרֵחַיִם הַתַּחְתּוֹנָה <small>(יא)</small>: <B>הָרָכֶב.</B> הִיא הָעֶלְיוֹנָה הָרוֹכֶבֶת עַל זוֹ. וְהִיא קְצָרָה טֶפַח מִן הַתַּחְתּוֹנָה: <B>שְׁלֹשָׁה מִן הַכִּלְיָא.</B> בָּסִיס שֶׁבּוֹנִים מִטִּיט וַאֲבָנִים שֶׁמּוֹשִׁיבִים הַתַּנּוּר עָלָיו, וְהוּא רָחָב מִלְּמַטָּה וְצַר מִלְּמַעְלָה, וְשָׂפָה הָעֶלְיוֹנָה שֶׁל כִּלְיָא שֶׁעָלֶיהָ הַתַּנּוּר יוֹשֵׁב הִיא כְּמִדַּת הַתַּנּוּר. וְצָרִיךְ שֶׁיַּרְחִיק בָּסִיס זֶה מִן הַכֹּתֶל שְׁלֹשָׁה טְפָחִים מִתַּחְתִּיתוֹ, שֶׁהֵן אַרְבָּעָה מִשְּׂפָתוֹ הָעֶלְיוֹנָה, לְפִי שֶׁהֶבֶל הַתַּנּוּר מַזִּיק לַכֹּתֶל: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ב">פרק ב - משנה ב</h3><p dir="rtl">
<B>גֹּבַהּ אַרְבַּע אַמּוֹת.</B> חָלָל מִפִּי הַתַּנּוּר עַד הַתִּקְרָה, כְּדֵי שֶׁלֹּא יֹאחַז הָאוּר בַּתִּקְרָה: <B>עַד שֶׁיְּהֵא תַחְתָּיו מַעֲזִיבָה.</B> טִיחַ שֶׁל טִיט שְׁלֹשָׁה טְפָחִים, שֶׁלֹּא תִּבְעַר תִּקְרָה תַּחְתּוֹנָה שֶׁל עֲלִיָּה. וְעַל גַּבָּיו גֹּבַהּ אַרְבַּע אַמּוֹת: <B>וּבַכִּירָה.</B> שֶׁשּׁוֹפְתִין קְדֵרָה עַל חֲלָלָהּ וְאֵין עוֹשִׂין בְּתוֹכָהּ הֶסֵּק גָּדוֹל כְּמוֹ שֶׁעוֹשִׂין לַתַּנּוּר: <B>וְאִם הִזִּיק.</B> אַחַר שֶׁהָיוּ שָׁם כָּל הַשִּׁעוּרִים הַלָּלוּ: <B>מְשַׁלֵּם מַה שֶּׁהִזִּיק.</B> וְאַף עַל פִּי כֵן מְעַכְּבִין עָלָיו בְּכָל הַשִּׁעוּרִים הַלָּלוּ, שֶׁמָּא יַדְלִיק בָּתֵּיהֶם וְאֵין לוֹ מַה לְשַׁלֵּם. וְאֵין הֲלָכָה כְּרַבִּי שִׁמְעוֹן <small>(יד)</small>: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ג">פרק ב - משנה ג</h3><p dir="rtl">
<B>בְּיַיִן הִתִּירוּ.</B> שֶׁהֶעָשָׁן הַיּוֹצֵא מִן הַחֲנוּת שֶׁל נַחְתּוֹמִין וְשֶׁל צַבָּעִין אֵינוֹ קָשֶׁה לַיַּיִן, שֶׁהַחֹם מַשְׁבִּיחַ לַיַּיִן שֶׁבְּאֶרֶץ יִשְׂרָאֵל. וּבְמָקוֹם שֶׁיָּדוּעַ שֶׁהַחֹם מַזִּיק לַיַּיִן, אַף תַּחַת אוֹצָר שֶׁל יַיִן לֹא יִפְתַּח חֲנוּת שֶׁל צַבָּעִים וְשֶׁל נַחְתּוֹמִין: <B>חֲנוּת שֶׁבֶּחָצֵר.</B> אֶחָד מִבְּנֵי חָצֵר שֶׁבָּא לִפְתֹּחַ חֲנוּת בֶּחָצֵר, בְּנֵי הֶחָצֵר מְעַכְּבִין עָלָיו: <B>וְלֹא מִקּוֹל הַתִּינוֹקוֹת.</B> שֶׁל בֵּית רַבָּן <small>(יט)</small>. וְאַף עַל גַּב דְּקוֹל הַבָּא מֵחֲמַת אֲחֵרִים הוּא, לֹא מָצֵי מָחִי, מִשּׁוּם יַגְדִּיל תּוֹרָה וְיַאְדִּיר. וְאִם אֵינוֹ מְלַמֵּד הַתִּינוֹקוֹת תּוֹרָה, אֶלָּא אֻמָּנוּת אוֹ חֶשְׁבּוֹן אוֹ תִּשְׁבֹּרֶת, מָצֵי מָחִי וְלוֹמַר לוֹ אֵינִי יָכוֹל לִישַׁן מִפְּנֵי הַתִּינוֹקוֹת שֶׁנִּכְנָסִים וְיוֹצְאִים: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ד">פרק ב - משנה ד</h3><p dir="rtl">
<B>מִי שֶׁהָיָה כָתְלוֹ סָמוּךְ לְכֹתֶל חֲבֵרוֹ.</B> כְּמִין גַּא"ם. וּבָא לַעֲשׂוֹת כֹּתֶל שֵׁנִי כְּנֶגֶד כֹּתֶל חֲבֵרוֹ עַד שֶׁיַּעֲשֶׂה הַשְּׁלֹשָׁה כְּתָלִים כְּמִין בֵּי"ת <small>(כ)</small>, הֲרֵי חֲבֵרוֹ מְעַכֵּב עָלָיו עַד שֶׁיַּרְחִיק מִכְּנֶגְדּוֹ אַרְבַּע אַמּוֹת, כְּדֵי שֶׁיִּהְיֶה הַמָּקוֹם בֵּין שְׁנֵי הַכְּתָלִים רָחָב וְיוּכְלוּ לָדוּשׁ בּוֹ רַבִּים, שֶׁדְּרִיסַת הָרֶגֶל בַּקַּרְקַע הַסָּמוּךְ לַכֹּתֶל מְחַזֶּקֶת יְסוֹדוֹת הַכְּתָלִים וּמַעֲמִידָה אוֹתָם. וְדַוְקָא בְּכֹתֶל גִּנָּה אוֹ בְּכֹתֶל חָצֵר שֶׁבְּעִיר חֲדָשָׁה דְּלֹא דָּשׁוּ בָּהּ רַבִּים וְלֹא נִתְחַזֵּק הַקַּרְקַע כָּל צָרְכּוֹ עַל יְדֵי דְּרִיסַת הָרֶגֶל. אֲבָל בְּכֹתֶל חָצֵר שֶׁבְּעִיר יְשָׁנָה <small>(כא)</small> סוֹמֵךְ וְאֵין צָרִיךְ לְהַרְחִיק. וְכֵן אִם לֹא הָיָה בְּכֹתֶל חֲבֵרוֹ אַרְבַּע אַמּוֹת <small>(כב)</small> אוֹ יוֹתֵר <small>(כג)</small> אֵינוֹ צָרִיךְ לְהַרְחִיק, שֶׁכֹּתֶל שֶׁהוּא פָּחוֹת מֵאַרְבַּע אַמּוֹת אֵינוֹ צָרִיךְ חִזּוּק: <B>וּבַחַלּוֹנוֹת מִלְמַעְלָן וּמִלְּמַטָּן וּמִכְּנֶגְדָּן אַרְבַּע אַמּוֹת.</B> הָיְתָה לוֹ חַלּוֹן לְמַעְלָה <small>(כה)</small> בְּכָתְלוֹ וּבָנָה חֲבֵרוֹ כֹּתֶל כְּנֶגֶד הַחַלּוֹן מִלְּמַטָּה, אִם נִשְׁאַר מֵרֹאשׁ הַכֹּתֶל שֶׁבָּנָה עַד הַחַלּוֹן פָּחוֹת מֵאַרְבַּע אַמּוֹת בַּגֹּבַהּ, הֲרֵי זֶה כּוֹפֵהוּ לְמַעֵט הַכֹּתֶל, כְּדֵי שֶׁלֹּא יַעֲמֹד עַל רֹאשׁ הַכֹּתֶל וְיַשְׁקִיף בְּעַד הַחַלּוֹן: <B>מִלְּמַטָּן.</B> הָיְתָה הַחַלּוֹן לְמַטָּה בַּכֹּתֶל, כּוֹפֶה אֶת חֲבֵרוֹ לְהַגְבִּיהַּ הַכֹּתֶל שֶׁבָּנָה כְּנֶגְדּוֹ בְּגֹבַהּ אַרְבַּע אַמּוֹת מִן הַחַלּוֹן כְּדֵי שֶׁלֹּא יַבִּיט בּוֹ: <B>וּמִכְּנֶגֶד.</B> דְּצָרִיךְ לְהַרְחִיק הַכֹּתֶל מִן הַחַלּוֹן אַרְבַּע אַמּוֹת כְּדֵי שֶׁלֹּא יַאֲפִיל אוֹרוֹ <small>(כו)</small>: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ה">פרק ב - משנה ה</h3><p dir="rtl">
<B>מַרְחִיקִין אֶת הַסֻּלָּם.</B> מִי שֶׁיֵּשׁ לוֹ שׁוֹבָךְ שֶׁל יוֹנִים בַּחֲצֵרוֹ סָמוּךְ לְכֹתֶל שֶׁבֵּין שְׁתֵּי חֲצֵרוֹת, וּבָא חֲבֵרוֹ לְהַעֲמִיד סֻלָּם אֵצֶל הַכֹּתֶל, צָרִיךְ לְהַרְחִיק הַסֻּלָּם מִן הַשּׁוֹבָךְ אַרְבַּע אַמּוֹת: <B>כְּדֵי שֶׁלֹּא תִּקְפֹּץ הַנְּמִיָּה.</B> הִיא חַיָּה קְטַנָּה, מִן הַסֻּלָּם לַשּׁוֹבָךְ, וְתַהֲרֹג אֶת הַיּוֹנִים: <B>מַזְחִילָה.</B> הוּא צִנּוֹר גָּדוֹל הַמֻּנָּח עַל אֹרֶךְ הַכֹּתֶל וּמֵימֵי הַגַּג זָבִים לְתוֹכוֹ <small>(כח)</small>. וְאִם כָּתְלוֹ מְהַלֵּךְ עַל פְּנֵי חֲצַר חֲבֵרוֹ וּמַזְחִילָה עָלָיו, צָרִיךְ לְהַרְחִיק מִמֶּנָּה אִם בָּא לִבְנוֹת כֹּתֶל בְּצִדָּהּ: <B>אַרְבַּע אַמּוֹת כְּדֵי שֶׁיְּהֵא זוֹקֵף שָׁם סֻלָּם.</B> לַעֲלוֹת וּלְתַקֵּן מַזְחִילָתוֹ לְנַקּוֹתָהּ מֵעָפָר וּמִצְּרוֹרוֹת הַנּוֹפְלִים בָּהּ וּמְעַכְּבִים אֶת קִלּוּחַ הַמַּיִם: <B>מַרְחִיקִים אֶת הַשּׁוֹבָךְ מִן הָעִיר.</B> שֶׁהַיּוֹנִים מַפְסִידִים זֵרְעוֹנֵי הַגַּגּוֹת <small>(ל)</small>: <B>אֶלָּא אִם כֵּן יֶשׁ לוֹ חֲמִשִּׁים אַמָּה.</B> שֶׁלֹּא יַפְסִידוּ הַיּוֹנִים בִּשְׂדֵה חֲבֵרוֹ: <B>בֵּית אַרְבַּעַת כּוֹרִין.</B> בֵּית כּוֹר לְכָל רוּחַ, וְהַכּוֹר שְׁלֹשִׁים סְאִין. וְאֵין הֲלָכָה כְּרַבִּי יְהוּדָה: <B>מְלֹא שֶׁגֶר הַיּוֹנִים.</B> מְרוּצַת פְּרִיחָתָן בְּפַעַם אַחַת <small>(לג)</small>: <B>וְאִם לְקָחוֹ.</B> כְּמוֹת שֶׁהוּא עִם הַקַּרְקַע, אֲפִלּוּ אֵין לוֹ כָּל סְבִיבָיו אֶלָּא בֵּית רֹבַע הַקַּב: <B>הֲרֵי הוּא בְחֶזְקָתוֹ.</B> שֶׁהֲרֵי הֻחְזַק בּוֹ הָרִאשׁוֹן כָּךְ: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ו">פרק ב - משנה ו</h3><p dir="rtl">
<B>נִפּוּל.</B> גּוֹזָל <small>(לה)</small>: <B>הַנִּמְצָא בְתוֹךְ חֲמִשִּׁים אַמָּה.</B> שֶׁל שׁוֹבָךְ: <B>בֵּין שְׁנֵי שׁוֹבָכוֹת.</B> בְּתוֹךְ חֲמִשִּׁים לִשְׁנֵיהֶם: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ז">פרק ב - משנה ז</h3><p dir="rtl">
<B>מַרְחִיקִין אֶת הָאִילָן מִן הָעִיר.</B> לְפִי שֶׁנּוֹי הוּא לָעִיר כְּשֶׁיֵּשׁ מֶרְחָב פָּנוּי לְפָנֶיהָ <small>(לח)</small>: <B>חָרוּב וְשִׁקְמָה.</B> עַנְפֵיהֶן מְרֻבִּים: <B>אִילַן סְרָק.</B> גְּנַאי הוּא לָעִיר: <B>וְנוֹתֵן דָּמִים.</B> מִי שֶׁהָעִיר שֶׁלּוֹ <small>(מ)</small>: <B>סָפֵק וְכוּ' קוֹצֵץ וְאֵינוֹ נוֹתֵן דָּמִים.</B> דְּכֵיוָן דְּדִינָא הָוֵי דְּבֵין זֶה קָדַם וּבֵין זֶה קָדַם קוֹצֵץ, לְאַחַר שֶׁקָּצַץ אָמְרִינַן לֵיהּ לְבַעַל הָאִילָן אַיְתֵי רְאָיָה שֶׁהָאִילָן קָדַם וּשְׁקֹל: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ח">פרק ב - משנה ח</h3><p dir="rtl">
<B>גֹּרֶן קָבוּעַ.</B> גֹּרֶן שֶׁיֵּשׁ בּוֹ כְּרִי גָּדוֹל שֶׁזּוֹרִים אוֹתוֹ בְּרַחַת, קָרוּי גֹּרֶן קָבוּעַ. וְשֶׁאֵין הַכְּרִי גָּדוֹל וְאֵין בּוֹ לִזְרוֹת הַמֹּץ בְּרַחַת אֶלָּא הָרוּחַ מְנַשֶּׁבֶת בַּכְּרִי וְהַמֹּץ נִדָּף מֵאֵלָיו, קָרוּי גֹּרֶן שֶׁאֵינוֹ קָבוּעַ <small>(מא)</small>: <B>חֲמִשִּׁים אַמָּה.</B> מִפְּנֵי הַמֹּץ שֶׁמַּזִּיק אֶת בְּנֵי הָעִיר. כְּשֶׁהוּא זוֹרֶה: <B>וּמִנִּירוֹ.</B> שֶׁל חֲבֵרוֹ. נִיר, הִיא חֲרִישָׁה שֶׁחוֹרְשִׁים בִּימוֹת הַקַּיִץ כְּדֵי שֶׁיָּמוּתוּ שָׁרְשֵׁי הַקּוֹצִים וְהָעֲשָׂבִים: <B>כְּדֵי שֶׁלֹּא יַזִּיק.</B> מַה טַּעַם קָאָמַר, מַה טַּעַם מַרְחִיק מִנְּטִיעוֹתָיו שֶׁל חֲבֵרוֹ וּמִנִּירוֹ חֲמִשִּׁים אַמָּה, כְּדֵי שֶׁלֹּא יַזִּיק הַמֹּץ לִנְטִיעוֹתָיו וּלְנִירוֹ, שֶׁהוּא נַעֲשֶׂה זֶבֶל וּמְקַלְקֵל הַנִּיר <small>(מג)</small> וּמְיַבֵּשׁ הַנְּטִיעוֹת: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה ט">פרק ב - משנה ט</h3><p dir="rtl">
<B>אֶת הַנְּבֵלוֹת וְאֶת הַקְּבָרוֹת.</B> מִשּׁוּם רֵיחַ רַע: <B>הַבֻּרְסְקִי.</B> מְקוֹם עִבּוּד הָעוֹרוֹת: <B>אֶלָּא לְמִזְרַח הָעִיר.</B> שֶׁאֵין רוּחַ מִזְרָחִית קָשָׁה אֶלָּא אִם כֵּן בָּאָה לְפֻרְעָנוּת. אֲבָל כְּשֶׁהִיא בָּאָה כְּדַרְכָּהּ הִיא חַמָּה וּמְנַשֶּׁבֶת בְּנַחַת, לְפִיכָךְ אֵינָהּ מְבִיאָה הָרֵיחַ לָעִיר: <B>חוּץ מִמַּעֲרָבָהּ.</B> לְכָל רוּחַ הוּא עוֹשֶׂה וּמַרְחִיק חֲמִשִּׁים אַמָּה, חוּץ מֵרוּחַ מַעֲרָבִית שֶׁאֵינוֹ עוֹשֶׂה כָּל עִקָּר, מִפְּנֵי שֶׁמִּתְפַּלְּלִים לְאוֹתָהּ הָרוּחַ, שֶׁשְּׁכִינָה בַּמַּעֲרָב <small>(מד)</small>. וְאֵין הֲלָכָה כְּרַבִּי עֲקִיבָא: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה י">פרק ב - משנה י</h3><p dir="rtl">
<B>הַמִּשְׁרָה.</B> מָקוֹם שֶׁשּׁוֹרִים בּוֹ פִּשְׁתָּן. וּמַפְסִיד אֶת הַיְרָקוֹת הַסְּמוּכוֹת לוֹ: <B>וְאֶת הַכְּרֵשִׁין.</B> כַּרְתִּי בִּלְשׁוֹן תַּלְמוּד. וְהֵם מַזִּיקִין לַבְּצָלִים הַסְּמוּכִים לָהֶם: <B>וְאֶת הַחַרְדָּל מִן הַדְּבוֹרִים.</B> שֶׁהוּא מַפְסִיד הַדְּבַשׁ וְעוֹשֶׂה אוֹתוֹ חָרִיף וָחַד: <B>רַבִּי יוֹסֵי מַתִּיר בַּחַרְדָּל.</B> שֶׁיָּכוֹל לוֹמַר לוֹ עַד שֶׁאַתָּה אוֹמֵר לִי הַרְחֵק חַרְדָּלְךָ מִן דְּבוֹרַי, הַרְחֵק דְּבוֹרֶיךָ מֵחַרְדָּלִי <small>(מז)</small>, מִפְּנֵי שֶׁבָּאוֹת וְאוֹכְלוֹת פִּרְחֵי חַרְדָּלִי. וַהֲלָכָה כְּרַבִּי יוֹסֵי: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה יא">פרק ב - משנה יא</h3><p dir="rtl">
<B>וּבְחָרוּב וּבְשִׁקְמָה.</B> שָׁרְשֵׁיהֶן מְרֻבִּין: <B>בֵּין מִלְמַעְלָה.</B> שֶׁהָאֶחָד מֵהֶן מִלְּמַעְלָה בְּגֹבַהּ שִׁפּוּעַ הַר וְהַשֵּׁנִי בְּשִׁפּוּלוֹ <small>(מח)</small>: <B>בֵּין מִן הַצָּד.</B> בְּקַרְקַע שָׁוָה: <B>וְנוֹתֵן דָּמִים.</B> דְּכֵיוָן דְּבִרְשׁוּת נָטַע, שֶׁאֵינוֹ מַזִּיק עַד זְמַן גָּדוֹל, לֹא חִיְּבוּהוּ חֲכָמִים לָקֹץ בְּלֹא דָּמִים בִּשְׁבִיל הֶזֵּקָא דְּיָחִיד: <B>רַבִּי יוֹסֵי אוֹמֵר וְכוּ'.</B> וַהֲלָכָה כְּרַבִּי יוֹסֵי: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה יב">פרק ב - משנה יב</h3><p dir="rtl">
<B>סָמוּךְ לִשְׂדֵה חֲבֵרוֹ.</B> בֵּין שְׂדֵה לָבָן בֵּין שְׂדֵה אִילָן: <B>אֶלָּא אִם כֵּן הִרְחִיק מִמֶּנּוּ אַרְבַּע אַמּוֹת.</B> כְּדֵי עֲבוֹדַת הַכֶּרֶם. שֶׁכְּשֶׁיַּחֲרֹשׁ אֶת אִילָנוֹתָיו לֹא יְהֵא צָרִיךְ לְהַכְנִיס מַחֲרֵשָׁתוֹ לְתוֹךְ שֶׁל חֲבֵרוֹ <small>(נ)</small>. וְהָנֵי מִלֵּי בְּאֶרֶץ יִשְׂרָאֵל וְכַיּוֹצֵא בָּהּ שֶׁמַּחֲרֵשָׁתָן אֲרֻכָּה. אֲבָל בְּבָבֶל וּבִשְׁאָר אֲרָצוֹת שֶׁמַּחֲרֵשָׁתָן קְצָרָה, בְּהַרְחָקַת שְׁתֵּי אַמּוֹת סַגִּי. וְדַוְקָא בִּגְפָנִים לִגְפָנִים וְאִילָנוֹת לְאִילָנוֹת הוּא דְּסַגִּי בִּשְׁתֵּי אַמּוֹת, אֲבָל הַבָּא לִטַּע שְׂדֵה אִילָן סָמוּךְ לַגְּפָנִים <small>(נא)</small>, אֲפִלּוּ בְּבָבֶל וְכַיּוֹצֵא בָּהּ צָרִיךְ לְהַרְחִיק אַרְבַּע אַמּוֹת <small>(נב)</small>: <B>מַעֲמִיק שְׁלֹשָׁה טְפָחִים.</B> בַּעַל הַשָּׂדֶה שֶׁיָּצְאוּ שָׁרְשֵׁי אִילָנוֹת חֲבֵרוֹ לְתוֹךְ שָׂדֵהוּ, קוֹצְצָן <small>(נג)</small> בְּעֹמֶק שְׁלֹשָׁה טְפָחִים וְאֵינוֹ חוֹשֵׁשׁ: <B>וְהָעֵצִים שֶׁלּוֹ.</B> שֶׁל בַּעַל הַשָּׂדֶה. וְהוּא שֶׁיִּהְיֶה הַמָּקוֹם שֶׁחוֹפֵר רָחוֹק מֵאִילַן חֲבֵרוֹ שֵׁשׁ עֶשְׂרֵה אַמָּה אוֹ יוֹתֵר. אֲבָל פָּחוֹת מִכֵּן, הָעֵצִים לְבַעַל הָאִילָן. דְּעַד שֵׁשׁ עֶשְׂרֵה אַמָּה מִנַּק יָנְקֵי, טְפֵי לֹא יָנְקֵי <small>(נה)</small>: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה יג">פרק ב - משנה יג</h3><p dir="rtl">
<B>קוֹצֵץ.</B> הָעֲנָפִים עַד גֹבַהּ מְלֹא מַרְדֵּעַ, שֶׁלֹּא יְעַכְּבוּהוּ מִלְּהוֹלִיךְ מַחֲרֵשָׁתוֹ שָׁם: <B>מַרְדֵּעַ.</B> מַלְמַד הַבָּקָר: <B>הֶחָרוּב וְהַשִּׁקְמָה.</B> שֶׁצִּלָּן מְרֻבֶּה וְקָשֶׁה לַשָּׂדֶה: <B>כְּנֶגֶד הַמִּשְׁקֹלֶת.</B> קוֹצֵץ כָּל מַה שֶּׁנּוֹטֶה לְתוֹךְ שָׂדֵהוּ <small>(נו)</small>. מִשְׁקֹלֶת, חוּט שֶׁבּוֹנֵי הַחוֹמָה תּוֹלִים בָּהּ מִשְׁקֹלֶת שֶׁל אֲבָר: <B>וְאִם בֵּית הַשְּׁלָחִין הִיא.</B> אֶרֶץ צְמֵאָה לְמַיִם: <B>כָּל הָאִילָן כְּנֶגֶד הַמִּשְׁקֹלֶת.</B> אֲפִלּוּ אֵינוֹ חָרוּב וְשִׁקְמָה, קוֹצֵץ כְּנֶגֶד הַמִּשְׁקֹלֶת. שֶׁהַצֵּל רַע לְבֵית הַשְּׁלָחִין <small>(נז)</small>: <B>אַבָּא שָׁאוּל אוֹמֵר כוּ'.</B> אַרֵישָׁא קָאֵי, דְּאָמַר תַּנָּא קַמָּא קוֹצֵץ מְלֹא מַרְדֵּעַ וַאֲפִלּוּ הִיא אִילַן סְרָק, חוּץ מֵחָרוּב וְשִׁקְמָה, וְאָמַר לֵיהּ אַבָּא שָׁאוּל כָּל אִילַן סְרָק שֶׁאֵינוֹ עוֹשֶׂה פֵּרוֹת קוֹצֵץ כְּנֶגֶד הַמִּשְׁקֹלֶת. וְאֵין הֲלָכָה כְּאַבָּא שָׁאוּל: <p dir="rtl">
<h3 dir="rtl" id="MNE_BABA_BATRA_L2, פרק ב, פרק ב משנה יד">פרק ב - משנה יד</h3><p dir="rtl">
<B>אִילָן הַנּוֹטֶה לִרְשׁוּת הָרַבִּים.</B> קוֹצֵץ אֶת הָעֲנָפִים כְּדֵי שֶׁיְּהֵא הַגָּמָל עוֹבֵר וְרוֹכְבוֹ: <B>גָּמָל טָעוּן פִּשְׁתָּן.</B> וְאֵין צָרִיךְ לָקֹץ כְּדֵי גָּמָל וְרוֹכְבוֹ, דְּרוֹכֵב גָּחֵין וְחָלֵיף תּוּתֵיהּ: <B>מִפְּנֵי הַטֻּמְאָה.</B> שֶׁמָּא יַאֲהִילוּ הָעֲנָפִים עַל כַּזַּיִת מִן הַמֵּת וְכַיּוֹצֵא בָּהּ וְיִטַּמָּא הָאָדָם הָעוֹבֵר שָׁם. וַהֲלָכָה כַּתַּנָּא קַמָּא בִּלְבַד: <p dir="rtl">
<h2 dir="rtl" id="MNE_BABA_BATRA_L2, פרק ג">פרק ג</h2><p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה א">פרק ג - משנה א</h3><p dir="rtl">
<B>חֶזְקַת הַבָּתִּים.</B> מִי שֶׁאָבַד שְׁטָרוֹ וְהֵבִיא עֵדִים שֶׁהֶחֱזִיק שָׁלֹשׁ שָׁנִים בְּכָל הָנָךְ דִּכְתִיבֵי בְּמַתְנִיתִין, נֶאֱמָן לוֹמַר שֶׁהֵם לְקוּחִים בְּיָדוֹ, וְלֹא אָמְרִינַן לֵיהּ אַיְתֵי שְׁטָר מְכִירָה שֶׁמְּכָרוּהָ לְךָ <small>(א)</small>, דְּעַד תְּלַת שָׁנִים מִזְדְּהַר אֱינִישׁ בִּשְׁטָרֵיהּ, טְפֵי מִתְּלַת שָׁנִים לֹא מִזְדְּהַר, וְאָמְרִינַן לִכְשֶׁנֶּגְדּוֹ, אִם אִיתָא דְּלֹא זְבַנְתָּהּ הָיָה לְךָ לִמְחוֹת וְלוֹמַר בִּפְנֵי שְׁנַיִם דְּעוּ שֶׁפְּלוֹנִי אָכֵיל לָהּ לְאַרְעָאִי בְּגַזְלָנוּתָא, וְהָיָה הַדָּבָר מַגִּיעַ לְאָזְנָיו <small>(ב)</small> וְהָיָה נִזְהָר בִּשְׁטָרוֹ, דַּחֲבֵרָךְ חַבְרָא אִית לֵיהּ, וְחַבְרָא דַּחֲבֵרָךְ חַבְרָא אִית לֵיהּ, וּמִדְּלֹא מָחִית אַתְּ הוּא דְּאַפְסַדְתְּ: <B>שׁוֹבָכוֹת.</B> שֶׁמְּגַדְּלִים בָּהֶם יוֹנִים: <B>בֵּית הַבַּדִּים.</B> שֶׁעוֹצְרִים בָּהֶם זֵיתִים לַעֲשׂוֹת שֶׁמֶן: <B>בֵּית הַשְּׁלָחִין.</B> מִתּוֹךְ שֶׁמַּעְיָן בְּתוֹכוֹ שֶׁמַּשְׁקִין אוֹתוֹ מִמֶּנּוּ תָּמִיד, עוֹשֶׂה פֵּרוֹת תָּדִיר. וְכָל דָּבָר שֶׁעוֹשֶׂה פֵּרוֹת תָּדִיר חֶזְקָתוֹ שָׁלֹשׁ שָׁנִים מִיּוֹם לְיוֹם <small>(ג)</small>: <B>וְהָעֲבָדִים.</B> וְאַף עַל גַּב דְּקַיְמָא לָן הַגּוֹדְרוֹת אֵין לָהֶם חֲזָקָה, כְּלוֹמַר הַצֹּאן, מִלְּשׁוֹן גִּדְרוֹת צֹאן, אֵין לָהֶם חֲזָקָה, וְהוּא הַדִּין לְכָל בַּעֲלֵי חַיִּים, הַיְנוּ חֲזָקָה לְאַלְתַּר הוּא דְּאֵין לָהֶם, שֶׁאִם הָיוּ הַצֹּאן וְהָעֶבֶד יְדוּעִים שֶׁהֵם שֶׁל אָדָם אֶחָד וְנִכְנְסוּ בְּבֵיתוֹ שֶׁל אָדָם אַחֵר וְטָעַן זֶה שֶׁנִּכְנְסוּ בְּבֵיתוֹ לְקוּחִים הֵם בְּיָדִי וַהֲרֵי אֲנִי מֻחְזָק בָּהֶם, אֵין זוֹ חֲזָקָה, שֶׁכֵּן דַּרְכָּם לָלֶכֶת מִבַּיִת לְבַיִת. אֲבָל אִם הֶחֱזִיק הָעֶבֶד שָׁלֹשׁ שָׁנִים הַוְיָא חֲזָקָה וְאֵין צָרִיךְ לִשְׁטַר מְכִירָה: <B>שְׂדֵה הַבַּעַל.</B> הַמִּסְתַּפֶּקֶת מִמֵּי גְּשָׁמִים, אֵינָהּ עוֹשָׂה פֵּרוֹת אֶלָּא פַּעַם אַחַת בְּשָׁנָה: <B>חֶזְקָתָהּ שָׁלֹשׁ שָׁנִים.</B> וְאֵינָהּ צְרִיכָה מִיּוֹם לְיוֹם: <B>רַבִּי יִשְׁמָעֵאל אוֹמֵר שְׁלֹשָׁה חֳדָשִׁים וְכוּ'.</B> שֶׁיֵּשׁ תְּבוּאָה גְּדֵלָה לִשְׁלֹשָׁה חֳדָשִׁים, כְּגוֹן שְׂעֹרִים וְשִׁבֹּלֶת שׁוּעָל וַעֲדָשִׁים, וְנִמְצָא אוֹכֵל שָׁלֹשׁ תְּבוּאוֹת בִּשְׁמֹנָה עָשָׂר חֹדֶשׁ: <B>רַבִּי עֲקִיבָא אוֹמֵר.</B> יֵשׁ דָּבָר שֶׁגָּדֵל לִשְׁלֹשִׁים יוֹם, כְּגוֹן שַׁחַת וִירָקוֹת. לְפִיכָךְ אִם אָכְלָה אַרְבָּעָה עָשָׂר חֹדֶשׁ הַוְיָא חֲזָקָה. וְרַבִּי יִשְׁמָעֵאל סָבַר, דְּבַאֲכִילַת שַׁחַת וִירָקוֹת לֹא הַוְיָא חֲזָקָה, אֶלָּא בַּאֲכִילַת תְּבוּאָה וּפֵרוֹת גְּמוּרִים: <B>בַּמֶּה דְבָרִים אֲמוּרִים.</B> שֶׁצָּרִיךְ שְׁמֹנָה עָשָׂר חֹדֶשׁ לִשְׂדֵה הַבַּעַל: <B>בִּשְׂדֵה הַלָּבָן.</B> שֶׁכָּל פֵּרוֹתֶיהָ נִלְקָטִין בְּפֶרֶק אֶחָד, לְפִיכָךְ צָרִיךְ שָׁלֹשׁ שָׁנִים: <B>אֲבָל בִּשְׂדֵה הָאִילָן.</B> שֶׁפֵּרוֹתֶיהָ נִלְקָטִים לִפְרָקִים, עֲנָבִים בְּפֶרֶק אֶחָד, וְזֵיתִים בְּפֶרֶק אֶחָד, וּתְאֵנִים בְּפֶרֶק אֶחָד: <B>כָּנַס אֶת תְּבוּאָתוֹ.</B> יַיִן שֶׁל גְּפָנִים <small>(ז)</small>: <B>מָסַק אֶת זֵיתָיו וְכָנַס אֶת קֵיצוֹ.</B> לִקֵּט תְּאֵנִים וְיִבְּשָׁן וְהִכְנִיסָן לְבֵיתוֹ, הֲרֵי זוֹ חֲזָקָה כְּאִלּוּ הֵן שָׁלֹשׁ שָׁנִים. וְאֵין הֲלָכָה לֹא כְּרַבִּי עֲקִיבָא וְלֹא כְּרַבִּי יִשְׁמָעֵאל <small>(ח)</small>: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ב">פרק ג - משנה ב</h3><p dir="rtl">
<B>שָׁלֹשׁ אֲרָצוֹת לַחֲזָקָה.</B> שָׁלֹשׁ אֲרָצוֹת בְּאֶרֶץ יִשְׂרָאֵל חֲלוּקוֹת זוֹ מִזּוֹ לְעִנְיַן חֲזָקָה, שֶׁאִם הֶחֱזִיק בְּאֶחָד מֵאֵלּוּ הָאֲרָצוֹת וְהָיָה בַּעַל הַקַּרְקַע בְּאַחֶרֶת, אֵין חֶזְקָתוֹ חֲזָקָה, לְפִי שֶׁאֵין שְׁיָרוֹת מְצוּיוֹת מִזּוֹ לָזוֹ. וְאַף עַל פִּי שֶׁאֵינָן שְׁעַת חֵרוּם וּמִלְחָמָה, כִּשְׁעַת חֵרוּם דָּמִי <small>(ט)</small>, וְאִם הָיָה בַּעַל הַקַּרְקַע מוֹחֶה לֹא הָיָה מִי שֶׁיּוֹדִיעַ לְזֶה הַמַּחֲזִיק, לְפִיכָךְ הָיָה רָאוּי לְזֶה הַמַּחֲזִיק לִזָּהֵר בִּשְׁטָרוֹ, וְכֵיוָן שֶׁלֹּא נִזְהַר הִפְסִיד: <B>עַד שֶׁיְּהֵא עִמּוֹ בַמְּדִינָה.</B> שֶׁיִּהְיוּ שְׁנֵיהֶם בִּיהוּדָה אוֹ שְׁנֵיהֶם בְּעֵבֶר הַיַּרְדֵּן, וְאַף עַל פִּי שֶׁזֶּה בְּעִיר אַחַת וְזֶה בְּעִיר אַחֶרֶת, דְּכֵיוָן דִּשְׁיָרוֹת מְצוּיוֹת הָיָה לוֹ לִמְחוֹת, וְכֵיוָן דְּלֹא מִחָה הִפְסִיד: <B>אָמַר רַבִּי יְהוּדָה וְכוּ'.</B> קָסָבַר רַבִּי יְהוּדָה טַעְמָא דַּחֲזָקָה לַאו מִשּׁוּם דְּעַד תְּלַת שְׁנִין מִזְדְּהַר אֱינָשׁ בִּשְׁטָרֵיהּ, טְפֵי לֹא מִזְדְּהַר, אֶלָּא טַעְמָא דַּחֲזָקָה לְדִידֵיהּ, מִשּׁוּם דְּלֹא שָׁבִיק אֱינִישׁ דְּאָכְלֵי אַרְעָא דִּידֵיהּ אֲפִלּוּ שָׁעָה אַחַת וְשָׁתֵיק, וְהַאי דְּהִרְחִיקוּ תְּלַת שְׁנִין כְּדֵי שֶׁאִם הָיָה בְּאַסְפַּמְיָא וְכוּ', אֲבָל אִם הָיָה עִמּוֹ בָּעִיר, לְאַלְתַּר הָוֵי חֲזָקָה. וּבְשָׁלֹשׁ אֲרָצוֹת הַלָּלוּ שֶׁאֵין שְׁיָרוֹת מְצוּיוֹת, בִּתְלַת שְׁנִין מִיהָא הָוֵי חֲזָקָה. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ג">פרק ג - משנה ג</h3><p dir="rtl">
<B>כָּל חֲזָקָה שֶׁאֵין עִמָּהּ טַעֲנָה.</B> שֶׁיִּטְעֹן לָמָּה מַחֲזִיק בְּשֶׁל חֲבֵרוֹ, אֵינָהּ חֲזָקָה: <B>וְהַבָּא מֵחֲמַת יְרֻשָּׁה.</B> שֶׁהֶחֱזִיק בָּהּ שָׁלֹשׁ שָׁנִים מִכֹּחַ יְרֻשַּׁת אָבִיו, שֶׁהָיְתָה שֶׁל אָבִיו בְּיוֹם מוֹתוֹ: <B>אֵין צָרִיךְ טַעֲנָה.</B> לְבָרֵר אֵיךְ בָּאָה לְיַד אָבִיו <small>(יד)</small>. וּמִיהוּ רְאָיָה בָּעֵי שֶׁרָאוּ אָבִיו דָּר בּוֹ יוֹם אֶחָד: <B>הָאֻמָּנִים.</B> שֶׁמְּתַקְּנִים כֵּלִים. אֵין לָהֶם חֲזָקָה. אִם הֵם מֻחְזָקִים בְּכֵלִים שֶׁל אֲחֵרִים <small>(טו)</small> אֵין יְכוֹלִים לִטְעֹן לְקוּחִים הֵם בְּיָדִי, וַאֲפִלּוּ הֵם כֵּלִים שֶׁאֵין עֲשׂוּיִין לְהַשְׁאִיל וּלְהַשְׂכִּיר. וְהָנֵי מִלֵּי כְּשֶׁהַכְּלִי מָצוּי בְּפָנֵינוּ בְּיַד הָאֻמָּן <small>(טז)</small>. אֲבָל אִם לֹא נִמְצָא הַכְּלִי בְּפָנֵינוּ בְּיַד הָאֻמָּן אֶלָּא שֶׁבָּא אֶחָד מִן הַשּׁוּק וְטָעַן לָאֻמָּן כְּלִי יֵשׁ לִי אֶצְלְךָ שֶׁנָּתַתִּי לְךָ לְתַקֵּן, הַחֲזִירֵהוּ לִי, וְטָעַן הָאֻמָּן אֱמֶת שֶׁהוּא אֶצְלִי אֲבָל אַתָּה מָכַרְתָּ לִי, נֶאֱמָן הָאֻמָּן בִּשְׁבוּעָה, בְּמִגּוֹ דְּאִי בָּעֵי אָמַר לֹא הָיָה דְּבָרִים מֵעוֹלָם אוֹ הֶחֱזַרְתִּי לְךָ <small>(יז)</small>. וְכֵן טָעַן הָאֻמָּן כָּךְ פָּסַקְתָּ לִי בִּשְׂכַר תִּקּוּנוֹ, וְהַלָּה אוֹמֵר לֹא פָּסַקְתִּי אֶלָּא פָּחוֹת. אִם הַכְּלִי מָצוּי בְּפָנֵינוּ בְּיַד הָאֻמָּן בַּעַל הַכְּלִי נֶאֱמָן. וְאִם אֵין הַכְּלִי מָצוּי בְּפָנֵינוּ בְּיַד הָאֻמָּן הֲרֵי הָאֻמָּן נֶאֱמָן בִּשְׁבוּעָה וַאֲפִלּוּ מָסַר לוֹ בְּעֵדִים, בְּמִגּוֹ דְּאִי בָּעֵי אָמַר הֶחֱזַרְתִּיו לְךָ. וְהַשֻּׁתָּפִים. שֶׁיֵּשׁ לָהֶן קַרְקַע בְּשֻׁתָּפוּת וְאָכַל אֶחָד מֵהֶן שָׁלֹשׁ שָׁנִים כָּל הַפֵּרוֹת, אֵינָהּ חֲזָקָה <small>(יט)</small>. וְהָנֵי מִלֵּי, דְּאֵין בַּקַּרְקַע דִּין חֲלֻקָּה. אֲבָל אִם יֵשׁ בַּקַּרְקַע דִּין חֲלֻקָּה וַאֲכָלָהּ אֶחָד מֵהֶן שָׁלֹשׁ שָׁנִים, הָוֵי חֲזָקָה <small>(כ)</small>: <B>וְהָאֲרִיסִים.</B> שֶׁיּוֹרְדִים לַקַּרְקַע לְמֶחֱצָה לִשְׁלִישׁ וְלִרְבִיעַ, וְאָכַל כָּל הַפֵּרוֹת שָׁלֹשׁ שָׁנִים, אֵינָהּ חֲזָקָה. וְדַוְקָא בַּאֲרִיסֵי בָּתֵּי אָבוֹת <small>(כא)</small>, שֶׁהוּא כְּמוֹ אַפּוֹטְרוֹפּוֹס עַל הַבֵּן, אֲבָל הָאָרִיס שֶׁהוֹרִידוֹ בַּעַל הַקַּרְקַע עַצְמוֹ וְאָכַל כָּל הַפֵּרוֹת שָׁלֹשׁ שָׁנִים, יֵשׁ לוֹ חֲזָקָה: <B>וְאֵין לָאִישׁ חֲזָקָה בְּנִכְסֵי אִשְׁתּוֹ.</B> וַאֲפִלּוּ כָּתַב לָהּ בְּעוֹדָהּ אֲרוּסָה דִּין וּדְבָרִים אֵין לִי בִּנְכָסַיִךְ וְלֹא בְּפֵרוֹתֵיהֶן, דְּהַשְׁתָּא אֵינוֹ אוֹכֵל פֵּרוֹת מִן הַדִּין, וְאַחַר כָּךְ הֵבִיא רְאָיָה שֶׁאָכַל פֵּרוֹת שָׁלֹשׁ שָׁנִים, לֹא הַוְיָא חֲזָקָה, דְּאוֹרְחָא דְּאִתְּתָא לְהָנִיחַ לְבַעְלָהּ שֶׁיֹּאכַל פֵּרוֹת נְכָסֶיהָ בֵּין כַּדִּין בֵּין שֶׁלֹּא כַּדִּין: <B>וְאֵין לָאִשָּׁה חֲזָקָה בְּנִכְסֵי בַעְלָהּ.</B> וַאֲפִלּוּ יִחֵד לָהּ קַרְקַע לִמְזוֹנוֹתֶיהָ וְאָכְלָה פֵּרוֹת מִקַּרְקַע אַחֶרֶת שֶׁל בַּעְלָהּ שָׁלֹשׁ שָׁנִים, אֲפִלּוּ הָכִי לֹא הַוְיָא חֲזָקָה, שֶׁדֶּרֶךְ הָאִישׁ לְהָנִיחַ לְאִשְׁתּוֹ שֶׁתֹּאכַל בִּנְכָסָיו אֲפִלּוּ בְּדָבָר שֶׁאֵין לָהּ בּוֹ זְכוּת: <B>וְלֹא לָאָב בְּנִכְסֵי הַבֵּן וְלֹא לַבֵּן וְכוּ'.</B> לְפִי שֶׁהֵם כְּאַפּוֹטְרוֹפְּסִים זֶה עַל זֶה: <B>בַּמֶּה דְבָרִים אֲמוּרִים.</B> דְּאֵינָהּ חֲזָקָה <small>(כה)</small>: <B>בְּמַחֲזִיק.</B> בַּחֲזָקָה שֶׁיֵּשׁ עָלֶיהָ עִרְעוּר, שֶׁחֲבֵרוֹ טוֹעֵן גְּזוּלָה הִיא בְּיָדְךָ: <B>אֲבָל הַנּוֹתֵן מַתָּנָה.</B> בְּפָנֵינוּ <small>(כז)</small>, וְאָמַר לִמְקַבֵּל הַמַּתָּנָה לֵךְ חֲזֵק וּקְנֵה, כָּל הָנָךְ דְּאָמְרִינַן לְעֵיל בְּמַתְנִיתִין דְּאֵין לָהֶם חֲזָקָה, מִשֶּׁהֶחֱזִיקוּ כִּשְׁאָר מְקַבְּלֵי מַתָּנָה, קָנוּ, וְאֵין הַנּוֹתֵן יָכוֹל לַחֲזֹר בּוֹ. וְהָאִשָּׁה שֶׁנָּתְנָה אוֹ שֶׁמָּכְרָה לְבַעְלָהּ נִכְסֵי מְלוֹג שֶׁלָּהּ, מִשֶּׁהֶחֱזִיק בָּהֶן הַבַּעַל קָנָה, וְאֵינָהּ יְכוֹלָה לוֹמַר נַחַת רוּחַ עָשִׂיתִי לְבַעֲלִי. דְּדַוְקָא בְּנִכְסֵי צֹאן בַּרְזֶל אוֹ בְּקַרְקַע שֶׁיִּחֵד לָהּ בַּעְלָהּ בִּכְתֻבָּתָהּ אָמְרִינַן שֶׁאֵין מִכְרָהּ מֶכֶר וְאֵין מַתְּנָתָהּ מַתָּנָה מִפְּנֵי שֶׁיְּכוֹלָה לוֹמַר נַחַת רוּחַ עָשִׂיתִי לְבַעֲלִי, מִפְּנֵי שֶׁיֵּשׁ לְבַעְלָהּ שַׁיָּכוּת בָּהֶן. אֲבָל בְּנִכְסֵי מְלוּג שֶׁאֵין לְבַעְלָהּ בְּעִקָּרָן שׁוּם שַׁיָּכוּת, אֵינָהּ יְכוֹלָה לוֹמַר נַחַת רוּחַ עָשִׂיתִי לְבַעֲלִי. וְכֵן הָאִישׁ שֶׁמָּכַר לְאִשְׁתּוֹ מִנְּכָסָיו, אִם הַמָּעוֹת שֶׁקָּנְתָה בָּהֶן הָאִשָּׁה אוֹתָן נְכָסִים לֹא הָיוּ טְמוּנִים אֶצְלָהּ, הַמֶּכֶר קַיָּם, וְיִהְיוּ אוֹתָן הַנְּכָסִים לָאִשָּׁה וְהַבַּעַל אוֹכֵל פֵּרוֹת. וְאִם הָיוּ אוֹתָן מָעוֹת טְמוּנִים אֶצְלָהּ, הַמֶּכֶר בָּטֵל, דְּאָמַר, לִגְּלוּיֵי זוּזֵי שֶׁהָיוּ טְמוּנִים אֶצְלָהּ אָמַרְתִּי שֶׁאֲנִי מוֹכֵר לָהּ: <B>וְהָאַחִין שֶׁחָלְקוּ.</B> וְהֶחֱזִיק כָּל אֶחָד מֵהֶן <small>(כח)</small> בְּחֶלְקוֹ, אֵין יְכוֹלִים לַחֲזֹר: <B>וְהַמַּחֲזִיק בְּנִכְסֵי הַגֵּר.</B> שֶׁמֵּת וְאֵין לוֹ יוֹרְשִׁים, וְכָל הַקּוֹדֵם לְהַחֲזִיק בִּנְכָסָיו זָכָה: <B>נָעַל.</B> שֶׁעָשָׂה דֶּלֶת: <B>וְגָדַר.</B> אוֹ שֶׁעָשָׂה חוֹמָה: <B>וּפָרַץ.</B> אוֹ שֶׁפָּרַץ בָּהּ פִּרְצָה <small>(כט)</small>: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ד">פרק ג - משנה ד</h3><p dir="rtl">
<B>מְשַׁלְּשִׁין בֵּינֵיהֶם.</B> כָּל כַּת יִתֵּן הַשְּׁלִישׁ. שֶׁהֲרֵי הֵן שָׁלֹשׁ כִּתּוֹת לְשָׁלֹשׁ שָׁנִים: <B>שְׁלֹשָׁה אַחִים.</B> לְכָל שָׁנָה אָח אֶחָד וְאַחֵר עִם הָאָח, שֶׁאוֹתוֹ אַחֵר מֵעִיד עִם כֻּלָּן: <B>הֲרֵי כָּאן שָׁלֹשׁ עֵדֻיּוֹת.</B> דְּמַאי דְּמַסְהֵיד הַאי לֹא מַסְהֵיד הַאי, וּלְכָךְ עֵדוּתָן כְּשֵׁרָה: <B>וְהֵן עֵדוּת אַחַת.</B> לְעִנְיַן הֲזָמָה, שֶׁאִם הוּזְמוּ מְשַׁלְּשִׁין בֵּינֵיהֶן, וְאֵין נַעֲשִׂים זוֹמְמִין עַד שֶׁיּוּזְמוּ כֻּלָּן <small>(לג)</small>: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ה">פרק ג - משנה ה</h3><p dir="rtl">
<B>שֶׁיֵּשׁ לָהֶם חֲזָקָה.</B> אִם הֶחֱזִיק בְּקַרְקַע חֲבֵרוֹ לְעִנְיָן זֶה שָׁלֹשׁ שָׁנִים הַוְיָא חֲזָקָה: <B>הָיָה מַעֲמִיד בְּהֶמְתּוֹ בֶּחָצֵר.</B> הַאי תַּנָּא בַּחֲצַר הַשֻּׁתָּפִים קָא מַיְרֵי, דְּלֹא קָפְדֵי אַהֲדָדֵי <small>(לה)</small> אַהַעֲמָדַת בְּהֵמָה וְכַיּוֹצֵא בָּהּ, וּמִשּׁוּם הָכִי לֹא הַוְיָא חֲזָקָה אֲפִלּוּ כִּי הֶחֱזִיק לְהַאי מִלְּתָא שָׁלֹשׁ שָׁנִים: <B>אֲבָל אִם עָשָׂה מְחִצָּה וְכוּ'.</B> דִּבְכִי הַאי גַּוְנָא וַדַּאי קָפְדֵי, אִי שָׁתִיק לָהּ שָׁלֹשׁ שָׁנִים וְלֹא מִחָה, וַדַּאי הַוְיָא חֲזָקָה. וְרַבֵּינוּ מֹשֶׁה בַּר מַיְמוֹנִי פֵּרֵשׁ, דִּבְשֻׁתָּף דְּקָפֵיד אַעֲשִׂיַּת מְחִצָּה, אִם עָשָׂה שֻׁתָּפוֹ מְחִצָּה וְלֹא מִחָה לְאַלְתַּר הַוְיָא חֲזָקָה. אֲבָל אֱינָשׁ דְּעָלְמָא אַף עַל פִּי שֶׁעָשָׂה מְחִצָּה וְלֹא מִחָה לֹא הַוְיָא חֲזָקָה <small>(לז)</small> עַד לְאַחַר שָׁלֹשׁ שָׁנִים <small>(לח)</small>: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ו">פרק ג - משנה ו</h3><p dir="rtl">
<B>הַמַּרְזֵב.</B> צִנּוֹר קָטָן שֶׁנּוֹתְנִים אוֹתוֹ בְּסוֹף צִנּוֹר הַגָּדוֹל הַהוֹלֵךְ עַל פְּנֵי כָּל הַגַּג: <B>מַרְזֵב.</B> מָקוֹם שֶׁהַטִּפָּה שֶׁל גְּשָׁמִים זָבָה מִמֶּנּוּ. מָר, טִפָּה. כְּמוֹ הֵן גּוֹיִם כְּמַר מִדְּלִי <span class="booklinks" onclick="sendBookLink(this)" onmouseover="setBookLinkTitle(this)">(יְשַׁעְיָה מ)</span>: <B>אֵין לוֹ חֲזָקָה וְיֵשׁ לִמְקוֹמוֹ חֲזָקָה.</B> אִם הָיָה שָׁם מַרְזֵב וּבָא בַּעַל הֶחָצֵר לְעָקְרוֹ לְגַמְרֵי שֶׁלֹּא יִשָּׁפְכוּ מֵי הַגַּג לְתוֹךְ חֲצֵרוֹ, אֵינוֹ יָכוֹל, שֶׁכְּבָר יֶשׁ לוֹ חֲזָקָה לָזֶה שֶׁיִּהְיוּ מֵימֵי גַּגּוֹ שׁוֹפְכִים דֶּרֶךְ אוֹתוֹ מַרְזֵב. אֲבָל אִם בָּא לְהָפְכוֹ, שֶׁהָיָה מֻנָּח לְרוּחַ דְּרוֹמִי וּבָא לָתֵת אוֹתוֹ לְרוּחַ צְפוֹנִי, אֵין בַּעַל הַמַּרְזֵב יָכוֹל לְעַכֵּב עָלָיו, דְּלַאו מִידֵי אַפְסְדֵיהּ, וְאֵין לוֹ חֲזָקָה שֶׁיִּהְיֶה תָּמִיד עוֹמֵד בְּרוּחַ זוֹ: <B>מַזְחִילָה.</B> צִנּוֹר גָּדוֹל הַמַּחֲזִיק כָּל אֹרֶךְ הַגַּג. וְהָוֵי מִלְּתָא דִּקְבִיעוּתָא, לְכָךְ יֶשׁ לוֹ חֲזָקָה: <B>סֻלָּם הַמִּצְרִי.</B> קָטָן <small>(מב)</small> וְאֵינוֹ קָבוּעַ, וְלֹא קָפֵיד עֲלֵיהּ אִם נוֹתֵן אוֹתוֹ לְתוֹךְ חֲצַר חֲבֵרוֹ כְּדֵי לַעֲלוֹת בּוֹ לְגַגּוֹ וּלְשׁוֹבָכוֹ, לְכָךְ אֵין לוֹ חֲזָקָה: <B>חַלּוֹן הַמִּצְרִית.</B> חַלּוֹן קָטָן שֶׁאֵין רֹאשׁוֹ שֶׁל אָדָם נִכְנָס בּוֹ: <B>אֵין לוֹ חֲזָקָה.</B> וְאִי בָּעֵי בַּעַל הֶחָצֵר לִבְנוֹת כְּנֶגֶד הַחַלּוֹן וּלְסָתְמוֹ, לֹא מָצֵי בַּעַל הַחַלּוֹן לוֹמַר כְּבָר הֶחֱזַקְתִּי בּוֹ וְאֵינְךָ יָכוֹל לִסְתֹּם, דְּאָמַר לֵיהּ הִיאַךְ, לֹא נִתְפַּיַּסְתִּי אֶלָּא לְפִי שֶׁלֹּא הָיָה לִי בּוֹ הֶזֵּק. וַאֲפִלּוּ הָכִי אִי הֲוָה בָּעֵי מֵעִקָּרָא כְּשֶׁפְּתָחוֹ הָוֵי מָצֵי מְעַכֵּב עָלָיו שֶׁלֹּא יִפְתְּחֶנּוּ <small>(מג)</small>, וַאֲפִלּוּ הָיָה גָּבוֹהַּ יוֹתֵר מֵאַרְבַּע אַמּוֹת <small>(מד)</small>, דְּמָצֵי אָמַר לֵיהּ שֶׁמָּא תָּשִׂים סַפְסָל סָמוּךְ לַחַלּוֹן וְתַבִּיט בִּי, וְאַחַר שֶׁהִנִּיחוֹ נַמִּי וּפָתַח, אֵין לוֹ חֲזָקָה: <B>וְלַצּוֹרִית יֶשׁ לוֹ חֲזָקָה.</B> חַלּוֹן שֶׁרֹאשׁוֹ שֶׁל אָדָם נִכְנָס בּוֹ, וַאֲפִלּוּ הוּא לְמַעְלָה מֵאַרְבַּע אַמּוֹת. אוֹ חַלּוֹן הֶעָשׂוּי לְאוֹרָה <small>(מה)</small>, וַאֲפִלּוּ הוּא קָטָן מְאֹד. אוֹ חַלּוֹן שֶׁהוּא לְמַטָּה מֵאַרְבַּע אַמּוֹת. כָּל אֶחָד מִשְּׁלֹשָׁה חַלּוֹנוֹת הַלָּלוּ אִם הִנִּיחוֹ וּפָתַח, יֶשׁ לוֹ חֲזָקָה וְשׁוּב אֵין יָכוֹל לִבְנוֹת כְּנֶגְדּוֹ וּלְסָתְמוֹ, דְּיֵשׁ חֲזָקָה לִנְזָקִין. חוּץ מֵעָשָׁן וְאָבָק וּבֵית הַכִּסֵּא כְּלוֹמַר רֵיחַ רַע, שֶׁאֵלּוּ הַשְּׁלֹשָׁה אֵין לָהֶם חֲזָקָה אֲפִלּוּ הֶחֱזִיק בָּהֶם כַּמָּה שָׁנִים. אֲבָל הֶזֵּק רְאִיָּה יֶשׁ לָהּ חֲזָקָה <small>(מו)</small>. וְלֹא בָּעֵי חֲזָקָה לִנְזָקִין שָׁלֹשׁ שָׁנִים, אֶלָּא מִכִּי קָאֵי נִזְקָא כְּדֵי שֶׁיּוּכַל לוֹמַר לַנִּזָּק כְּבָר יָדַעְתָּ בַּנֵּזֶק וְלֹא מָחִיתָ, הַוְיָא חֲזָקָה: <B>מַלְבֵּן.</B> בִּנְיָן מִבַּחוּץ כְּעֵין מַשְׁקוֹף מִלְּמַעְלָה וְאַסְקוּפָּה מִלְּמַטָּה: <B>זִיז.</B> עֵץ אוֹ אֶבֶן הַיּוֹצֵא מִכָּתְלוֹ לַאֲוִיר חֲצַר חֲבֵרוֹ <small>(מז)</small>, אִם יֶשׁ בּוֹ טֶפַח אוֹ יוֹתֵר, יֶשׁ לוֹ חֲזָקָה וְאֵין יָכוֹל בַּעַל הֶחָצֵר לִבְנוֹת כְּנֶגְדּוֹ לִסְתֹּם הַזִּיז, מֵאַחַר שֶׁהֶחֱזִיק בּוֹ: <B>וְיָכוֹל לִמְחוֹת בּוֹ.</B> כְּשֶׁבָּא בַּעַל הַכֹּתֶל לְהוֹצִיא הַזִּיז שֶׁיֵּשׁ בּוֹ טֶפַח אוֹ יוֹתֵר, יָכוֹל בַּעַל הֶחָצֵר לִמְחוֹת בּוֹ שֶׁלֹּא יוֹצִיאֶנּוּ <small>(מח)</small>: <B>פָּחוֹת מִטֶּפַח.</B> לֹא הָוֵי מִידֵי דִּקְבִיעוּתָא, לְכָךְ לֹא הָוֵי חֲזָקָה וְיָכוֹל לִבְנוֹת כְּנֶגְדּוֹ וּלְסָתְמוֹ, וּכְשֶׁבָּא בַּעַל הַכֹּתֶל לְהוֹצִיאוֹ לְכַתְּחִלָּה, אֵין בַּעַל הֶחָצֵר יָכוֹל לְעַכֵּב עָלָיו <small>(מט)</small>: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ז">פרק ג - משנה ז</h3><p dir="rtl">
<B>לַחֲצַר הַשֻּׁתָּפִים.</B> לְחָצֵר שֶׁיֵּשׁ לוֹ שֻׁתָּפוּת בָּהּ, וְכָל שֶׁכֵּן לַחֲצַר חֲבֵרוֹ. מִשּׁוּם הֶזֵּק רְאִיָּה: <B>לָקַח בַּיִת בְּחָצֵר אַחֶרֶת.</B> הַסְּמוּכָה לְחָצֵר זוֹ שֶׁיֵּשׁ לוֹ בָּהּ שֻׁתָּפוּת. לֹא יִפְתַּח לוֹ פֶּתַח לְחָצֵר זוֹ. שֶׁמַּרְבֶּה עֲלֵיהֶם דְּרִיסַת הָרֶגֶל מִדַּיָּרֵי אוֹתוֹ בַּיִת <small>(נ)</small>: <B>בּוֹנֶה חֶדֶר לִפְנִים מִבֵּיתוֹ.</B> שֶׁאֵינוֹ מוֹסִיף כְּלוּם אֶלָּא חוֹלֵק בֵּיתוֹ לִשְׁנַיִם. דִּבְלָאו הָכִי יָכוֹל לְמַלְּאוֹת בֵּיתוֹ דִּיּוּרִין אִם יִרְצֶה: <B>פֶּתַח כְּנֶגֶד פֶּתַח.</B> דְּאָמַר קְרָא <span class="booklinks" onclick="sendBookLink(this)" onmouseover="setBookLinkTitle(this)">(בְּמִדְבָּר כד)</span> וַיִּשָּׂא בִּלְעָם אֶת עֵינָיו וַיַּרְא אֶת יִשְׂרָאֵל שׁוֹכֵן לִשְׁבָטָיו. מָה רָאָה, רָאָה שֶׁלֹּא הָיוּ פִּתְחֵיהֶן מְכֻוָּנִים זֶה כְּנֶגֶד זֶה <small>(נד)</small>: <B>קָטָן לֹא יַעֲשֶׂנּוּ גָדוֹל.</B> דְּאָמַר לֵיהּ בְּפִתְחָא זוּטָא מָצִינָא לְאִצְטַנּוּעֵי מִנָּךְ <small>(נה)</small>, בְּפִתְחָא רַבָּא לֹא מָצִינָא לְאִצְטַנּוּעֵי מִנָּךְ: <B>אֶחָד לֹא יַעֲשֶׂנּוּ שְׁנָיִם.</B> דְּאָמַר לֵיהּ בְּחַד פִּתְחָא מָצִינָא לְאִצְטַנּוּעֵי, בִּתְרֵי פִּתְחֵי לֹא מָצִינָא לְאִצְטַנּוּעֵי <small>(נו)</small>: <B>אֲבָל פּוֹתֵחַ הוּא לִרְשׁוּת הָרַבִּים.</B> דְּאָמַר לֵיהּ, סוֹף סוֹף קָא בָּעֵית לְאִצְטַנּוּעֵי מִבְּנֵי רְשׁוּת הָרַבִּים: <p dir="rtl">
<h3 dir="rtl" id="MNE_BABA_BATRA_L2, פרק ג, פרק ג משנה ח">פרק ג - משנה ח</h3><p dir="rtl">
<B>אֵין עוֹשִׂין חָלָל תַּחַת רְשׁוּת הָרַבִּים.</B> אֲפִלּוּ קָבִיל עֲלֵיהּ כָּל הֶזֵּקָא דְּאָתֵי מֵחֲמָתֵיהּ. שֶׁאֵין בְּנֵי אָדָם רוֹצִים [לִזּוֹק וְלֵירֵד לַדִּין] לָדוּן עַל עֵסֶק מָמוֹנָם: <B>רַבִּי אֱלִיעֶזֶר מַתִּיר.</B> וּבִלְבַד שֶׁיְּכַסֶּנּוּ בְּחֹזֶק כְּדֵי שֶׁתְּהֵא עֲגָלָה מְהַלֶּכֶת עָלָיו טְעוּנָה אֲבָנִים. וְלֹא חָיְשִׁינַן שֶׁמָּא לְיָמִים יִתְקַלְקֵל הַכִּסּוּי <small>(סא)</small>. וְאֵין הֲלָכָה כְּרַבִּי אֱלִיעֶזֶר: <B>זִיזִין.</B> רָהִיטִים קְטַנִּים: <B>גְּזֻזְטְרָאוֹת.</B> קוֹרוֹת גְּדוֹלוֹת. שֶׁמָּא יִכָּשְׁלוּ בָּהֶן בְּנֵי רְשׁוּת הָרַבִּים <small>(סב)</small>: <B>כּוֹנֵס לְתוֹךְ שֶׁלּוֹ.</B> שֶׁמַּכְנִיס בַּקַּרְקַע שֶׁלּוֹ כְּשִׁעוּר הוֹצָאַת הַזִּיזִין וּמוֹצִיא: <B>הֲרֵי זוֹ בְחֶזְקָתָהּ.</B> דְּטוֹעֲנִין לַלּוֹקֵחַ וְאָמְרִינַן שֶׁמָּא זֶה שֶׁמְּכָרָהּ לוֹ כָּנַס בְּתוֹךְ שֶׁלּוֹ <small>(סד)</small>: <p dir="rtl">
<h2 dir="rtl" id="MNE_BABA_BATRA_L2, פרק ד">פרק ד</h2><p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה א">פרק ד - משנה א</h3><p dir="rtl">
<B>הַמּוֹכֵר אֶת הַבַּיִת.</B> הַיָּצִיעַ. כְּמִין חֶדֶר שֶׁעוֹשִׂין סְבִיבוֹת כָּתְלֵי הַבַּיִת מִבַּחוּץ, כְּמוֹ שֶׁהָיָה בַּמִּקְדָּשׁ, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(מְלָכִים א ו)</span> וְהַיָּצִיעַ הַתַּחְתּוֹנָה. וְיֵשׁ שֶׁעוֹשִׂין אוֹתָהּ בָּעֳבִי הַכֹּתֶל. וְאַף עַל פִּי שֶׁפָּתוּחַ לַבַּיִת וְתַשְׁמִישׁוֹ בְּתוֹכוֹ, אֲפִלּוּ הָכִי אֵינוֹ מָכוּר. וְהוּא דַּהֲוֵי אַרְבַּע אַמּוֹת. אֲבָל אִי לֹא הָוֵי אַרְבַּע אַמּוֹת, לֹא חָשִׁיב, וְנִמְכָּר עִם הַבַּיִת: <B>וְלֹא אֶת הַחֶדֶר שֶׁלִּפְנִים.</B> מִן הַבַּיִת. וְאַף עַל פִּי שֶׁהוּא פָּתוּחַ לַבַּיִת וּדְרִיסָתוֹ עָלָיו <small>(א)</small>: <B>בִּזְמַן שֶׁיֶּשׁ לוֹ מַעֲקֶה גָבוֹהַּ עֲשָׂרָה.</B> חָשׁוּב בִּפְנֵי עַצְמוֹ וְלֹא בָּטֵל לְגַבֵּי בַּיִת: <B>רַבִּי יְהוּדָה אוֹמֵר וְכוּ'.</B> וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ב">פרק ד - משנה ב</h3><p dir="rtl">
<B>בּוֹר.</B> חֲפִירָה בַּקַּרְקַע: <B>דּוּת.</B> בִּנְיָן שֶׁל אֲבָנִים עַל גַּבֵּי קַרְקַע עָשׂוּי כְּעֵין בּוֹר <small>(ג)</small>: <B>אַף עַל פִּי שֶׁכָּתַב לוֹ עֻמְקָא וְרוּמָא.</B> לֹא קָנָה בּוֹר וָדוּת, הוֹאִיל וְתַשְׁמִישָׁן חָלוּק מִן הַבַּיִת, שֶׁאֵין עֲשׂוּיִין אֶלָּא לִשְׁאֹב מַיִם. עַד שֶׁיִּכְתֹּב לוֹ מֵאַרְעִית תְּהוֹמָא עַד רוּם רְקִיעָא: <B>וְצָרִיךְ.</B> הַמּוֹכֵר: <B>לִקַּח לוֹ דֶרֶךְ.</B> מִן הַלּוֹקֵחַ, לֵילֵךְ לְבוֹר וָדוּת. דְּמוֹכֵר בְּעַיִן יָפָה הוּא מוֹכֵר וְלֹא שִׁיֵּר לְעַצְמוֹ כְּלוּם: <B>וַחֲכָמִים אוֹמְרִים אֵינוֹ צָרִיךְ.</B> דְּסַבְרֵי מוֹכֵר בְּעַיִן רָעָה הוּא מוֹכֵר, וּכְשֶׁמָּכַר הַבַּיִת שִׁיֵּר לְעַצְמוֹ דֶּרֶךְ שֶׁיֵּלֵךְ לַבּוֹר וְלַדּוּת: <B>בִּזְמַן שֶׁאָמַר חוּץ מֵאֵלּוּ.</B> חוּץ מִבּוֹר וָדוּת, דִּתְנַאי שֶׁלֹּא לְצֹרֶךְ הוּא וּלְאַטְפוּיֵי דֶּרֶךְ קָאָתֵי <small>(ה)</small>: <B>מְכָרָן לְאַחֵר.</B> מָכַר הַבּוֹר וָדוּת לְאַחֵר, וְשִׁיֵּר הַבַּיִת לְעַצְמוֹ: <B>רַבִּי עֲקִיבָא אוֹמֵר אֵין הַלּוֹקֵחַ צָרִיךְ לִקַּח מִמֶּנּוּ דָרֶךְ.</B> דְּמוֹכֵר בְּעַיִן יָפָה מוֹכֵר, וּכְשֶׁמָּכַר לוֹ הַבּוֹר וְהַדּוּת, דֶּרֶךְ נַמִּי מָכַר לוֹ. וַהֲלָכָה כְּרַבִּי עֲקִיבָא <small>(ו)</small>: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ג">פרק ד - משנה ג</h3><p dir="rtl">
<B>הַמּוֹכֵר אֶת הַבַּיִת.</B> סְתָם: <B>מָכַר אֶת הַדֶּלֶת.</B> שֶׁכָּל תַּשְׁמִישֵׁי הַבַּיִת הַקְּבוּעִים בּוֹ בִּכְלָל הַבַּיִת הֵם: <B>אֲבָל לֹא אֶת הַמַּפְתֵּחַ.</B> דְּמִידִי דְּמִטַּלְטֵל הוּא <small>(ז)</small>: <B>הַמַּכְתֶּשֶׁת.</B> הַקְּבוּעָה בַּקַּרְקַע: <B>הָאִצְטְרֻבָּל.</B> עִגּוּל שֶׁל עֵץ שֶׁעָלָיו מַעֲמִידִים הָרֵחַיִם. וְקָבוּעַ הוּא: <B>הַקֶּלֶת.</B> אֲפַרְכֶּסֶת שֶׁעוֹשִׂים סָבִיב לָרֵחַיִם לְקַבֵּל הַקֶּמַח הַנִּטְחָן שֶׁלֹּא יִפֹּל לָאָרֶץ. וּמִטַּלְטֵל הוּא: <B>וְלֹא אֶת הַתַּנּוּר וְלֹא אֶת הַכִּירָיִם.</B> דְּמִטַּלְטְלִים הֵם. וְאִית סְפָרִים דְּגָרְסֵי, מָכַר תַּנּוּר מָכַר כִּירַיִם. וּמַיְרֵי בִּקְבוּעִים וּמְחֻבָּרִים בַּקַּרְקַע: <B>הֲרֵי כֻלָּם מְכוּרִים.</B> כָּל הָנֵי תַּשְׁמִישֵׁי דְּבֵיתָא. אֲבָל שְׁאָר מָאנֵי תַּשְׁמִישְׁתֵּיהּ אֵינָם מְכוּרִים, אֲפִלּוּ אָמַר וְכָל מַה שֶּׁבְּתוֹכָהּ, לֹא רִבָּה אֶלָּא תַּשְׁמִישִׁים הַמְיֻחָדִים לַבַּיִת כְּגוֹן מַפְתֵּחַ וָקֶלֶת וְכַיּוֹצֵא בָהֶן: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ד">פרק ד - משנה ד</h3><p dir="rtl">
<B>מָכַר אֶת הַבָּתִּים.</B> הַפְּתוּחִים לֶחָצֵר: <B>וּבוֹרוֹת שִׁיחִים וּמְעָרוֹת.</B> שֶׁבְּתוֹךְ הַבָּתִּים. וְאַף עַל גַּב דְּהַמּוֹכֵר בַּיִת לֹא מָכַר בּוֹר שִׁיחַ וּמְעָרָה, לְגַבֵּי חָצֵר מִיהָא בְּטֵלִים הֵן: <B>בֵּין כָּךְ וּבֵין כָּךְ.</B> אֲפִלּוּ אָמַר כָּל מַה שֶּׁבְּתוֹכָהּ, לֹא מָכַר אֶת הַמֶּרְחָץ וְכוּ'. דְּאֵינָן בִּכְלָל חָצֵר: <B>רַבִּי אֱלִיעֶזֶר אוֹמֵר וְכוּ'.</B> וְאֵין הֲלָכָה כְּרַבִּי אֱלִיעֶזֶר: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ה">פרק ד - משנה ה</h3><p dir="rtl">
<B>מָכַר אֶת הַיָּם.</B> הָאֶבֶן שֶׁנּוֹתְנִים בְּתוֹכָהּ הַזֵּיתִים בִּשְׁעַת טְחִינָתָן: <B>הַמַּמָּל.</B> הָרֶכֶב הָעֶלְיוֹנָה שֶׁבָּהּ מְפָרְכִים הַזֵּיתִים: <B>הַבְּתוּלוֹת.</B> כְּלוּנְסוֹת שֶׁל אֶרֶז שֶׁמַּעֲמִידִין בָּהֶם קוֹרוֹת בֵּית הַבַּד <small>(יד)</small>: <B>עֲכִירִין.</B> נְסָרִים כְּבֵדִים שֶׁנּוֹתְנִים עַל הָאַמְתָּחוֹת שֶׁשָּׂמִים בָּהֶם הַזֵּיתִים הַכְּתוּשִׁים כְּדֵי לְכָבְשָׁן: <B>הַגַּלְגַּל.</B> שֶׁמְּגַלְגֵּל הָאֶבֶן וּמַכְבִּיד עַל הַזֵּיתִים הַכְּתוּשִׁים לְהוֹצִיא שַׁמְנָן: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ו">פרק ד - משנה ו</h3><p dir="rtl">
<B>הַנְּסָרִים.</B> לוּחוֹת שֶׁמְּשִׂימִין עֲלֵיהֶם הַבְּגָדִים: <B>הַסַּפְסָלִים.</B> שֶׁיּוֹשְׁבִים עֲלֵיהֶם. וְיֵשׁ גּוֹרְסִים סְפָלִים, שֶׁנּוֹתְנִים בָּהֶם מַיִם לִרְחֹץ: <B>וִילָאוֹת.</B> מָסָךְ כְּנֶגֶד הַפֶּתַח. פֵּרוּשׁ אַחֵר, אֲלוּנְטִית שֶׁמִּסְתַּפְּגִין בָּהּ. וְיֵשׁ אוֹמְרִים סִנָּר שֶׁמְּכַסִּין בּוֹ הָעֶרְוָה כְּשֶׁיּוֹשְׁבִין בַּמֶּרְחָץ: <B>מְגֻרוֹת שֶׁל מַיִם.</B> בְּרֵכוֹת הַשּׁוֹפְכוֹת מַיִם לַמֶּרְחָץ: <B>אוֹצָרוֹת שֶׁל עֵצִים.</B> שֶׁמְּחַמְּמִין בּוֹ הַמֶּרְחָץ: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ז">פרק ד - משנה ז</h3><p dir="rtl">
<B>מָכַר בָּתִּים.</B> וְכָל שֶׁכֵּן חֲצֵרוֹת שֶׁהֵן עִקַּר הָעִיר: <B>בֵּית הַשְּׁלָחִין.</B> גִּנּוֹת וּפַרְדֵּסִין הַשַּׁיָּכִין לָעִיר <small>(יח)</small>: <B>אֲבָל לֹא הַמִּטַּלְטְלִין.</B> מָאנֵי תַּשְׁמִישְׁתָּא, כְּגוֹן מַפְתֵּחַ וָקֶלֶת וְכַיּוֹצֵא בָּהֶן. וְכָל שֶׁכֵּן שֶׁלֹּא מָכַר חִטֵּי וּשְׂעָרֵי: <B>הֲרֵי כֻלָּן מְכוּרִים.</B> אֲפִלּוּ עֲבָדִים וּבְהֵמוֹת דְּמִטַּלְטְלֵי דְּנַיְדֵי נִינְהוּ. וְכָל שֶׁכֵּן חִטֵּי וּשְׂעָרֵי דַּהֲווּ מִטַּלְטְלֵי דְּלֹא נַיְדֵי: <B>הַסַּנְטֵר.</B> הָעֶבֶד הַמְמֻנֶּה לִשְׁמֹר הָעִיר <small>(כ)</small>. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ח">פרק ד - משנה ח</h3><p dir="rtl">
<B>הָאֲבָנִים שֶׁהֵם לְצָרְכָּהּ.</B> לַעֲשׂוֹת גָּדֵר <small>(כא)</small>: <B>וְאֶת הַקָּנִים.</B> שֶׁקּוֹשְׁרִים בָּהֶם הַגְּפָנִים: <B>וְאֶת מְחִצַּת הַקָּנִים.</B> קָנִים הַרְבֵּה גְּדֵלִים בְּקֶלַח אֶחָד, כְּשֶׁהִיא פְּחוּתָה מִבֵּית רֹבַע אָז הִיא בְּטֵלָה לְגַבֵּי הַשָּׂדֶה: <B>שׁוֹמֵרָה.</B> סֻכַּת שׁוֹמְרִים הַמְחֻבֶּרֶת לַקַּרְקַע בְּטִיט <small>(כג)</small>: <B>וְאֶת הֶחָרוּב.</B> בְּבַחֲרוּתוֹ שֶׁעֲדַיִן לֹא הֻרְכָּב. דִּכְשֶׁמַּזְקִין מִתְגַּבֵּר וּמַרְכִּיבִין אוֹתוֹ וְיֵשׁ לוֹ שֵׁם בִּפְנֵי עַצְמוֹ וְלֹא בָּטֵיל לְגַבֵּי שָׂדֶה: <B>וְאֶת בְּתוּלַת הַשִּׁקְמָה.</B> בְּבַחֲרוּתָהּ קֹדֶם שֶׁחָתְכוּ עֲנָפֶיהָ. דִּכְשֶׁמַּזְקִין קוֹצְצִים הָעֲנָפִים וּגְדֵלִין הַרְבֵּה בִּמְקוֹמָן וְקָרוּי סַדַּן שִׁקְמָה: <p dir="rtl">
<h3 dir="rtl" id="MNE_BABA_BATRA_L2, פרק ד, פרק ד משנה ט">פרק ד - משנה ט</h3><p dir="rtl">
<B>לֹא מָכַר אֶת מְחִצַּת הַקָּנִים וְכוּ'.</B> שֶׁכָּל אֵלֶּה חֲשׁוּבִים כְּשָׂדֶה בִּפְנֵי עַצְמָן <small>(כה)</small>: <B>לֹא מָכַר אֶת הַבּוֹר.</B> אַף עַל פִּי שֶׁמָּכַר לוֹ הַשָּׂדֶה אֵין אֵלּוּ מְכוּרִין: <B>וְצָרִיךְ הַמּוֹכֵר לִקַּח לוֹ דֶרֶךְ מִן הַלּוֹקֵחַ.</B> לָבֹא לַבּוֹר וְלַגַּת. דְּמוֹכֵר בְּעַיִן יָפָה מוֹכֵר כִּדְפָרִישְׁנָא לְעֵיל: <B>נָתַן אֶת כֻּלָּן.</B> וַאֲפִלּוּ לְמַאן דְּאָמַר מוֹכֵר בְּעַיִן רָעָה מוֹכֵר וְצָרִיךְ הַלּוֹקֵחַ לִקַּח לוֹ דֶּרֶךְ הֵיכָא דְּמָכַר לוֹ אֶחָד מִכָּל אֵלּוּ וְשִׁיֵּר הַשָּׂדֶה לְעַצְמוֹ, דַּוְקָא בְּמוֹכֵר אָמְרִינַן הָכִי, מִשּׁוּם דַּהֲוָה לֵיהּ לַלּוֹקֵחַ לְאַתְנוּיֵי וּלְפֵרוּשֵׁי, וְכֵיוָן דְּלֹא אַתְנֵי אִיהוּ הוּא דְּאַפְסִיד, אֲבָל גַּבֵּי נוֹתֵן שֶׁמְּקַבֵּל הַמַּתָּנָה מִתְבַּיֵּשׁ לוֹמַר לַנּוֹתֵן פָּרֵשׁ לִי מַה שֶּׁאַתָּה נוֹתֵן לִי, לֹא אָמְרִינַן מִדְּלֹא פֵּרֵשׁ אִיהוּ הוּא דְּאַפְסִיד, אֶלָּא אָמְרִינַן בְּעַיִן יָפָה נָתַן וְאֵין צָרִיךְ מְקַבֵּל הַמַּתָּנָה לִקַּח לוֹ דֶּרֶךְ. וְכֵן נַמִּי כָּל הָנֵי דְּאָמְרִינַן לְעֵיל לֹא מָכַר לְפִי שֶׁאֵינָן בִּכְלָל שָׂדֶה, וַאֲפִלּוּ הָנֵי דְּאֵינָן בִּכְלָל כָּל מַה שֶּׁבְּתוֹכָהּ כְּגוֹן חָרוּב וְסַדַּן הַשִּׁקְמָה וּבוֹר וָגַת, אִם נָתַן הַשָּׂדֶה מַתָּנָה, נָתַן אֶת כֻּלָּן, מִשּׁוּם דִּבְעַיִן יָפָה יוֹתֵר מִדַּאי הוּא נוֹתֵן: <B>זָכוּ בַשָּׂדֶה זָכוּ בְכֻלָּן.</B> אֲפִלּוּ בּוֹר וָגַת וְשׁוֹבָךְ שֶׁבַּשָּׂדֶה. מִפְּנֵי שֶׁכָּל אֶחָד זוֹכֶה בְּשֶׁלּוֹ וּמִסְתַּלֵּק מֵחֲבֵרוֹ מִכֹּל וָכֹל: <B>הֶחֱזִיק בְּכֻלָּם.</B> וְאַף עַל גַּב דְּחָרוּב וְשִׁקְמָה <small>(לא)</small> לֹא בְּטִילֵי לְגַבֵּי שָׂדֶה, הֲווּ כִּשְׁתֵּי שָׂדוֹת וְאֵין מֵצַר בֵּינֵיהֶן, דְּאִם הֶחֱזִיק בְּאַחַת מֵהֶן קָנָה חֲבֶרְתָּהּ: <B>הִקְדִּישׁ אֶת כֻּלָּם.</B> דְּמַקְדִּישׁ בְּעַיִן יָפָה מַקְדִּישׁ: <B>לֹא הִקְדִּישׁ אֶלָּא אֶת הֶחָרוּב.</B> מִכָּל הָנָךְ דְּאָמְרִינַן בְּמַתְנִיתִין גַּבֵּי מֶכֶר לֹא מָכַר, גַּבֵּי הֶקְדֵּשׁ נַמִּי לֹא הִקְדִּישׁ, דְּדַעַת מַקְדִּישׁ כְּדַעַת מוֹכֵר, לְבַד מֵחָרוּב הַמֻּרְכָּב וְסַדַּן הַשִּׁקְמָה, דְּאַף עַל גַּב דִּבְמֶכֶר לֹא מָכַר, בְּהֶקְדֵּשׁ קַדְּשֵׁי. וְטַעְמָא, הוֹאִיל וּמִשְּׂדֵה הֶקְדֵּשׁ קָא יָנְקֵי <small>(לב)</small>: <p dir="rtl">
<h2 dir="rtl" id="MNE_BABA_BATRA_L2, פרק ה">פרק ה</h2><p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה א">פרק ה - משנה א</h3><p dir="rtl">
<B>הַמּוֹכֵר אֶת הַסְּפִינָה.</B> סְתָם: <B>מָכַר אֶת הַתֹּרֶן.</B> עֵץ גָּבוֹהַּ שֶׁתּוֹלִין עָלָיו אֶת הַנֵּס. וְהַנֵּס הוּא כְּמִין וִילוֹן שֶׁתּוֹלִין בַּתֹּרֶן לְנֶגֶד הָרוּחַ: <B>עוֹגִין.</B> בַּרְזֶל שֶׁקּוֹשְׁרִין אוֹתוֹ בַּחֶבֶל וְזוֹרְקִין אוֹתוֹ בְּעֹמֶק הַמַּיִם לְעַכֵּב וּלְעַגֵּן הַסְּפִינָה: <B>מַנְהִיגִים.</B> אֵלּוּ הַמְּשׁוֹטוֹת שֶׁבָּהֶם מוֹלִיכִין הַסְּפִינָה לַמָּקוֹם שֶׁרוֹצִים: <B>מַרְצוּפִין.</B> אַמְתָּחוֹת שֶׁנּוֹתְנִים בָּהֶם הַסְּחוֹרָה: <B>אַנְתִּיקִי.</B> הַפְּרַקְמַטְיָא שֶׁבְּתוֹךְ הַסְּפִינָה. וְכָל הָנֵי דְּחָשֵׁיב הָכָא דִּבְמֶכֶר לֹא מָכַר, אִם נָתַן וְהִקְדִּישׁ אֶת הַסְּפִינָה לֹא הֲווּ הָנָךְ בִּכְלָל הַמַּתָּנָה וְהַהֶקְדֵּשׁ. וְלֹא דָּמֵי לְבוֹר וְדוּת וְגַת דְּפִרְקִין דִּלְעֵיל דְּכֻלְּהוּ מְקַרְקְעֵי נִינְהוּ וּבָטְלֵי לְגַבֵּי שָׂדֶה <small>(ב)</small> לְעִנְיַן הֶקְדֵּשׁ וּמַתָּנָה, אֲבָל הָנָךְ לֹא בָּטְלֵי כְּלָל: <B>פְּרָדוֹת.</B> בְּהֵמוֹת הַמּוֹשְׁכוֹת אֶת הַקָּרוֹן. וְהוּא שֶׁאֵין אֲדוּקִים בּוֹ <small>(ד)</small> בִּשְׁעַת הַמְּכִירָה. וְאִית דִּמְפָרְשֵׁי פְּרָדוֹת, עֵצִים הַנִּפְרָדִים מִן הָעֲגָלָה שֶׁמּוֹשְׁכִים אֶת הָעֲגָלָה בָּהֶם. וְהוּא שֶׁלֹּא יִהְיוּ קְשׁוּרִים בָּהּ בִּשְׁעַת הַמְּכִירָה: <B>צֶמֶד.</B> הוּא הָעֹל שֶׁצּוֹמֵד וּמְחַבֵּר אֶת הַשְּׁוָרִים יַחַד: <B>אֵין הַדָּמִים רְאָיָה.</B> וְהָא דְּאָמַר דִּשְׁתוּת קָנָה וּמַחֲזִיר אוֹנָאָה יוֹתֵר מִשְּׁתוּת בָּטֵל מִקָּח, הָנֵי מִלֵּי בִּכְדֵי שֶׁהַדַּעַת טוֹעָה, דְּסָבוּר הַלּוֹקֵחַ שֶׁשָּׁוֶה כָּךְ, וְהָוֵי מִקַּח טָעוּת, אֲבָל בִּכְדֵי שֶׁאֵין הַדַּעַת טוֹעָה, כְּגוֹן דְּקָנָה צֶמֶד שֶׁשָּׁוֶה זוּז בְּמָאתַיִם <small>(ח)</small>, אָמְרִינַן בְּמַתָּנָה נְתָנָם לוֹ וְאֵין כָּאן בִּטּוּל מִקָּח. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ב">פרק ה - משנה ב</h3><p dir="rtl">
<B>לֹא מָכַר אֶת כֵּלָיו.</B> בְּכֵלִים הָעֲשׂוּיִים לִרְכִיבָה כְּגוֹן אֻכָּף וּמִרְדַּעַת, כֻּלֵּי עָלְמָא לֹא פְּלִיגֵי דְּקָנָה אֲפִלּוּ אֵינָם עָלָיו בִּשְׁעַת מְכִירָה <small>(ט)</small>. כִּי פְּלִיגֵי בְּכֵלִים שֶׁל מַשְּׂאוֹי, כְּגוֹן שַׂק וְדִיסְקְיָא, תַּנָּא קַמָּא סָבַר לֹא מָכַר הַכֵּלִים שֶׁל מַשְּׂאוֹי שֶׁעָלָיו, וְנַחוּם הַמָּדִי סָבַר מָכַר <small>(י)</small> הַכֵּלִים שֶׁל מַשְּׂאוֹי שֶׁעָלָיו. וַהֲלָכָה כַּתַּנָּא קַמָּא, וְלֹא קָנָה הַכֵּלִים שֶׁל מַשְּׂאוֹי וַאֲפִלּוּ הָיוּ עָלָיו בִּשְׁעַת מְכִירָה: <B>חֲמוֹרְךָ זֶה.</B> מַשְׁמַע כְּמוֹת שֶׁהוּא עִם כֵּלָיו: <B>חֲמוֹרְךָ הוּא.</B> הָוֵי כְּשׁוֹאֵל לוֹ חֲמוֹרְךָ הוּא, מְכֹר אוֹתוֹ לִי. וְהָוֵי כְּמוֹכֵר חֲמוֹר סְתָם, וְאֵין כֵּלָיו מְכוּרִים <small>(יב)</small> וַאֲפִלּוּ הֵן עָלָיו בִּשְׁעַת מְכִירָה. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ג">פרק ה - משנה ג</h3><p dir="rtl">
<B>הַמּוֹכֵר אֶת הַחֲמוֹר מָכַר אֶת הַסְּיָח.</B> בְּנוֹ שֶׁל חֲמוֹר <small>(יג)</small>. וּבַגְּמָרָא מוֹקֵי לָהּ כְּגוֹן שֶׁאָמַר לוֹ חֲמוֹר מֵנִיקָה אֲנִי מוֹכֵר לְךָ. דַּחֲלֵב הָאָתוֹן לְמַאי מַהֲנֵי, אֶלָּא וַדַּאי הִיא וּבְנָהּ קָאָמַר לֵיהּ. וְסֵיפָא דְּאָמַר פָּרָה מֵנִיקָה אֲנִי מוֹכֵר לְךָ לֹא קָנָה אֶת בְּנָהּ, דְּפָרָה לַחֲלָבָהּ עוֹמֶדֶת, וּפָרָה וַחֲלָבָהּ קָאָמַר לֵיהּ: <B>מָכַר אַשְׁפָּה.</B> מָקוֹם גָּבוֹהַּ שְׁלֹשָׁה טְפָחִים אוֹ יוֹתֵר, אוֹ עָמֹק שְׁלֹשָׁה טְפָחִים אוֹ יוֹתֵר, שֶׁרָגִיל לְהָנִיחַ שָׁם זֶבֶל בְּהֵמוֹתָיו: <B>מָכַר בּוֹר מָכַר מֵימָיו.</B> מַתְנִיתִין יְחִידָאָה הִיא, וּפְלִיגֵי רַבָּנָן עֲלָהּ וְאָמְרֵי מָכַר בּוֹר לֹא מָכַר מֵימָיו. וַהֲלָכָה כַּחֲכָמִים: <B>הַלּוֹקֵחַ פֵּרוֹת שׁוֹבָךְ.</B> מַה שֶּׁיָּלְדוּ הַיּוֹנִים כָּל הַשָּׁנָה <small>(טו)</small>: <B>מַפְרִיחַ.</B> הַלּוֹקֵחַ: <B>בְּרֵכָה רִאשׁוֹנָה.</B> וְיַנִּיחֶנָּה לַמּוֹכֵר. וְכָל שְׁנֵי וְלָדוֹת קְרוּיִין בְּרֵכָה <small>(טז)</small>. וּמַנִּיחָן עִם אִמָּם כְּדֵי לִהְיוֹת לְצַוְתָּא לְאִמָּם שֶׁלֹּא יִבְרְחוּ: <B>פֵּרוֹת כַּוֶּרֶת.</B> דְּבוֹרִים הַנּוֹלָדִים מִן הַכַּוֶּרֶת זֹאת הַשָּׁנָה. נוֹטֵל הַלּוֹקֵחַ שְׁלֹשָׁה נְחִילִים, שְׁלֹשָׁה חֲבוּרוֹת מִוְּלָדוֹת הַדְּבוֹרִים הָרִאשׁוֹנִים הַיּוֹצְאִים מִן הַכַּוֶּרֶת, וּמַכְנִיסָן לְתוֹךְ הַכַּוֶּרֶת שֶׁלּוֹ. שֶׁהָרִאשׁוֹנִים הֵם חֲשׁוּבִים, וְאַחֲרוֹן אַחֲרוֹן גָּרוּעַ. וּמִשָּׁם וָאֵילַךְ מְסָרֵס, כְּלוֹמַר נוֹטֵל אַחַת וּמַנִּיחַ אַחַת <small>(יז)</small> לַמּוֹכֵר, כְּדֵי שֶׁיִּגְדְּלוּ וְיִתְחַבְּרוּ עִם הָאָבוֹת כְּדֵי שֶׁתִּתְיַשֵּׁב הַכַּוֶּרֶת <small>(יח)</small>. וְכֵן לְעוֹלָם <small>(יט)</small>: <B>חַלּוֹת דְּבַשׁ.</B> הַדְּבַשׁ עִם הַשַּׁעֲוָה יַחַד מְעֹרָבִים עָשׂוּי חַלּוֹת חַלּוֹת: <B>מַנִּיחַ שְׁתֵּי חַלּוֹת.</B> שֶׁמִּתְפַּרְנְסִים הַדְּבוֹרִים מֵהֶם כָּל יְמוֹת הַגְּשָׁמִים <small>(כב)</small>: <B>גְּרוֹפִיּוֹת.</B> עֲנָפִים <small>(כג)</small>. וְחוֹזֵר וְצוֹמֵחַ: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ד">פרק ה - משנה ד</h3><p dir="rtl">
<B>הַקּוֹנֶה שְׁנֵי אִילָנוֹת.</B> סְתָמָא, לֹא קָנָה קַרְקַע כְּלָל <small>(כד)</small> סְבִיבוֹתָיו: <B>הִגְדִּילוּ.</B> הִרְחִיבוּ הָעֲנָפִים: <B>לֹא יְשַׁפֶּה.</B> לֹא יִכְרֹת <small>(כה)</small> אוֹתָם בַּעַל הַקַּרְקַע אַף עַל פִּי שֶׁהַצֵּל שֶׁלָּהֶם מַזִּיק לַקַּרְקַע שֶׁלּוֹ, דְּכֵיוָן דְּאֵין לוֹ קַרְקַע לְבַעַל הָאִילָנוֹת הֲרֵי בַּעַל הַקַּרְקַע שִׁעְבֵּד לוֹ קַרְקָעוֹ לְכָל צָרְכָּן כָּל זְמַן שֶׁהֵם קַיָּמִים: <B>גֶּזַע.</B> כָּל שֶׁהוּא לְמַעְלָה מִן הָאָרֶץ שֶׁרוֹאֶה פְּנֵי חַמָּה: <B>שָׁרָשִׁין.</B> כָּל שֶׁהֵן לְמַטָּה מִן הָאָרֶץ: <B>שֶׁלּוֹ.</B> שֶׁל בַּעַל הָאִילָן. וְלֹא שֶׁיַּנִּיחֶנּוּ שָׁם וְיִגְדַּל, דְּחָיְשִׁינַן שֶׁמָּא תַּגְבִּיהַּ הַקַּרְקַע עַד שֶׁיִּתְכַּסֶּה הָאִילָן הַיּוֹצֵא מִן הַגֶּזַע מִקְצָתוֹ בַּקַּרְקַע וְיֵרָאוּ כִּשְׁלֹשָׁה אִילָנוֹת <small>(כו)</small>, וְיֹאמַר לוֹ הַלּוֹקֵחַ שְׁלֹשָׁה אִילָנוֹת מָכַרְתָּ לִי וְיֵשׁ לִי קַרְקַע, אֶלָּא יָקֹץ אוֹתוֹ וְיִשְׂרְפֶנּוּ: <B>וְאִם מֵתוּ.</B> שֶׁיָּבַשׁ הָאִילָן: <B>אֵין לוֹ קַרְקַע.</B> שֶׁיּוּכַל לִטַּע אַחֵר בִּמְקוֹמוֹ: <B>קָנָה קַרְקַע.</B> דַּחֲשִׁיבֵי שְׂדֵה הָאִילָן, וְקָנָה בַּקַּרְקַע שֶׁיֵּשׁ בֵּין אִילָן לְאִילָן, וְתַחְתֵּיהֶן וְחוּצָה לָהֶן כִּמְלֹא אוֹרֶה <small>(כז)</small> וְסַלּוֹ, כְּדֵי שֶׁיָּכוֹל לַעֲמֹד מְלַקֵּט הַפֵּרוֹת עִם הַסַּל שֶׁלּוֹ. וְהָנֵי מִלֵּי, כְּשֶׁיֵּשׁ בֵּין אִילָן לְאִילָן לֹא פָּחוֹת מֵאַרְבַּע אַמּוֹת <small>(כח)</small> וְלֹא יוֹתֵר עַל שֵׁשׁ עֶשְׂרֵה אַמָּה <small>(כט)</small>, אָז קָנָה בַּקַּרְקַע שֶׁבֵּין אִילָן לְאִילָן וְתַחְתֵּיהֶן וְחוּצָה לָהֶן כִּדְאָמְרָן. אֲבָל אִם יֵשׁ בֵּין אִילָן לְאִילָן פָּחוֹת מֵאַרְבַּע אַמּוֹת אוֹ יוֹתֵר מִשֵּׁשׁ עֶשְׂרֵה אַמָּה, לֹא קָנָה קַרְקַע: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ה">פרק ה - משנה ה</h3><p dir="rtl">
<B>לֹא מָכַר אֶת הָרַגְלָיִם.</B> בַּתּוֹסֶפְתָּא תַּנְיָא, בַּמֶּה דְּבָרִים אֲמוּרִים, בִּמְקוֹם שֶׁלֹּא נָהֲגוּ, אֲבָל בִּמְקוֹם שֶׁנָּהֲגוּ הַכֹּל כְּמִנְהַג הַמְּדִינָה <small>(לב)</small>: <B>מָכַר אֶת הַקָּנֶה.</B> אֶת הָרֵאָה. וְנִקְרֵאת עַל שֵׁם הַקָּנֶה שֶׁלָּהּ <small>(לג)</small>: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ו">פרק ה - משנה ו</h3><p dir="rtl">
<B>אַרְבַּע מִדּוֹת.</B> דִּינִים חֲלוּקִים זֶה מִזֶּה: <B>מָכַר לוֹ חִטִּים יָפוֹת.</B> הִתְנָה עִמּוֹ שֶׁיִּתֵּן לוֹ חִטִּין יָפוֹת וְנִמְצְאוּ רָעוֹת, הָוֵי כְּאוֹנָאָה <small>(לה)</small>, וּלְכָךְ יָכוֹל לַחֲזֹר בּוֹ, מִי שֶׁנִּתְאַנָּה בִּלְבַד, דְּהוּא לוֹקֵחַ, אֲבָל מוֹכֵר אֵינוֹ יָכוֹל לַחֲזֹר בּוֹ וַאֲפִלּוּ הוּקְרוּ הַחִטִּין הַרְבֵּה: <B>אֵין אֶחָד מֵהֶן יָכוֹל לַחֲזֹר בּוֹ.</B> וַאֲפִלּוּ הוּקְרוּ אוֹ הוּזְלוּ. וְלֹא מָצֵי לוֹקֵחַ לְמֵימַר אֲנִי לְיָפוֹת נִתְכַּוַּנְתִּי וְהַאי דַּאֲמֵינָא רָעוֹת מִשּׁוּם דְּרַע רַע יֹאמַר הַקּוֹנֶה. וְכֵן אִפְּכָא לֹא מָצֵי מוֹכֵר לְמֵימַר אֲנִי לְרָעוֹת נִתְכַּוַּנְתִּי וְהַאי דַּאֲמֵינָא יָפוֹת דְּדֶרֶךְ הַמּוֹכֵר לוֹמַר לָרַע טוֹב: <B>שְׁחַמְתִּית.</B> אֲדֻמָּה. וְכָל חוּם <span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית ל)</span> מְתַרְגְּמִינַן שָׁחוּם: <B>וְנִמְצֵאת לְבָנָה.</B> וְאִיכָּא דְּנִיחָא לֵיהּ בְּהַאי וְאִיכָּא דְּנִיחָא לֵיהּ בְּהַאי. וְכָל כְּהַאי גַּוְנָא הָוֵי מִקַּח טָעוּת לִשְׁנֵיהֶם וּשְׁנֵיהֶם יְכוֹלִים לַחֲזֹר. דְּאִלּוּ בְּיָפוֹת וְנִמְצְאוּ רָעוֹת כֻּלֵּי עָלְמָא נִיחָא לְהוּ בְּיָפוֹת: <B>יַיִן וְנִמְצָא חֹמֶץ.</B> אִיכָּא דְּנִיחָא לֵיהּ בְּחַמְרָא וְאִיכָּא דְּנִיחָא לֵיהּ בְּחַלָּא <small>(לח)</small>: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ז">פרק ה - משנה ז</h3><p dir="rtl">
<B>מָשַׁךְ.</B> מֵרְשׁוּת הָרַבִּים בְּסִמְטָא אוֹ בְּחָצֵר <small>(לט)</small> שֶׁל שְׁנֵיהֶם, קָנָה. אֲבָל מְשִׁיכָה בִּרְשׁוּת הָרַבִּים לֹא מַהֲנְיָא: <B>אַף עַל פִּי שֶׁלֹּא מָדַד.</B> וּכְגוֹן שֶׁפָּסַק לוֹ מִתְּחִלָּה הַדָּמִים בְּכָךְ וְכָךְ יִתֵּן לוֹ הַמִּדָּה. אֲבָל לֹא פָּסַק לוֹ הַדָּמִים, אֲפִלּוּ מָדַד וּמָשַׁךְ לֹא קָנָה, דְּלֹא סַמְכָא דַּעְתַּיְהוּ, שֶׁהַמּוֹכֵר יָכוֹל לְהַעֲלוֹת הַדָּמִים כְּמוֹ שֶׁרוֹצֶה, וְהַקּוֹנֶה אוֹמֵר אֵינִי קוֹנֶה אֶלָּא בְּזוֹל: <B>מָדַד.</B> הַמּוֹכֵר לַלּוֹקֵחַ בִּרְשׁוּת הָרַבִּים, אֲפִלּוּ בְּכֵלָיו שֶׁל לוֹקֵחַ, לֹא קָנָה, שֶׁאֵין כֵּלָיו שֶׁל אָדָם קוֹנִים לוֹ בִּרְשׁוּת הָרַבִּים <small>(מ)</small>. וְאִם לוֹקֵחַ עַצְמוֹ מָדַד, אֲפִלּוּ בִּרְשׁוּת הָרַבִּים קָנָה בְּהַגְבָּהָה: <B>אִם הָיָה פִקֵּחַ.</B> הַלּוֹקֵחַ: <B>שׂוֹכֵר אֶת מְקוֹמוֹ.</B> אִם הוּא בִּרְשׁוּת בְּעָלִים <small>(מא)</small>. וּמְקוֹמוֹ קוֹנֶה לוֹ. וּבְמַשָּׂאוֹת גְּדוֹלוֹת אַיְרֵי, דְּאֵין דַּרְכָּן לְהַגְבִּיהַּ, לְכָךְ קָנִי בִמְשִׁיכָה: <B>עַד שֶׁיְּטַלְטְלֶנּוּ.</B> הַיְנוּ הַגְבָּהָה <small>(מב)</small>. וְאוֹרְחָא דְּמִלְּתָא נָקַט, דְּדֶרֶךְ מַגְבִּיהַּ לְטַלְטֵל מִמָּקוֹם לְמָקוֹם <small>(מג)</small>: <B>וְאִם הָיָה מְחֻבָּר לַקַּרְקַע.</B> בַּגְּמָרָא מוֹקֵי לַהּ כְּגוֹן שֶׁאָמַר לוֹ מוֹכֵר לַלּוֹקֵחַ לֵךְ וְיַפֵּה לִי קַרְקַע כָּל שֶׁהוּא וּקְנֵי כָּל מַה שֶּׁעָלֶיהָ, דְּכֵיוָן שֶׁשְּׂכָרוֹ לַעֲשׂוֹת מְלָאכָה בַּקַּרְקַע שֶׁלּוֹ וְעָשָׂה בּוֹ מְלָאכָה כָּל שֶׁהוּא, קָנָה שְׂכִירוּתוֹ, וְקָנָה נַמִּי אוֹתוֹ דָּבָר שֶׁרוֹצֶה לְהַקְנוֹת לוֹ עִם הַשְּׂכִירוּת <small>(מד)</small>, לְפִיכָךְ אִם תָּלַשׁ כָּל שֶׁהוּא קָנָה: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ח">פרק ה - משנה ח</h3><p dir="rtl">
<B>עַד שֶׁלֹּא נִתְמַלְּאָה הַמִּדָּה לַמּוֹכֵר.</B> בְּמִדָּה שֶׁאֵינָהּ שֶׁל שְׁנֵיהֶם מַיְרֵי <small>(מז)</small>, וְהַמַּשְׁאִיל הִשְׁאִילָהּ לִשְׁנֵיהֶם, וַהֲרֵי הִיא שְׁאוּלָה לַמּוֹכֵר עַד שֶׁיְּמַלְּאֶנָּה, וּמִשָּׁם וָאֵילַךְ הִיא שְׁאוּלָה לַלּוֹקֵחַ. לְפִיכָךְ עַד שֶׁלֹּא נִתְמַלְּאָה הַמִּדָּה, שֶׁהַכְּלִי שָׁאוּל לַמּוֹכֵר, לֹא קָנָה לוֹקֵחַ, וּמִשֶּׁנִּתְמַלְּאָה הַמִּדָּה, שֶׁהַכְּלִי שָׁאוּל לַלּוֹקֵחַ, קָנָה לוֹקֵחַ, שֶׁקָּנוּ לוֹ כֵּלָיו. וּבְסִמְטָא מַיְרֵי אוֹ בִּרְשׁוּת הַלּוֹקֵחַ <small>(מח)</small>: <B>הָיָה סַרְסוּר בֵּינֵיהֶם וְנִשְׁבְּרָה הֶחָבִית.</B> וְהָיְתָה הֶחָבִית שֶׁלּוֹ: <B>נִשְׁבְּרָה לַסַּרְסוּר.</B> וְלֹא אָמְרִינַן שְׁלוּחוֹ שֶׁל לוֹקֵחַ הוּא <small>(מט)</small> וְנִשְׁבְּרָה לַלּוֹקֵחַ: <B>וְחַיָּב לְהַטִּיף לוֹ שָׁלֹשׁ טִפִּין.</B> הַמּוֹכֵר לַלּוֹקֵחַ, מִן הַנִּדְבָּק בְּדָפְנֵי הַמִּדָּה לְאַחַר שֶׁעֵרָה הַיַּיִן וְהַשֶּׁמֶן: <B>הִרְכִּינָהּ וּמִצָּה.</B> הִטָּה אֶת הַמִּדָּה עַל צִדָּהּ לְאַחַר שֶׁעֵרָה הַשֶּׁמֶן וְהַיַּיִן וְהִטִּיף שָׁלֹשׁ טִפִּין, וְנִתְאַסֵּף מִצַּת הַמִּדָּה לְשׁוּלֵי הַכְּלִי אֶל מָקוֹם אֶחָד: <B>הֲרֵי הוּא שֶׁל מוֹכֵר.</B> שֶׁהֲרֵי נִתְיָאֵשׁ הַלּוֹקֵחַ מִמֶּנּוּ: <B>וְהַחֶנְוָנִי אֵינוֹ חַיָּב לְהַטִּיף שָׁלֹשׁ טִפִּין.</B> לְפִי שֶׁהוּא טָרוּד, שֶׁמּוֹכֵר כָּל שָׁעָה: <B>רַבִּי יְהוּדָה אוֹמֵר.</B> לֹא אָמְרוּ שֶׁחֶנְוָנִי פָּטוּר מִלְּהַטִּיף שָׁלֹשׁ טִפִּין, אֶלָּא עֶרֶב שַׁבָּת עִם חֲשֵׁכָה. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה ט">פרק ה - משנה ט</h3><p dir="rtl">
<B>הַשּׁוֹלֵחַ בְּנוֹ.</B> קָטָן אֵצֶל הַחֶנְוָנִי וּבְיָדוֹ פֻּנְדְּיוֹן שֶׁהֵם שְׁנֵי אִסָּרִין, לְהָבִיא לוֹ בְּאִסָּר שֶׁמֶן וְאִסָּר אֶחָד יִתֵּן לוֹ, וְכֵן עָשָׂה, וְשָׁבַר הַתִּינוֹק אֶת הַצְּלוֹחִית וְנִשְׁפַּךְ הַשֶּׁמֶן וְאִבֵּד אֶת הָאִסָּר שֶׁנָּתַן לוֹ הַחֶנְוָנִי: <B>חֶנְוָנִי חַיָּב.</B> בַּשֶּׁמֶן וּבַצְּלוֹחִית וּבָאִסָּר. דְּלֹא שָׁלַח הָאָב אֶת בְּנוֹ הַקָּטָן אֶל הַחֶנְוָנִי אֶלָּא לְאוֹדוּעֵי לֵיהּ שֶׁהוּא צָרִיךְ לַשֶּׁמֶן, לֹא שֶׁיִּשְׁלַח הַשֶּׁמֶן עַל יָדוֹ. וּבַגְּמָרָא פָּרֵיךְ, אַמַּאי חַיָּב הַחֶנְוָנִי עַל הַצְּלוֹחִית, אֲבֵדָה מִדַּעַת הִיא <small>(נא)</small>. שֶׁהֲרֵי הוּא עַצְמוֹ שְׁלָחָהּ בְּיַד בְּנוֹ. וּמְשָׁנֵי, כְּגוֹן שֶׁנְּטָלָהּ חֶנְוָנִי לָמֹד בָּהּ שֶׁמֶן לַאֲחֵרִים, הִלְכָּךְ נַעֲשֶׂה גַּזְלָן עֲלֵיהּ וְקָמָה לֵיהּ בִּרְשׁוּתֵיהּ עַד דִּמְהַדֵּר לָהּ לְמָרָהּ, וְאַף עַל גַּב דְּאַהַדְרָהּ לַתִּינוֹק לֹא מִפְטַר מִנַּהּ: <B>רַבִּי יְהוּדָה פּוֹטֵר שֶׁעַל מְנָת כֵּן שְׁלָחוֹ.</B> כִּי הֵיכִי דְּלִשְׁדַר לֵיהּ חֶנְוָנִי בְּיַד בְּנוֹ: <B>שֶׁהוּא פָטוּר.</B> מִדְּמֵי צְלוֹחִית. וְאֵין הֲלָכָה כְּרַבִּי יְהוּדָה: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה י">פרק ה - משנה י</h3><p dir="rtl">
<B>הַסִּיטוֹן.</B> סוֹחֵר שֶׁקּוֹנֶה הַרְבֵּה בְּיַחַד וְחוֹזֵר וּמוֹכֵר לַחֶנְוָנִים מְעַט מְעַט: <B>מְקַנֵּחַ מִדּוֹתָיו.</B> בִּשְׁבִיל הַיַּיִן וְהַשֶּׁמֶן שֶׁנִּקְרָשׁ בְּתוֹכָם וְהַמִּדָּה מִתְמַעֶטֶת: <B>וּבַעַל הַבַּיִת.</B> שֶׁאֵינוֹ מוֹכֵר תָּדִיר כַּסִּיטוֹן, מְקַנֵּחַ פַּעַם אַחַת בְּשָׁנָה: <B>פַּעֲמַיִם בַּשַּׁבָּת.</B> שֶׁהַחֶנְוָנִי אֵינוֹ חַיָּב לְהַטִּיף שָׁלֹשׁ טִפִּין כְּמוֹ שֶׁחַיָּב הַסִּיטוֹן וּבַעַל הַבַּיִת, וּמִשְׁתַּיֵּר בַּכְּלִי וְנִדְבָּק בּוֹ: <B>וּמְמַחֶה.</B> מְקַנֵּחַ <small>(נו)</small> אַבְנֵי מִשְׁקְלוֹתָיו שֶׁשּׁוֹקֵל בָּהֶן דָּבָר לַח <small>(נז)</small>: <B>עַל כָּל מִשְׁקָל וּמִשְׁקָל.</B> כָּל פַּעַם שֶׁשּׁוֹקֵל מְקַנֵּחַ <small>(נח)</small>: <p dir="rtl">
<h3 dir="rtl" id="MNE_BABA_BATRA_L2, פרק ה, פרק ה משנה יא">פרק ה - משנה יא</h3><p dir="rtl">
<B>וְחַיָּב לְהַכְרִיעַ טֶפַח.</B> מִמִּשְׁקַל לִיטְרָא וָאֵילַךְ <small>(ס)</small>. אֲבָל פָּחוֹת מִלִּיטְרָא אֵין צָרִיךְ הֶכְרֵעַ טֶפַח <small>(סא)</small>: <B>הָיָה שׁוֹקֵל עַיִן בְּעַיִן.</B> כְּגוֹן בְּמָקוֹם שֶׁלֹּא נָהֲגוּ לְהַכְרִיעַ וּמַעֲמִיד קְנֵה הַמֹּאזְנַיִם בְּשָׁוֶה: <B>נוֹתֵן לוֹ אֶת גֵּרוּמָיו.</B> הַכְרָעוֹתָיו <small>(סג)</small>. לְכָל עֲשָׂרָה לִיטְרָא מוֹסִיף לוֹ עֲשִׂירִית לִיטְרָא, שֶׁהוּא אֶחָד לְמֵאָה <small>(סד)</small> כְּשֶׁיִּמְכֹּר בַּלַּח. וּבַיָּבֵשׁ מוֹסִיף [חֲצִי] עֲשִׂירִית לִיטְרָא לְכָל עֶשְׂרִים לִיטְרָא: <B>לָמֹד בַּדַּקָּה.</B> בְּמִדָּה קְטַנָּה: <B>לֹא יָמֹד בַּגַּסָּה.</B> בְּמִדָּה גְּדוֹלָה. דַּהֲוֵי פְּסֵדָא דְּלוֹקֵחַ, שֶׁאֵין נוֹתֵן לוֹ אֶלָּא הֶכְרֵעַ אֶחָד <small>(סה)</small> וְהָיָה צָרִיךְ לִתֵּן לוֹ הַכְרָעוֹת רַבּוֹת: <B>לִמְחֹק.</B> לְהָסִיר מַה שֶּׁעוֹלֶה עַל שְׂפַת הַמִּדָּה: <B>לֹא יִגְדֹּשׁ.</B> וְאַף עַל פִּי שֶׁמּוֹסִיף לוֹ בַּדָּמִים <small>(סז)</small>: <B>לֹא יִמְחֹק.</B> וְאַף עַל פִּי שֶׁפּוֹחֵת לוֹ מִן הַדָּמִים: <p dir="rtl">
<h2 dir="rtl" id="MNE_BABA_BATRA_L2, פרק ו">פרק ו</h2><p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה א">פרק ו - משנה א</h3><p dir="rtl">
<B>הַמּוֹכֵר פֵּרוֹת.</B> סְתָם, וְלֹא פֵּרֵשׁ לַאֲכִילָה אוֹ לִזְרִיעָה: <B>אֲפִלּוּ זֶרַע פִּשְׁתָּן.</B> דְּרֻבָּא קוֹנִים אוֹתוֹ לִזְרִיעָה, מָצֵי לְמֵימַר אֲנִי לַאֲכִילָה מְכַרְתִּיו. דְּאֵין הוֹלְכִין בְּמָמוֹן אַחַר הָרֹב <small>(א)</small>: <B>רַבָּן שִׁמְעוֹן בֶּן גַּמְלִיאֵל אוֹמֵר וְכוּ'.</B> בַּגְּמָרָא מוֹקֵי כֻּלָּהּ מַתְנִיתִין אַלִּיבָּא דְּרַבָּן שִׁמְעוֹן בֶּן גַּמְלִיאֵל. וַחֲסוּרֵי מִחַסְּרָא וְהָכִי קָתָנֵי, אֲפִלּוּ זֶרַע פִּשְׁתָּן אֵינוֹ חַיָּב בְּאַחֲרָיוּתָן, הָא זֵרְעוֹנֵי גִּנָּה שֶׁאֵינָן נֶאֱכָלִין חַיָּב בְּאַחֲרָיוּתָן, דִּבְרֵי רַבָּן שִׁמְעוֹן בֶּן גַּמְלִיאֵל. שֶׁרַבָּן שִׁמְעוֹן בֶּן גַּמְלִיאֵל אוֹמֵר, זֵרְעוֹנֵי גִּנָּה שֶׁאֵינָן נֶאֱכָלִין חַיָּב בְּאַחֲרָיוּתָן, דַּהֲוֵי מִקַּח טָעוּת, דְּוַדַּאי לִזְרִיעָה זַבְּנִינְהוּ: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ב">פרק ו - משנה ב</h3><p dir="rtl">
<B>הַמְקַבֵּל פֵּרוֹת.</B> שֶׁקָּנָה תְּבוּאָה מֵחֲבֵרוֹ. הַלּוֹקֵחַ <small>(ג)</small> מְקַבֵּל עָלָיו רֹבַע טִנֹּפֶת לְכָל סְאָה, דְּדֶרֶךְ תְּבוּאָה בְּכָךְ. וְלֹא יוֹתֵר: <B>עֶשֶׂר מְתֻלָּעוֹת.</B> אֲכוּלוֹת מִתּוֹלָעִים. לְכָל מֵאָה, דְּהַיְנוּ אֶחָד מֵעֶשֶׂר <small>(ד)</small>: <B>קוֹסְסוֹת.</B> יַיִן רַע <small>(ה)</small>. אִם הַמַּרְתֵּף שֶׁל חָבִיּוֹת גְּדוֹלוֹת מְקַבֵּל עָלָיו עֶשֶׂר חָבִיּוֹת גְּדוֹלוֹת. וְאִם הַמַּרְתֵּף שֶׁל כַּדּוֹת, מְקַבֵּל עָלָיו עֶשֶׂר כַּדּוֹת. וְדַוְקָא כְּשֶׁאָמַר מַרְתֵּף זֶה אֲנִי מוֹכֵר לְךָ, וּלְמִקְפָּה, כְּלוֹמַר לָשִׂים בְּתוֹךְ הַתַּבְשִׁיל. אֲבָל אִם אָמַר מַרְתֵּף שֶׁל יַיִן אֲנִי מוֹכֵר לְךָ לְמִקְפָּה, צָרִיךְ לִתֵּן לוֹ יַיִן שֶׁכֻּלּוֹ יָפֶה. שֶׁיַּיִן שֶׁל מִקְפָּה צָרִיךְ שֶׁיִּהְיֶה יָפֶה וּמִתְקַיֵּם, שֶׁאֵין מִסְתַּפְּקִים מִמֶּנּוּ אֶלָּא מְעַט מְעַט. וְאִם אָמַר סְתָם יַיִן <small>(ו)</small> אֲנִי מוֹכֵר לְךָ וְלֹא זָכַר לְמִקְפָּה, נוֹתֵן לוֹ יַיִן בֵּינוֹנִי הַנִּמְכָּר בַּחֲנוּת. וְאִם אָמַר מַרְתֵּף זֶה אֲנִי מוֹכֵר לְךָ וְלֹא הִזְכִּיר יַיִן, אֲפִלּוּ כֻּלּוֹ חֹמֶץ, הִגִּיעוֹ: <B>קַנְקַנִּים בַּשָּׁרוֹן.</B> בְּאֶרֶץ הַמִּישׁוֹר: <B>מְקַבֵּל עָלָיו עֶשֶׂר פִּיטַסְיָאוֹת.</B> שֶׁאֵינָן מְבֻשָּׁלוֹת כָּל צָרְכָּן. וְהֵן שׁוֹאֲבוֹת הַיַּיִן וּמַזִּיעוֹת אוֹתוֹ <small>(ז)</small>: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ג">פרק ו - משנה ג</h3><p dir="rtl">
<B>אֵינוֹ חַיָּב.</B> הַמּוֹכֵר בְּאַחֲרָיוּתוֹ. דְּבִשְׁעַת מְכִירָה יַיִן הֲוָה. וְדַוְקָא שֶׁנַּעֲשֶׂה חֹמֶץ בְּכֵלָיו דְּלוֹקֵחַ <small>(ח)</small>, דְּאִי בְּכֵלָיו שֶׁל מוֹכֵר, מָצֵי אָמַר לֵיהּ הָא חָמָרָךְ וְהָא קַנְקַנָּךְ, וְלֹא מָצֵי מוֹכֵר אָמַר לֵיהּ לָמָּה הִשְׁהֵיתָ אוֹתוֹ בַּקַּנְקַנִּים כָּל כָּךְ, אַתְּ הוּא דְּאַפְסַדְתְּ, דְּמָצֵי הִיאַךְ אָמַר לֵיהּ הָא מֵעִקָּרָא הוֹדַעְתִּיךָ <small>(ט)</small> שֶׁלֹּא הָיָה בְּדַעְתִּי לְהִסְתַּפֵּק מִן הַיַּיִן אֶלָּא מְעַט מְעַט: <B>וְאִם יָדוּעַ שֶׁיֵּינוֹ מַחְמִיץ.</B> שֶׁאֵינוֹ מִתְקַיֵּם. וְאִידָךְ אָמַר לֵיהּ דְּלֹא בָּעֵי לַיַּיִן אֶלָּא לַמִּקְפָּה וְלַשְׁהוֹתוֹ לִקַּח מִמֶּנּוּ מְעַט מְעַט: <B>הֲרֵי זֶה מִקַּח טָעוּת.</B> דַּהֲוָה לֵיהּ לְאוֹדוּעֵי שֶׁאֵין יֵינוֹ מִתְקַיֵּם: <B>מְבֻשָּׂם.</B> דַּרְכּוֹ לְהִתְקַיֵּם עַד עֲצֶרֶת. וּמִשָּׁם וָאֵילַךְ הַחֹם מְקַלְקְלוֹ: <B>וְיָשָׁן.</B> אִם מָכַר לוֹ יַיִן עַל מְנָת שֶׁהוּא יָשָׁן, נוֹתֵן לוֹ מִשֶּׁל אֶשְׁתָּקַד, מִן הַשָּׁנָה שֶׁעָבְרָה הַקּוֹדֶמֶת לָזוֹ <small>(יג)</small>: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ד">פרק ו - משנה ד</h3><p dir="rtl">
<B>בֵּית חַתְנוּת לִבְנוֹ.</B> שֶׁדֶּרֶךְ אָדָם לַעֲשׂוֹת לִבְנוֹ בַּיִת כְּשֶׁנּוֹשֵׂא אִשָּׁה: <B>בֵּית אַלְמְנוּת לְבִתּוֹ.</B> כְּשֶׁמֵּת בַּעְלָהּ וְשָׁבָה אֶל בֵּית אָבִיהָ. אֲבָל בְּחַיֵּי בַּעְלָהּ הִיא אֵצֶל בַּעְלָהּ, שֶׁאֵין דֶּרֶךְ חָתָן לָדוּר עִם חָמִיו: <B>רֶפֶת בָּקָר הוּא זֶה.</B> וְצָרִיךְ לַעֲשׂוֹתוֹ גָּדוֹל יוֹתֵר: <B>בַּיִת קָטָן.</B> הַפָּחוּת שֶׁבַּבָּתִּים הוּא שֵׁשׁ עַל שְׁמֹנֶה. וְהַמּוֹכֵר מָקוֹם לַחֲבֵרוֹ סְתָם לַעֲשׂוֹת לוֹ בַּיִת צָרִיךְ שֶׁיִּהְיֶה שֵׁשׁ עַל שְׁמֹנֶה: <B>גָּדוֹל.</B> וְאִם פֵּרֵשׁ לַעֲשׂוֹת לוֹ בַּיִת גָּדוֹל: <B>טְרַקְלִין.</B> עָשׂוּי לְמוֹשַׁב שָׂרִים: <B>רוּמוֹ כַּחֲצִי אָרְכּוֹ וְכַחֲצִי רָחְבּוֹ.</B> אַכֻּלְּהוּ קָאֵי, דְּהַיְנוּ בְּבַיִת קָטָן רוּמוֹ שִׁבְעָה, וּבְבַיִת גָּדוֹל תִּשְׁעָה, וּטְרַקְלִין עֶשֶׂר: <B>רְאָיָה לַדָּבָר הֵיכָל.</B> שֶׁהָיָה אָרְכּוֹ אַרְבָּעִים וְרָחְבּוֹ עֶשְׂרִים וְרוּמוֹ שְׁלֹשִׁים <small>(יח)</small>, שֶׁהֵם חֲצִי אָרְכּוֹ וְרָחְבּוֹ: <B>הַכֹּל כְּבִנְיַן הֵיכָל.</B> אִיכָּא דְּאָמְרֵי הָא דִּתְנַן לְעֵיל רוּמוֹ כַּחֲצִי אָרְכּוֹ וְכַחֲצִי רָחְבּוֹ, רְאָיָה לַדָּבָר הֵיכָל, רַבָּן שִׁמְעוֹן בֶּן גַּמְלִיאֵל קָתָנֵי לַהּ, שֶׁרַבָּן שִׁמְעוֹן בֶּן גַּמְלִיאֵל אוֹמֵר הַכֹּל כְּבִנְיַן הֵיכָל. וְאִיכָּא דְּאָמְרֵי רַבָּן שִׁמְעוֹן בֶּן גַּמְלִיאֵל פָּלֵיג אַתַּנָּא קַמָּא וְאַתְּמוֹהִי קָא מִתַּמֵּהּ, וְכִי הַכֹּל בּוֹנִים כְּבִנְיַן הֵיכָל, אֵין הַדָּבָר תָּלוּי אֶלָּא בְּמִנְהַג הַמְּדִינָה: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ה">פרק ו - משנה ה</h3><p dir="rtl">
<B>בְּשָׁעָה שֶׁבְּנֵי אָדָם נִכְנָסִים.</B> בַּיּוֹם. וְלֹא שֶׁיַּטְרִיחֵהוּ לַעֲמֹד בַּלַּיְלָה: <B>זֶה עוֹשֶׂה לוֹ פוֹתַחַת.</B> שֶׁלֹּא יִגְנֹב בַּעַל הַבַּיִת מִמֵּי בּוֹרוֹ. וּבַעַל הַבַּיִת עוֹשֶׂה לוֹ פּוֹתַחַת אַחֶרֶת בְּאוֹתוֹ פֶּתַח הַפָּתוּחַ לַבּוֹר, שֶׁלֹּא יוּכַל לָבֹא לִשְׁאֹב בְּלֹא דַּעַת בַּעַל הַבַּיִת, וְלֹא יָבֹא לְעוֹלָם בְּבֵיתוֹ שֶׁל בַּעַל הַבַּיִת אֶלָּא אִם כֵּן יֶשְׁנוֹ לְבַעַל הַבַּיִת בְּבֵיתוֹ. וּמִשּׁוּם חֲשַׁד אִשְׁתּוֹ תִּקְּנוּ כֵּן <small>(כ)</small>: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ו">פרק ו - משנה ו</h3><p dir="rtl">
<B>מִי שֶׁיֶּשׁ לוֹ גִנָּה.</B> וְנִתְרַצָּה <small>(כא)</small> חִיצוֹן לָתֵת לַפְּנִימִי דֶּרֶךְ בְּאֶמְצַע שָׂדֵהוּ <small>(כב)</small>: <B>לֹא יִכָּנֵס מִתּוֹכָהּ.</B> דְּכֵיוָן דְּמַזִּיקוֹ הֶזֵּק גָּדוֹל שֶׁעוֹבֵר בְּאֶמְצַע שָׂדֵהוּ, אֲנַן סַהֲדֵי דְּלֹא נִתְרַצָּה לוֹ אֶלָּא לְצֹרֶךְ גִּנָּה בִּלְבַד, וְלֹא שֶׁיִּכָּנֵס לְצֹרֶךְ תַּשְׁמִישׁ אַחֵר: <B>וְהַחִיצוֹן זוֹרֵעַ.</B> דְּכֵיוָן דִּבְאֶמְצַע שָׂדֵהוּ הוּא, אֲנַן סַהֲדֵי דְּלֹא מָחַל לוֹ הַדֶּרֶךְ לְגַמְרֵי וְשֶׁלֹּא יוּכַל הוּא לְזָרְעָהּ: <B>וְזֶה וָזֶה אֵין רַשָּׁאִין לְזָרְעָהּ.</B> דְּכֵיוָן דְּמִן הַצַּד הוּא, לְהִלּוּךְ גְּרֵידָא יִחֲדוּהוּ לוֹ: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ז">פרק ו - משנה ז</h3><p dir="rtl">
<B>מִי שֶׁהָיְתָה דֶרֶךְ הָרַבִּים עוֹבֶרֶת בְּתוֹךְ שָׂדֵהוּ.</B> שֶׁהֶחֱזִיקוּ <small>(כז)</small> רַבִּים לַעֲבֹר שָׁם לְעוֹלָם: <B>וְשֶׁלּוֹ לֹא הִגִּיעוֹ.</B> וְיֵשׁ לָרַבִּים שְׁנֵי הַדְּרָכִים. דְּקַיְמָא לָן מֵצַר שֶׁהֶחֱזִיקוּ בּוֹ רַבִּים אָסוּר לְקַלְקְלוֹ <small>(כח)</small>: <B>דֶּרֶךְ הַיָּחִיד.</B> הַמּוֹכֵר לַחֲבֵרוֹ דֶּרֶךְ תּוֹךְ שָׂדֵהוּ צָרִיךְ לִתֵּן לוֹ אַרְבַּע אַמּוֹת: <B>דֶּרֶךְ הַמֶּלֶךְ אֵין לוֹ שִׁעוּר.</B> שֶׁהַמֶּלֶךְ פּוֹרֵץ גָּדֵר לְפָנָיו לַעֲשׂוֹת לוֹ דֶּרֶךְ: <B>דֶּרֶךְ הַקֶּבֶר.</B> שֶׁנּוֹשְׂאִין הַמֵּת לְקָבְרוֹ, אֵין לוֹ שִׁעוּר. תַּקָּנַת חֲכָמִים הִיא, מִשּׁוּם יְקָרָא דְּמֵת. וְלֹא שֶׁיְּכוֹלִים לִפְרֹץ גָּדֵר כְּדֶרֶךְ הַמֶּלֶךְ <small>(לב)</small>, אֶלָּא שֶׁיְּכוֹלִים הַמְלַוִּין אֶת הַמֵּת לַעֲבֹר עַל גַּבֵּי זְרָעִים וְאֵין צְרִיכִים לִנְטוֹת לְכָאן וּלְכָאן: <B>בֵּית אַרְבַּעַת קַבִּין.</B> הוּא [שְׁלֹשִׁים וְשָׁלֹשׁ אַמּוֹת וּשְׁנֵי טְפָחִים] רֹחַב בְּאֹרֶךְ חֲמִשִּׁים אַמָּה. וּמְקוֹם הַמַּעֲמָד הוּא שֶׁהָיוּ עוֹשִׂים שִׁבְעָה מַעֲמָדוֹת שִׁבְעָה מוֹשָׁבוֹת כְּשֶׁהָיוּ חוֹזְרִין מִלִּקְבֹּר הַמֵּת, כְּנֶגֶד שִׁבְעָה הֲבָלִים שֶׁבִּתְחִלַּת סֵפֶר קֹהֶלֶת <small>(לג)</small>: <p dir="rtl">
<h3 dir="rtl" id="MNE_BABA_BATRA_L2, פרק ו, פרק ו משנה ח">פרק ו - משנה ח</h3><p dir="rtl">
<B>הַמְקַבֵּל מֵחֲבֵרוֹ.</B> בְּקִבֹּלֶת שֶׁיַּחְפֹּר לוֹ קֶבֶר: <B>אַרְבַּע אַמּוֹת.</B> רֹחַב, וְשֵׁשׁ בָּאֹרֶךְ: <B>שְׁמֹנָה כוּכִין.</B> שְׁמֹנָה קְבָרִים: <B>שְׁלֹשָׁה מִכָּאן שְׁלֹשָׁה מִכָּאן.</B> לִשְׁנֵי צְדָדִין שֶׁל אֹרֶךְ הַמְּעָרָה. וּשְׁנַיִם כְּנֶגֶד הַנִּכְנָס לַמְּעָרָה. וְכָל קֶבֶר וָקֶבֶר אַרְבַּע אַמּוֹת אֹרֶךְ וְרֹחַב שִׁשָּׁה טְפָחִים וְרוּם שִׁבְעָה. נִמְצָא בֵּין כָּל קֶבֶר וָקֶבֶר שֶׁמִּן הַצְּדָדִים אַמָּה וּמֶחֱצָה. וּבֵין הַשְּׁנַיִם שֶׁמִּכְּנֶגֶד שְׁתֵּי אַמּוֹת: <B>הַכֹּל לְפִי הַסָּלַע.</B> אִם הַמָּקוֹם קָשֶׁה אֵין הַמְקַבֵּל חַיָּב לַחְפֹּר אֶלָּא שֵׁשׁ אַמּוֹת בָּאֹרֶךְ וְאַרְבַּע בָּרֹחַב כְּדִבְרֵי תַּנָּא קַמָּא. וְאִם הַמָּקוֹם רַךְ וְתִחוֹחַ חַיָּב הַמְקַבֵּל לַחְפֹּר שֵׁשׁ עַל שְׁמֹנֶה כְּדִבְרֵי רַבִּי שִׁמְעוֹן. וַהֲלָכָה כְּתַנָּא קַמָּא: <p dir="rtl">
<h2 dir="rtl" id="MNE_BABA_BATRA_L2, פרק ז">פרק ז</h2><p dir="rtl">
<h3 dir="rtl" id="MNE_BABA_BATRA_L2, פרק ז, פרק ז משנה א">פרק ז - משנה א</h3><p dir="rtl">
<B>הָאוֹמֵר לַחֲבֵרוֹ בֵּית כּוֹר עָפָר.</B> מִדַּת בֵּית כּוֹר הוּא חֲמִשָּׁה וְשִׁבְעִים אֶלֶף אַמָּה. שֶׁחֲצַר הַמִּשְׁכָּן הָיָה בֵּית סָאתַיִם, וְהָיָה מֵאָה עַל חֲמִשִּׁים, וְכוֹר שְׁלֹשִׁים סְאִין <small>(א)</small>: <B>עָפָר.</B> הָרָאוּי לִזְרִיעָה מַשְׁמַע. אֲבָל אִם אָמַר בֵּית כּוֹר סְתָם, אוֹ בֵּית כּוֹר קַרְקַע, אֲפִלּוּ הָיָה כֻּלּוֹ סְלָעִים הִגִּיעוֹ, דְּשֶׁמָּא לִבְנוֹת בַּיִת אוֹ לְמִשְׁטַח בֵּיהּ פֵּרוֹת בָּעֵי לֵיהּ: <B>נְקָעִים.</B> בְּקָעִים עֲמֻקִּים אוֹ סְלָעִים גְּבוֹהִים עֲשָׂרָה. וּכְגוֹן שֶׁרְחָבִים אַרְבָּעָה עַל אַרְבָּעָה <small>(ב)</small>, דַּהֲוֵי מָקוֹם חָשׁוּב <small>(ג)</small>: <B>אֵין נִמְדָּדִין עִמָּהּ.</B> וְצָרִיךְ שֶׁיִּתֵּן לוֹ בֵּית כּוֹר שָׁלֵם מִקַּרְקַע חָלָק. שֶׁאֵין אָדָם רוֹצֶה לִתֵּן מְעוֹתָיו בְּמָקוֹם אֶחָד וְיֵרָאוּ לוֹ כִּשְׁנַיִם וּשְׁלֹשָׁה מְקוֹמוֹת <small>(ה)</small>: <B>כְּבֵית כּוֹר.</B> מַשְׁמַע כְּמוֹ שֶׁהִיא, בֵּין סְלָעִים בֵּין עָפָר <small>(ו)</small>: <p dir="rtl">
<h3 dir="rtl" id="MNE_BABA_BATRA_L2, פרק ז, פרק ז משנה ב">פרק ז - משנה ב</h3><p dir="rtl">
<B>מִדָּה בַחֶבֶל.</B> כְּלוֹמַר בְּצִמְצוּם אֲנִי מוֹכֵר לְךָ שָׂדֶה זוֹ שֶׁיֶּשׁ בָּהּ בֵּית כּוֹר עָפָר, כְּמוֹ שֶׁמּוֹדְדִים בְּמִדַּת הַחֶבֶל, לֹא פָּחוֹת וְלֹא יוֹתֵר: <B>פִּחֵת כָּל שֶׁהוּא.</B> שֶׁלֹּא הָיָה בְּאוֹתוֹ שָׂדֶה בֵּית כּוֹר שָׁלֵם, הַמִּקָּח קַיָּם, וִינַכֶּה הַמּוֹכֵר כְּפִי הַפְּחָת: <B>הוֹתִיר.</B> קַרְקַע כָּלְשֶׁהוּ עַל בֵּית כּוֹר, יַחֲזִיר לַמּוֹכֵר הַקַּרְקַע שֶׁהוֹתִיר אוֹ דְּמֵי הַקַּרְקַע, כְּדִמְפָרֵשׁ וְאָזִיל <small>(ח)</small>: <B>אִם אָמַר לוֹ.</B> מוֹכֵר לַלּוֹקֵחַ, בֵּית כּוֹר עָפָר אֲנִי מוֹכֵר לְךָ הֵן חָסֵר הֵן יָתֵר, בְּכָךְ וְכָךְ דָּמִים, וְלֹא אָמַר לוֹ מִדָּה בַּחֶבֶל: <B>אֲפִלּוּ פִחֵת אוֹ הוֹתִיר רֹבַע קַב.</B> לְכָל סְאָה, דְּהַיְנוּ שְׁלֹשִׁים רְבִיעִיּוֹת לְבֵית כּוֹר, הִגִּיעוֹ. וּמִדְּתָנֵי תַּנָּא אֲפִלּוּ פִּחֵת רֹבַע לַסְּאָה, וְלֹא תָּנֵי אֲפִלּוּ פִּחֵת שִׁבְעָה קַבִּין וּמֶחֱצָה לְכוֹר, שָׁמְעִינַן מִנַּהּ דַּאֲפִלּוּ בִּמְכִירָה מֻעֶטֶת, כְּגוֹן בֵּית סְאָה אֲנִי מוֹכֵר לְךָ הֵן חָסֵר הֵן יָתֵר, אִם פִּחֵת רֹבַע אוֹ הוֹסִיף רֹבַע, הִגִּיעוֹ. וְאִם אָמַר בֵּית כּוֹר סְתָם, סְתָמָא נַמִּי כְּהֵן חָסֵר הֵן יָתֵר דָּמִי <small>(ט)</small>: <B>יוֹתֵר מִכָּאן.</B> יוֹתֵר מֵרֹבַע לְכָל סְאָה אִם הוֹתִיר, יַעֲשֶׂה חֶשְׁבּוֹן, יַחְשֹׁב כַּמָּה הוֹתִיר עַל בֵּית כּוֹר וְכַמָּה שָׁוִין לְפִי חֶשְׁבּוֹן שֶׁמָּכַר אֶת בֵּית כּוֹר <small>(י)</small>: <B>וְלָמָּה אָמְרוּ יַחֲזִיר לוֹ מָעוֹת.</B> שֶׁמִּן הַדִּין אֵין לְהַחֲזִיר לוֹ אֶלָּא קַרְקַע שֶׁהֲרֵי לֹא קָנָה הַלּוֹקֵחַ אֶלָּא בֵּית כּוֹר בִּלְבַד. וְלֹא תִּקְּנוּ חֲכָמִים שֶׁיִּתֵּן לוֹ מָעוֹת כְּנֶגֶד זֶה הַיֶּתֶר, אֶלָּא לְיַפּוֹת כֹּחוֹ שֶׁל מוֹכֵר, שֶׁלֹּא יַפְסִיד אוֹתוֹ קַרְקַע מֻעָט דְּלֹא חֲזִי לֵיהּ לְמִידִי: <B>שֶׁאִם שִׁיֵּר.</B> בְּבֵית כּוֹר שָׂדֶה בֵּית תִּשְׁעָה קַבִּין, דְּהַשְׁתָּא חֲזִי לֵיהּ הַאי קַרְקַע, כִּדְאָמְרִינַן דַּף י"א, דְּבֵית תִּשְׁעָה קַבִּין חָשׁוּב לִהְיוֹת נִקְרָא שָׂדֶה, אָז אֵין מַחֲזִיר לוֹ מָעוֹת, אֶלָּא הַמּוֹכֵר נוֹטֵל אֶת הַקַּרְקַע שֶׁלּוֹ. וְשָׁמְעִינַן מִמַּתְנִיתִין דְּשִׁבְעַת קַבִּין וּמֶחֱצָה לְכוֹר, שֶׁהוּא רֹבַע הַקַּב לְכָל סְאָה, הָוֵי מְחִילָה. מִשִּׁבְעָה קַבִּין וּמֶחֱצָה עַד תִּשְׁעָה קַבִּין וְלֹא עַד בִּכְלָל, יַעֲשֶׂה חֶשְׁבּוֹן. תִּשְׁעָה קַבִּין אוֹ יוֹתֵר, יַחֲזִיר קַרְקַע: <B>וְלֹא אֶת הָרֹבַע.</B> הָכִי קָאָמַר <small>(יא)</small>, הֵיכָא דַּאֲמָרַן יַעֲשֶׂה חֶשְׁבּוֹן אוֹ יַחֲזִיר קַרְקַע, לֹא אֶת הַמּוֹתָר בִּלְבַד הוּא מַחֲזִיר, אֶלָּא גַּם כָּל הַשְּׁלֹשִׁים רְבִיעִיּוֹת שֶׁל בֵּית כּוֹר הַיְתֵרִים הוּא מַחֲזִיר, דְּכֵיוָן דְּאִיכָּא קַרְקַע חָשׁוּב בֵּין הַכֹּל, לֹא מָחִיל מִידֵי: <p dir="rtl">
<h3 dir="rtl" id="MNE_BABA_BATRA_L2, פרק ז, פרק ז משנה ג">פרק ז - משנה ג</h3><p dir="rtl">
<B>מִדָּה בַחֶבֶל וְכוּ'.</B> הָאוֹמֵר לַחֲבֵרוֹ שְׁתֵּי לְשׁוֹנוֹת הַלָּלוּ הַסּוֹתְרִים זֶה אֶת זֶה, מִדָּה בַּחֶבֶל דְּמַשְׁמַע בְּצִמְצוּם, הֵן חָסֵר הֵן יָתֵר דְּמַשְׁמַע דְּלֹא קָפֵיד עַל מְעַט פָּחוֹת אוֹ יוֹתֵר. בִּטֵּל לָשׁוֹן אַחֲרוֹן שֶׁהוּא הֵן חָסֵר הֵן יָתֵר, אֶת לָשׁוֹן רִאשׁוֹן שֶׁהוּא מִדָּה בַּחֶבֶל. וַאֲפִלּוּ פִּחֵת רֹבַע לִסְאָה אוֹ הוֹתִיר רֹבַע לִסְאָה, הִגִּיעוֹ: <B>דִּבְרֵי בֶן נַנָּס.</B> דִּסְבִירָא לֵיהּ תְּפוֹס לָשׁוֹן אַחֲרוֹן. וּפְלִיגֵי רַבָּנָן עֲלֵיהּ, וְאָמְרֵי הַלֵּךְ אַחַר פָּחוּת שֶׁבַּלְּשׁוֹנוֹת, בֵּין רִאשׁוֹן בֵּין אַחֲרוֹן. דִּמְסָפְקָא לְהוּ אִי תְּפוֹס לָשׁוֹן רִאשׁוֹן אוֹ לָשׁוֹן אַחֲרוֹן, וְנוֹטֵל הַלּוֹקֵחַ כַּפָּחוּת שֶׁבַּשִּׁעוּרִין <small>(יב)</small>. וַהֲלָכָה כַּחֲכָמִים: <B>בְּסִימָנָיו וּבִמְצָרָיו.</B> אָמַר לוֹ בֵּית כּוֹר עָפָר אֲנִי מוֹכֵר לְךָ בְּתוֹךְ הַסִּימָנִים וְהַמְּצָרִים הָאֵלֶּה: <B>הָכִי גָּרְסִינַן פָּחוֹת מִשְּׁתוּת הִגִּיעוֹ עַד שְׁתוּת יְנַכֶּה.</B> וְהָכִי פֵּרוּשָׁא, אִם פִּחֵת מִן הַבֵּית כּוֹר שְׁתוּת וְכָל שֶׁכֵּן פָּחוֹת מִשְּׁתוּת, הִגִּיעוֹ <small>(יג)</small>. אֲבָל יוֹתֵר עַל שְׁתוּת וּלְמַטָּה עַד שְׁתוּת וְלֹא שְׁתוּת בִּכְלָל, יְנַכֶּה <small>(יד)</small>: <p dir="rtl">
<h3 dir="rtl" id="MNE_BABA_BATRA_L2, פרק ז, פרק ז משנה ד">פרק ז - משנה ד</h3><p dir="rtl">
<B>מְשַׁמְּנִין בֵּינֵיהֶן.</B> רוֹאִין הַמָּקוֹם הַשָּׁמֵן שֶׁבְּשָׂדֶה זוֹ, וְנוֹטֵל אוֹתוֹ הַמּוֹכֵר, דְּיַד לוֹקֵחַ עַל הַתַּחְתּוֹנָה. וּכְנֶגְדּוֹ נוֹתֵן לַלּוֹקֵחַ מִן הַמָּקוֹם הַגָּרוּעַ כְּמוֹ שֶׁשָּׁוֶה הַמָּקוֹם הַשָּׁמֵן <small>(טז)</small> שֶׁנָּטַל הַמּוֹכֵר. דְּכִי קָאָמַר לֵיהּ חֲצִי שָׂדֶה אֲנִי מוֹכֵר לְךָ, כְּדֵי דְּמֵי חֲצִי שָׂדֶה קָאָמַר לֵיהּ. וְאִם הָיְתָה בַּת מֵאָה אַמָּה בְּמֵאָה דִּינָרִין, וְיֵשׁ בָּהּ שְׁלֹשִׁים אַמָּה מָקוֹם שָׁמֵן שֶׁשָּׁוֶה חֲמִשִּׁים דִּינָרִין, נוֹטְלוֹ הַמּוֹכֵר, וְנוֹתֵן לַלּוֹקֵחַ שִׁבְעִים אַמָּה מִן הַגָּרוּעַ בַּחֲמִשִּׁים דִּינָרִין. וְנַפְקָא מִנַּהּ, דְּרוֹצֶה אָדָם בְּקַב עִדִּית מִשְּׁנֵי קַבִּין זִבּוּרִית, וְאַף עַל פִּי שֶׁדְּמֵי שְׁנֵיהֶן שָׁוִין: <B>חֶצְיָהּ שֶׁבַּדָּרוֹם אֲנִי מוֹכֵר לְךָ.</B> אֵין שָׁמִין כָּל הַשָּׂדֶה כְּהַהִיא דְּרֵישָׁא, אֶלָּא שָׁמִין כַּמָּה שָׁוֶה חֲצִי הַשָּׂדֶה שֶׁבַּדָּרוֹם בֵּין טוֹב וּבֵין רַע, וּכְנֶגֶד מַה שֶּׁשָּׁוֶה חֶצְיָהּ שֶׁבַּדָּרוֹם נוֹתֵן לוֹ מוֹכֵר לַלּוֹקֵחַ בְּכָל רוּחַ <small>(יז)</small> שֶׁיִּרְצֶה מִן הַגָּרוּעַ שֶׁיֶּשׁ לוֹ. דְּיַד לוֹקֵחַ עַל הַתַּחְתּוֹנָה, וְשֶׁמָּא הָכִי קָאָמַר לֵיהּ, מַה שֶּׁשָּׁוֶה חֲצִי שֶׁבַּדָּרוֹם אֲנִי מוֹכֵר לְךָ בַּקַּרְקַע שֶׁלִּי בְּכָל מָקוֹם שֶׁאֶרְצֶה: <B>וּמְקַבֵּל עָלָיו.</B> הַלּוֹקֵחַ, לָתֵת מָקוֹם בַּחֲצִי שָׂדֶה זֶה שֶׁקָּנָה לַעֲשׂוֹת גָּדֵר, וְחָרִיץ וּבֶן חֲרִיץ, תַּרְוַיְהוּ אֲחוֹרֵי הַגָּדֵר מִבַּחוּץ <small>(יח)</small>, כְּדֵי שֶׁלֹּא תְּהֵא חַיָּה קוֹפֶצֶת וְנִכְנֶסֶת בַּשָּׂדֶה. דְּאִי עֲבִיד חֲרִיץ וְלֹא עֲבִיד בֶּן חֲרִיץ, אַיְדֵי דַּחֲרִיץ רָוַח, נִכְנֶסֶת בְּתוֹכוֹ <small>(יט)</small> וְקוֹפֶצֶת לְמַעְלָה עַל שְׂפָתוֹ הַשֵּׁנִי. וְאִי עֲבִיד בֶּן חֲרִיץ וְלֹא עֲבִיד חֲרִיץ, אַיְדֵי דְּקָטִין קַיְמָא אַשְּׂפָתָא וְקָפְצָא <small>(כ)</small>. וְכַמָּה בֵּין חֲרִיץ לְבֵין בֶּן חֲרִיץ, טֶפַח: <p dir="rtl">
<h2 dir="rtl" id="MNE_BABA_BATRA_L2, פרק ח">פרק ח</h2><p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה א">פרק ח - משנה א</h3><p dir="rtl">
<B>יֵשׁ נוֹחֲלִין.</B> יֵשׁ קְרוֹבִים שֶׁנּוֹחֲלִין אֶת קְרוֹבֵיהֶם כְּשֶׁהֵם מֵתִים. וְאַף כְּשֶׁמֵּתִים הֵם, מַנְחִילִין לָהֶם אֶת מָמוֹנָם: <B>הָאָב אֶת הַבָּנִים.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר כז)</span> אִישׁ כִּי יָמוּת וּבֵן אֵין לוֹ וְהַעֲבַרְתֶּם אֶת נַחֲלָתוֹ לְבִתּוֹ, בִּמְקוֹם בַּת אַתָּה מַעֲבִיר נַחֲלָה מֵאָב <small>(ב)</small>, וְאִי אַתָּה מַעֲבִיר נַחֲלָה מִן הָאָב בִּמְקוֹם אַחִין <small>(ג)</small>: <B>וְהַבָּנִים אֶת הָאָב.</B> דִּכְתִיב אִישׁ כִּי יָמוּת וּבֵן אֵין לוֹ, הָא יֵשׁ לוֹ בֵּן, בֵּן קוֹדֵם: <B>וְהָאַחִין מִן הָאָב.</B> דִּכְתִיב (שָׁם) מִמִּשְׁפַּחְתּוֹ וְיָרַשׁ אוֹתָהּ, וּמִשְׁפַּחַת אָב קְרוּיָה מִשְׁפָּחָה, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(שָׁם א)</span> לְמִשְׁפְּחוֹתָם לְבֵית אֲבוֹתָם: <B>הָאִישׁ אֶת אִמּוֹ.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר לז)</span> וְכָל בַּת יוֹרֶשֶׁת נַחֲלָה מִמַּטּוֹת בְּנֵי יִשְׂרָאֵל <small>(ו)</small>, הֵיאַךְ בַּת יוֹרֶשֶׁת שְׁנֵי מַטּוֹת. אֶלָּא זוֹ שֶׁאָבִיהָ מִשֵּׁבֶט אֶחָד <small>(ז)</small> וְאִמָּהּ מִשֵּׁבֶט אַחֵר, וִירַשְׁתָּן. וּמִדִּכְתִיב מַטּוֹת <small>(ח)</small>, הִקִּישׁ מַטֵּה הָאֵם לְמַטֵּה הָאָב, מַה מַּטֵּה הָאָב בֵּן קוֹדֵם לַבַּת, אַף מַטֵּה הָאֵם בֵּן קוֹדֵם לַבַּת: <B>וְהָאִישׁ אֶת אִשְׁתּוֹ.</B> דִּכְתִיב שְׁאֵרוֹ, זוֹ אִשְׁתּוֹ <small>(ט)</small>. וְקָרִינַן הָכִי, וּנְתַתֶּם אֶת נַחֲלַת שְׁאֵרוֹ לוֹ, וְגוֹרְעִין וּמוֹסִיפִין וְדוֹרְשִׁין <small>(י)</small>. יָכוֹל אַף הִיא תִּירְשֶׁנּוּ <small>(יא)</small> תַּלְמוּד לוֹמַר וְיָרַשׁ אוֹתָהּ, הוּא יוֹרֵשׁ אוֹתָהּ וְאֵין הִיא יוֹרֶשֶׁת אוֹתוֹ: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ב">פרק ח - משנה ב</h3><p dir="rtl">
<B>כָּל הַקּוֹדֵם לַנַּחֲלָה יוֹצְאֵי יְרֵכוֹ קוֹדְמִין.</B> וְאִם אֵין יוֹצְאֵי יְרֵכוֹ קַיָּמִין, חָזְרָה נַחֲלָתָן אֵצֶל הָאָב. כֵּיצַד, רְאוּבֵן שֶׁמֵּת, חֲנוֹךְ וּפַלּוּא חֶצְרוֹן וְכַרְמִי [בָּנָיו] יוֹרְשִׁין אוֹתוֹ. וְאִם מֵת אֶחָד מִן הַבָּנִים קֹדֶם רְאוּבֵן, וְהַהוּא בֵּן הִנִּיחַ בֵּן אוֹ בַּת [אוֹ בֶּן בֵּן אוֹ בַּת בֵּן] אוֹ בֶּן בַּת אוֹ בַּת בַּת] עַד מֵאָה דּוֹרוֹת, יִירַשׁ בִּמְקוֹם אָבִיו בְּנִכְסֵי אָבִיו רְאוּבֵן, וְיִטֹּל כְּאֶחָד מִבְּנֵי רְאוּבֵן. וְאִם אֵין לִרְאוּבֵן בָּנִים וְלֹא בְּנֵי בָנִים וְאַף לֹא בְּנוֹת בָּנִים, אָז יוֹרְשׁוֹת בְּנוֹת רְאוּבֵן אֶת רְאוּבֵן. וְאִם אֵין לִרְאוּבֵן בָּנוֹת וְלֹא בְּנֵי בָּנוֹת וְלֹא בְּנוֹת בָּנוֹת עַד סוֹף כָּל הַדּוֹרוֹת, אָז יִירַשׁ יַעֲקֹב אֶת רְאוּבֵן בְּנוֹ. וְאִם אֵין יַעֲקֹב קַיָּם, יִירְשׁוּ אֶת רְאוּבֵן אֶחָיו בְּנֵי אָבִיו, שִׁמְעוֹן לֵוִי וִיהוּדָה [יוֹסֵף וּבִנְיָמִין] וְכוּ'. וְאִם אֵינָן קַיָּמִין, יִירְשׁוּ אֶת רְאוּבֵן בְּנֵי שִׁמְעוֹן וְלֵוִי וְכוּ'. וְאִם אֵין לָהֶם בָּנִים וְלֹא בְּנֵי בָנִים, יִירְשׁוּ בְּנוֹתֵיהֶן אוֹ בְּנֵי בְנוֹתֵיהֶן אוֹ בְּנוֹת בְּנוֹתֵיהֶן. דִּבְכָל מָקוֹם הַזָּכָר וְיוֹרְשָׁיו קוֹדְמִין לַנְּקֵבָה <small>(טו)</small>. וְאִם מֵתוּ אֶחָיו שֶׁל רְאוּבֵן בְּלֹא זֶרַע אוֹ שֶׁלֹּא הָיָה לוֹ אָח מֵעוֹלָם, תִּירְשֶׁנּוּ אֲחוֹתוֹ דִּינָה בַּת יַעֲקֹב אוֹ בָּנֶיהָ אוֹ בְּנֵי בָנֶיהָ [אוֹ בְּנוֹתֶיהָ וּבְנוֹת בְּנוֹתֶיהָ] עַד סוֹף הָעוֹלָם. וְאִם אֵין לִרְאוּבֵן אָחוֹת וְלֹא זֶרַע אָחוֹת, תַּחֲזֹר יְרֻשָּׁתוֹ לַאֲבִי אָבִיו דְּהַיְנוּ לְיִצְחָק. וְאִם אֵין יִצְחָק קַיָּם, תַּחֲזֹר יְרֻשַּׁת רְאוּבֵן לְעֵשָׂו בֶּן יִצְחָק, שֶׁהוּא אֲחִי אָבִיו שֶׁל רְאוּבֵן. וְאִם אֵין עֵשָׂו קַיָּם, תַּחֲזֹר יְרֻשַּׁת רְאוּבֵן לֶאֱלִיפַז בֶּן עֵשָׂו אוֹ לְבָנָיו וְלִבְנֵי בָנָיו אוֹ לִבְנוֹתָיו וְלִבְנוֹת בְּנוֹתָיו עַד סוֹף כָּל הַדּוֹרוֹת. וְאִם אֵין אַחִים לְאָבִיו שֶׁל רְאוּבֵן וְלֹא מִבְּנֵי בְנֵיהֶן, תַּחֲזֹר יְרֻשַּׁת רְאוּבֵן לַאֲחוֹת אָבִיו אוֹ לְבָנֶיהָ וְלִבְנֵי בָנֶיהָ אוֹ לִבְנוֹתֶיהָ עַל הַסֵּדֶר שֶׁאָמַרְנוּ. וְאִם אֵין לְאָבִיו שֶׁל רְאוּבֵן לֹא אַחִים וְלֹא בְּנֵי אַחִים וְלֹא אָחוֹת וְלֹא בְּנֵי אָחוֹת, תַּחְזֹר יְרֻשַּׁת רְאוּבֵן לְאַבְרָהָם אֲבִי אֲבִי אָבִיו. וְכֵן לְעוֹלָם עַד אָדָם הָרִאשׁוֹן: <B>הָאָב קוֹדֵם.</B> לְעוֹלָם לַאֲחֵי הָאָב <small>(טז)</small> וְלִבְנֵיהֶם, [וַאֲחֵי הָאָב קוֹדְמִים לַאֲחוֹת הָאָב], וַאֲחֵי הָאָב וַאֲחוֹת הָאָב קוֹדְמִים [לַאֲבִי הָאָב. וַאֲבִי הָאָב קוֹדֵם לַאֲחֵי אֲבִי הָאָב. וַאֲחֵי אֲבִי הָאָב וְאַף אֲחוֹתוֹ קוֹדְמִין] לַאֲבִי אֲבִי הָאָב. וְכֵן לְעוֹלָם: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ג">פרק ח - משנה ג</h3><p dir="rtl">
<B>נָטְלוּ שְׁלֹשָׁה חֲלָקִים בַּנַּחֲלָה.</B> בְּנַחֲלַת אֶרֶץ יִשְׂרָאֵל. וְסָבַר הַאי תַּנָּא לְיוֹצְאֵי מִצְרַיִם נִתְחַלְּקָה הָאָרֶץ <small>(יח)</small>, דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בַּמִדְבָּר כו)</span> לִשְׁמוֹת מַטּוֹת אֲבוֹתָם יִנְחָלוּ. וּצְלָפְחָד וְחֵפֶר אָבִיו שְׁנֵיהֶם נָטְלוּ חֵלֶק בָּאָרֶץ, שֶׁמִּיּוֹצְאֵי מִצְרַיִם הָיוּ שְׁנֵיהֶם. וְנָטְלוּ בְּנוֹת צְלָפְחָד חֵלֶק אֲבִיהֶם שֶׁהָיָה מַגִּיעַ לוֹ בָּאָרֶץ, וְחֵלֶק הַמַּגִּיעַ לוֹ מִירֻשַּׁת חֵפֶר אָבִיו, וְחֵלֶק בְּכוֹרָתוֹ שֶׁהָיָה בְּכוֹר וְנוֹטֵל פִּי שְׁנַיִם. וְאַף עַל פִּי שֶׁעֲדַיִן לֹא יָרְשׁוּ אֶת הָאָרֶץ וְאֵין הַבְּכוֹר נוֹטֵל פִּי שְׁנַיִם בָּרָאוּי לָבֹא לְאַחַר מִיתָה, אֶרֶץ יִשְׂרָאֵל מֻחְזֶקֶת הָיְתָה <small>(יט)</small>: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ד">פרק ח - משנה ד</h3><p dir="rtl">
<B>אֶחָד הַבֵּן וְאֶחָד הַבַּת בַּנַּחֲלָה.</B> הָכִי קָאָמַר, אֶחָד הַבֵּן וְאֶחָד הַבַּת שָׁוִין בִּירֻשַּׁת נִכְסֵי הָאֵם כְּבִירֻשַּׁת נִכְסֵי הָאָב, וְאֵין הֶפְרֵשׁ בֵּין יְרֻשַּׁת נִכְסֵי הָאֵם לִירֻשַּׁת נִכְסֵי הָאָב, אֶלָּא שֶׁהַבְּכוֹר נוֹטֵל פִּי שְׁנַיִם בְּנִכְסֵי הָאָב וְאֵינוֹ נוֹטֵל פִּי שְׁנַיִם בְּנִכְסֵי הָאֵם: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ה">פרק ח - משנה ה</h3><p dir="rtl">
<B>לֹא אָמַר כְּלוּם.</B> וְאֵין יָכוֹל לְסַלְּקוֹ מִן הַיְרֻשָּׁה אֶלָּא עַל יְדֵי שֶׁיִּתֵּן בְּמַתָּנָה נְכָסָיו לִשְׁאָר בָּנָיו: <B>עַל פִּיו.</B> מִשּׁוּם דִּמְצַוֶּה מֵחֲמַת מִיתָה, וּשְׁכִיב מְרַע דְּבָרָיו כִּכְתוּבִים וְכִמְסוּרִים וְאֵינוֹ צָרִיךְ קִנְיָן. מִשּׁוּם הָכִי תָּנֵי עַל פִּיו: <B>וְהִשְׁוָה לָהֶן אֶת הַבְּכוֹר.</B> בִּלְשׁוֹן מַתָּנָה: <B>דְּבָרָיו קַיָּמִין.</B> וְאֵין כָּאן מַתְנֶה עַל מַה שֶּׁכָּתוּב בַּתּוֹרָה <small>(כד)</small>, שֶׁיֵּשׁ כֹּחַ בָּאָדָם לִתֵּן מָמוֹנוֹ בְּמַתָּנָה לְכָל מִי שֶׁיִּרְצֶה: <B>וְאִם אָמַר מִשּׁוּם יְרֻשָּׁה.</B> וְאִם רִבָּה לְאֶחָד וּמִעֵט לְאֶחָד בְּתוֹרַת יְרֻשָּׁה, שֶׁאָמַר פְּלוֹנִי בְּנִי יִירַשׁ שָׂדֶה בֵּית כּוֹר, וּפְלוֹנִי [בְּנִי] יִירַשׁ שָׂדֶה בֵּית לֶתֶךְ, וְעַל בְּנוֹ בְּכוֹר אָמַר שֶׁיִּירַשׁ כְּשֶׁל חֲבֵרוֹ, לֹא אָמַר כְּלוּם, מִפְּנֵי שֶׁמַּתְנֶה עַל מַה שֶּׁכָּתוּב בַּתּוֹרָה: <B>כָּתַב בֵּין בַּתְּחִלָּה וְכוּ'.</B> תִּנָּתֵן שָׂדֶה פְּלוֹנִית לִפְלוֹנִי וְיִירָשֶׁנָּה, זֶהוּ בַּתְּחִלָּה. יִירָשֶׁנָּה וְתִנָּתֵן לוֹ, זוֹ הִיא בַּסּוֹף. יִירַשׁ שָׂדֶה פְּלוֹנִית וְתִנָּתֵן לוֹ וְיִירָשֶׁנָּה, זוֹ הִיא מַתָּנָה בָּאֶמְצַע: <B>אִם אָמַר עַל מִי שֶׁרָאוּי לְיָרְשׁוֹ.</B> כְּגוֹן עַל בֵּן בֵּין הַבָּנִים, וְעַל בַּת בֵּין הַבָּנוֹת, פְּלוֹנִי יִירָשֵׁנִי: <B>דְּבָרָיו קַיָּמִין.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(דְּבָרִים כא)</span> וְהָיָה בְּיוֹם הַנְחִילוֹ אֶת בָּנָיו <small>(כו)</small>, הַתּוֹרָה נָתְנָה רְשׁוּת לָאָב לְהַנְחִיל לַבָּנִים לְמִי שֶׁיִּרְצֶה. וּמוֹדֶה רַבִּי יוֹחָנָן דְּעַל אָח בִּמְקוֹם בַּת וְעַל בַּת בִּמְקוֹם בֵּן, לֹא אָמַר כְּלוּם, שֶׁאֵין הַבַּת רְאוּיָה לִירַשׁ בִּמְקוֹם בֵּן, וְלֹא הָאָח בִּמְקוֹם בַּת. וְכֵן מוֹדֶה רַבִּי יוֹחָנָן, שֶׁאִם הִשְׁוָה אֶת הַבְּכוֹר לַבָּנִים לֹא אָמַר כְּלוּם, דִּכְתִיב (שָׁם) לֹא יוּכַל לְבַכֵּר וְכוּ'. וַהֲלָכָה כְּרַבִּי יוֹחָנָן בֶּן בְּרוֹקָה: <B>אֵין רוּחַ חֲכָמִים נוֹחָה הֵימֶנּוּ.</B> אֵין לַחֲכָמִים נַחַת רוּחַ בְּמַעֲשָׂיו, וַאֲפִלּוּ אֵין בָּנָיו נוֹהֲגִים כַּשּׁוּרָה, דִּלְמָא נָפֵיק מִנַּיְהוּ זַרְעָא מַעַלְיָא. וְאֵין הֲלָכָה כְּרַבִּי שִׁמְעוֹן בֶּן גַּמְלִיאֵל: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ו">פרק ח - משנה ו</h3><p dir="rtl">
<B>זֶה בְּנִי נֶאֱמָן.</B> לְיוֹרְשׁוֹ וְלִפְטֹר אֶת אִשְׁתּוֹ מִן הַיִּבּוּם: <B>זֶה אָחִי אֵינוֹ נֶאֱמָן.</B> לְהוֹרִישׁוֹ עִם אֶחָיו <small>(כח)</small>, שֶׁהֲרֵי אֵינָן מַכִּירִים אוֹתוֹ: <B>וְנוֹטֵל עִמּוֹ בְּחֶלְקוֹ.</B> כְּגוֹן אִם הֵם שְׁנֵי אַחִים לְבַד הַסָּפֵק, וְיֵשׁ לָהֶם לְחַלֵּק שָׁלֹשׁ שָׂדוֹת, זֶה נוֹטֵל שָׂדֶה וּמֶחֱצָה וְזֶה נוֹטֵל שָׂדֶה וּמֶחֱצָה, וְזֶה שֶׁמֵּעִיד עַל הַסָּפֵק שֶׁהוּא אָחִיו, נוֹתֵן לוֹ חֲצִי הַשָּׂדֶה, וְהָאַחֵר אֵינוֹ נוֹתֵן לוֹ כְּלוּם, דְּאָמַר לֵיהּ הָבֵא רְאָיָה וּשְׁקוֹל: <B>מֵת.</B> הַסָּפֵק: <B>יַחְזְרוּ.</B> אוֹתָן הַנְּכָסִים שֶׁנָּתַן לוֹ אָחִיו: <B>לִמְקוֹמָן.</B> כְּלוֹמַר לְמִי שֶׁנְּתָנָם לוֹ. אֲבָל שְׁאָר אַחִים אֵין יוֹרְשִׁים עִמּוֹ: <B>נָפְלוּ לוֹ.</B> לַסָּפֵק: <B>נְכָסִים מִמָּקוֹם אַחֵר.</B> בְּחַיָּיו <small>(כט)</small>. אוֹ קָנָה נְכָסִים וְעַכְשָׁיו מֵת: <B>יִירְשׁוּ אֶחָיו.</B> שֶׁל זֶה שֶׁהָיָה מֵעִיד שֶׁהוּא אָחִיו: <B>עִמּוֹ.</B> דְּהָא קָא מוֹדִי לְהוּ שֶׁאֲחִיהֶם הוּא. וְהָנֵי מִלֵּי בִּדְלָא כָּפְרוּ שְׁאָר הָאַחִין לוֹמַר וַדַּאי שֶׁאֵינוֹ אֲחִיהֶן, אֶלָּא טוֹעֲנִים שֶׁאֵינָן מַכִּירִים אוֹתוֹ. אֲבָל אִם כָּפְרוּ בּוֹ שֶׁאֵינוֹ אֲחִיהֶם, לֹא יִירָשֶׁנּוּ אֶלָּא זֶה שֶׁהֵעִיד לוֹ בִּלְבַד: <B>דְּיָתֵיקֵי.</B> צַוָּאַת שְׁכִיב מְרַע. וּלְשׁוֹן דְּיָתֵיקֵי דָּא תְּהֵא לְמֵיקַם וּלְמֵהֱוֵי: <B>קְשׁוּרָה עַל יְרֵכוֹ.</B> דְּלֵיכָּא לְמֵימַר אַחֵר כְּתָבָהּ וּנְתָנָהּ שָׁם, אֲפִלּוּ הָכִי הֲרֵי זוֹ אֵינָהּ כְּלוּם, שֶׁהֲרֵי לֹא גָּמַר לְהַקְנוֹת אֶלָּא בְּקַבָּלַת הַשְּׁטָר, וְאֵין שְׁטָר לְאַחַר מִיתָה: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ז">פרק ח - משנה ז</h3><p dir="rtl">
<B>צָרִיךְ שֶׁיִּכְתֹּב מֵהַיּוֹם וּלְאַחַר מִיתָה.</B> דְּמַשְׁמַע גּוּף הַקַּרְקַע יְהֵא קָנוּי לְךָ מֵהַיּוֹם, וְלֹא תֹאכַל הַפֵּרוֹת עַד לְאַחַר מִיתָה <small>(לג)</small>. וְאִם לֹא כָּתַב מֵהַיּוֹם, לֹא נָתַן לוֹ כְּלוּם, דְּאֵין מַתָּנָה לְאַחַר מִיתָה: <B>אֵינוֹ צָרִיךְ.</B> לִכְתֹּב מֵהַיּוֹם. דְּכֵיוָן שֶׁכָּתַב בַּשְּׁטָר בְּכָךְ וְכָךְ בְּשַׁבָּת אָמַר לָנוּ פְּלוֹנִי הֲווּ עָלַי עֵדִים, זְמַנּוֹ שֶׁל שְׁטָר מוֹכִיחַ עָלָיו שֶׁמֵּאוֹתוֹ הַיּוֹם הִתְחִילָה הַמַּתָּנָה, דְּאִי לָא תֵימָא הָכִי, זְמַן שֶׁנִּכְתַּב בַּשְּׁטָר לָמָּה נִכְתַּב. וַהֲלָכָה כְּרַבִּי יוֹסֵי: <B>לְאַחַר מוֹתוֹ.</B> מֵהַיּוֹם וּלְאַחַר מִיתָה <small>(לד)</small>: <B>הָאָב אֵינוֹ יָכוֹל לִמְכֹּר.</B> בְּלֹא הַבֵּן. שֶׁהַגּוּף קָנוּי לַבֵּן: <B>וְהַבֵּן אֵינוֹ יָכוֹל לִמְכֹּר.</B> בְּלֹא הָאָב. שֶׁהַפֵּרוֹת קְנוּיִין לָאָב: <B>מָכַר הָאָב.</B> סְתָמָא, מְכוּרִים הַפֵּרוֹת לַלּוֹקֵחַ עַד שֶׁיָּמוּת הָאָב <small>(לה)</small>: <B>מָכַר הַבֵּן.</B> בְּחַיֵּי הָאָב, אֵין לַלּוֹקֵחַ פֵּרוֹת עַד שֶׁיָּמוּת הָאָב: <B>הָאָב.</B> שֶׁכָּתַב נְכָסָיו לִבְנוֹ מֵהַיּוֹם וּלְאַחַר מִיתָה: <B>תּוֹלֵשׁ וּמַאֲכִיל.</B> הַפֵּרוֹת לְמִי שֶׁיִּרְצֶה בְּחַיָּיו. אֲבָל מַה שֶּׁהִנִּיחַ בִּמְחֻבָּר בִּשְׁעַת מִיתָה אַף עַל פִּי שֶׁעוֹמֵד לִתָּלֵשׁ הֲרֵי הֵן שֶׁל בְּנוֹ מְקַבֵּל הַמַּתָּנָה. אֲבָל הַכּוֹתֵב נְכָסָיו לְאַחֵר, אֲפִלּוּ מַה שֶּׁהִנִּיחַ בִּמְחֻבָּר לַקַּרְקַע בִּשְׁעַת מִיתָתוֹ הֲרֵי הוּא שֶׁל יוֹרְשִׁים, שֶׁדַּעְתּוֹ שֶׁל אָדָם קְרוֹבָה אֵצֶל בְּנוֹ יוֹתֵר מֵאַחֵר: <B>מִתְפַּרְנְסִין.</B> לְבוּשׁ וּכְסוּת. לְפִי שֶׁפַּרְנָסַת הַגְּדוֹלִים מְרֻבָּה מִפַּרְנָסַת הַקְּטַנִּים: <B>נִזּוֹנִים.</B> אֲכִילָה וּשְׁתִיָּה. לְפִי שֶׁמְּזוֹנוֹת הַקְּטַנִּים מְרֻבִּים מִשֶּׁל גְּדוֹלִים, שֶׁאוֹכְלִים פְּעָמִים רַבּוֹת וּמְפַזְּרִים, לְפִיכָךְ הַקְּטַנִּים מְעַכְּבִים עַל הַגְּדוֹלִים מִלְּהִתְפַּרְנֵס מִתְּפוּסַת הַבַּיִת, וְהַגְּדוֹלִים מְעַכְּבִין עַל הַקְּטַנִּים מִלִּזּוֹן, אֶלָּא יִתְפַּרְנֵס וְיִזּוֹן כָּל אֶחָד מֵחֶלְקוֹ: <B>נָשְׂאוּ גְּדוֹלִים.</B> וְעָשׂוּ צָרְכֵי חֻפָּה מִתְּפוּסַת הַבַּיִת לְאַחַר מִיתַת אֲבִיהֶם: <B>יִשְּׂאוּ גַּם הַקְּטַנִּים.</B> מִתְּפוּסַת הַבַּיִת: <B>וְאִם אָמְרוּ הַקְּטַנִּים.</B> לְאַחַר מִיתַת אֲבִיהֶם, הֲרֵי אָנוּ נוֹשְׂאִים כְּדֶרֶךְ שֶׁנְּשָׂאתֶם אַתֶּם בְּחַיֵּי אָבִינוּ: <B>אֵין שׁוֹמְעִין לָהֶם.</B> אֶלָּא מַה שֶּׁנָּתַן לָהֶם אֲבִיהֶם בְּחַיָּיו, נָתַן: <p dir="rtl">
<h3 dir="rtl" id="MNE_BABA_BATRA_L2, פרק ח, פרק ח משנה ח">פרק ח - משנה ח</h3><p dir="rtl">
<B>הִנִּיחַ בָּנוֹת.</B> וְלֹא בָּנִים: <B>שֶׁהַבָּנוֹת נִזּוֹנוֹת מִן הַבָּנִים.</B> בִּתְנָאֵי כְּתֻבָּה. וְאֵין בָּנוֹת קְטַנּוֹת נִזּוֹנוֹת מִן הַגְּדוֹלוֹת. דְּבִמְקוֹם שֶׁאֵין בָּנִים יוֹרְשִׁים אֵין הַבָּנוֹת אוֹכְלוֹת בִּתְנַאי כְּתֻבָּה, אֶלָּא חוֹלְקוֹת בְּשָׁוֶה וְכָל אַחַת נִזּוֹנֵת מִשֶּׁלָּהּ: <p dir="rtl">
<h2 dir="rtl" id="MNE_BABA_BATRA_L2, פרק ט">פרק ט</h2><p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה א">פרק ט - משנה א</h3><p dir="rtl">
<B>מִי שֶׁמֵּת.</B> שֶׁהַנְּכָסִים מְרֻבִּים. כְּדֵי שֶׁיִּזּוֹנוּ הַבָּנִים וְהַבָּנוֹת עַד שֶׁיִּבְגְּרוּ הַבָּנוֹת: <B>שֶׁהַנְּכָסִים מֻעָטִין.</B> שֶׁאֵין בָּהֶם כְּשִׁעוּר זֶה: <B>בִּשְׁבִיל שֶׁאֲנִי זָכָר הִפְסַדְתִּי.</B> בִּתְמִיהָה. אֶלָּא לֹא אַפְסִיד, וְנִזּוֹן כֻּלָּנוּ יַחַד. וְאֵין הֲלָכָה כְּאַדְמוֹן. וְעָשׂוּ אַלְמָנָה אֵצֶל הַבַּת בִּנְכָסִים מֻעָטִים, כְּבַת אֵצֶל הָאַחִין, מַה בַּת אֵצֶל הָאַחִין הַבַּת נִזּוֹנֵת וְהַבָּנִים יִשְׁאֲלוּ עַל הַפְּתָחִים, אַף אַלְמָנָה אֵצֶל הַבַּת הָאַלְמָנָה נִזּוֹנֵת וְהַבַּת תִּשְׁאַל עַל הַפְּתָחִים: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ב">פרק ט - משנה ב</h3><p dir="rtl">
<B>וְטֻמְטוּם.</B> סָפֵק זָכָר סָפֵק נְקֵבָה: <B>הַזְּכָרִים דּוֹחִין אוֹתוֹ אֵצֶל הַנְּקֵבוֹת.</B> דְּאָמְרֵי לֵיהּ אַיְתֵי רְאָיָה דְּזָכָר אַתְּ וּשְׁקוֹל: <B>הַנְּקֵבוֹת דּוֹחוֹת אוֹתוֹ אֵצֶל הַזְּכָרִים.</B> דְּאָמְרֵי לֵיהּ אַיְתֵי רְאָיָה דִּנְקֵבָה אַתְּ וְתִזּוֹן עִמָּנוּ: <B>יָלְדָה זָכָר נוֹטֵל מָנֶה.</B> וְאַף עַל גַּב דְּקַיְמָא לָן הַמְזַכֶּה לָעֻבָּר לֹא קָנָה, הָכָא בִּשְׁכִיב מְרַע שֶׁזָּכָה לִבְנוֹ קָנָה, שֶׁדַּעְתּוֹ שֶׁל אָדָם קְרוֹבָה אֵצֶל בְּנוֹ <small>(ב)</small>: <B>יָלְדָה זָכָר וּנְקֵבָה.</B> תְּאוֹמִים יַחַד <small>(ד)</small>: <B>יָלְדָה טֻמְטוּם אֵינוֹ נוֹטֵל.</B> הַאי מַתְנִיתִין אִדַּחְיָא לַהּ, וְהִלְכָתָא שֶׁטֻּמְטוּם נוֹטֵל כַּפָּחוּת שֶׁבִּשְׁנֵיהֶם <small>(ה)</small>: <B>יוֹרֵשׁ אֶת הַכֹּל.</B> דְּלָא תֵימָא בִּרְיָה בִּפְנֵי עַצְמָהּ הוּא וְלָאו בַּר יְרֻשָּׁה הוּא, קָמַשְׁמַע לָן: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ג">פרק ט - משנה ג</h3><p dir="rtl">
<B>הִשְׁבִּיחוּ גְּדוֹלִים אֶת הַנְּכָסִים.</B> בְּעוֹדָן בִּתְפוּסַת הַבַּיִת: <B>הִשְׁבִּיחוּ לָאֶמְצַע.</B> וְהָנֵי מִלֵּי כְּשֶׁשָּׁבְחוּ הַנְּכָסִים מֵחֲמַת נְכָסִים עַצְמָן, שֶׁלֹּא הוֹצִיאוּ מִשֶּׁלָּהֶן כְּלוּם אֶלָּא מִנִּכְסֵי אֲבִיהֶן שָׂכְרוּ פּוֹעֲלִים וְהִשְׁבִּיחוּ הַנְּכָסִים מֵחֲמַת עַצְמָן. אֲבָל אִם חָפְרוּ וְנָטְעוּ וְהוֹצִיאוּ מִשֶּׁלָּהֶן, מַה שֶּׁהִשְׁבִּיחוּ הִשְׁבִּיחוּ לְעַצְמָן: <B>וְכֵן הָאִשָּׁה שֶׁהִשְׁבִּיחָה.</B> בַּגְּמָרָא מוֹקְמִינַן לַהּ בְּאִשָּׁה יוֹרֶשֶׁת. כְּגוֹן שֶׁנָּשָׂא רְאוּבֵן אֶת בַּת שִׁמְעוֹן אָחִיו, וּמֵת בְּלֹא בָנִים, וּבְנוֹת שִׁמְעוֹן אָחִיו יוֹרְשׁוֹת אוֹתוֹ, נִמְצֵאת אִשְׁתּוֹ שֶׁהִיא בַּת שִׁמְעוֹן אָחִיו יוֹרֶשֶׁת אוֹתוֹ עִם שְׁאָר אַחְיוֹתֶיהָ, וְסָלְקָא דַּעְתָּךְ אֲמֵינָא דִּבְהַהִיא הֲנָאָה דְּנָפֵיק עֲלַהּ קָלָא שֶׁשּׁוֹלֶטֶת וּמַשְׁבַּחַת אֲפִלּוּ כִּי אָמְרָה רְאוּ מַה הִנִּיחַ לִי בַּעְלִי וְכוּ' אֲפִלּוּ הָכִי מָחֲלָה וְרוֹצָה שֶׁיִּהְיֶה הַשֶּׁבַח לָאֶמְצַע, קָמַשְׁמַע לָן דְּהִשְׁבִּיחָה לְעַצְמָהּ <small>(ח)</small>: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ד">פרק ט - משנה ד</h3><p dir="rtl">
<B>שֶׁנָּפַל אֶחָד מֵהֶן לָאֻמָּנוּת.</B> לַעֲבוֹדַת הַמֶּלֶךְ. שֶׁכֵּן מִנְהַג הַמֶּלֶךְ לְהַעֲמִיד מִכָּל בָּתֵּי הָעִיר אָדָם אֶחָד לְמוֹכֵס חֹדֶשׁ אֶחָד אוֹ שְׁנֵי חֳדָשִׁים: <B>נָפַל לָאֶמְצַע.</B> כָּל הָרֶוַח. מִפְּנֵי שֶׁמֵּחֲמַת אֲבִיהֶם בָּאָת לוֹ. אֲבָל אִם מֵחֲמַת עַצְמוֹ, מִפְּנֵי חֲרִיפוּתוֹ וַחֲשִׁיבוּתוֹ וְחָכְמָתוֹ נִלְקַח לַעֲבוֹדַת הַמֶּלֶךְ <small>(יא)</small>, מַה שֶּׁהִרְוִיחַ הִרְוִיחַ לְעַצְמוֹ: <B>חָלָה וְנִתְרַפָּא.</B> אִם חָלָה בְּאֹנֶס, כְּלוֹמַר שֶׁלֹּא פָּשַׁע הוּא בְּעַצְמוֹ, מִתְרַפֵּא מִן הָאֶמְצַע. אֲבָל אִם חָלָה מִצִּנִּים פַּחִים וְכַיּוֹצֵא בָהֶם <small>(יב)</small>, דִּכְתִיב בְּהוּ <span class="booklinks" onclick="sendBookLink(this)" onmouseover="setBookLinkTitle(this)">(משלי כב)</span> שׁוֹמֵר נַפְשׁוֹ יִרְחַק מֵהֶם, בְּהָא אָמְרִינַן בְּמַתְנִיתִין דְּאֵינוֹ מִתְרַפֵּא אֶלָּא מִשֶּׁל עַצְמוֹ: <B>שׁוּשְׁבִינוּת.</B> דֶּרֶךְ שׁוּשְׁבִינוּת נוֹטֵל <small>(יד)</small> סְעוּדָה וְדוֹרוֹן לַחֻפָּה וְאוֹכֵל עִמּוֹ, וְזֶה חוֹזֵר וְעוֹשֶׂה כֵן לָזֶה גַּם כֵּן כְּשֶׁיִּשָּׂא אִשָּׁה. וְאִם שָׁלַח הָאָב שׁוּשְׁבִינוּת בִּסְתָם עַל יַד אֶחָד מִבָּנָיו וְחָזְרָה הַשּׁוּשְׁבִינוּת אַחַר כָּךְ לְאַחַר שֶׁמֵּת הָאָב, חָזְרָה לָאֶמְצַע <small>(טו)</small>, מִפְּנֵי שֶׁהִיא כְּמִלְוָה, שֶׁהֲרֵי נִגְבֵּית בְּבֵית דִּין, שֶׁיָּכוֹל הַמּוֹלִיךְ שׁוּשְׁבִינוּת לַחֲבֵרוֹ לַחֲזֹר וְלִתְבֹּעַ מִמֶּנּוּ בְּבֵית דִּין שֶׁיִּתֵּן לוֹ שׁוּשְׁבִינוּת כְּדֶרֶךְ שֶׁנָּתַן לוֹ. וְהוּא שֶׁיִּהְיוּ נִשּׂוּאֵי הַשֵּׁנִי כְּנִשּׂוּאֵי הָרִאשׁוֹן, אִם בְּתוּלָה בְּתוּלָה, וְאִם אַלְמָנָה אַלְמָנָה, וְאִם פַרְהֶסְיָא פַרְהֶסְיָא, וְאִם בְּצִנְעָא בְּצִנְעָא. שֶׁיָּכוֹל הַשֵּׁנִי לוֹמַר לָרִאשׁוֹן, אֵינִי עוֹשֶׂה עִמְּךָ אֶלָּא כְּדֶרֶךְ שֶׁעָשִׂיתָ עִמִּי: <B>אֲבָל הַשּׁוֹלֵחַ לַחֲבֵרוֹ כַּדֵּי יַיִן וְכַדֵּי שֶׁמֶן.</B> בְּלֹא חֻפָּה. אוֹ אִי נַמִּי בְּחֻפָּה וְאֵינוֹ הוֹלֵךְ לֶאֱכֹל עִמּוֹ, אֵין זוֹ שׁוּשְׁבִינוּת אֶלָּא מַתָּנָה, וְאֵינָהּ נִגְבֵּית בְּבֵית דִּין: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ה">פרק ט - משנה ה</h3><p dir="rtl">
<B>הַשּׁוֹלֵחַ סִבְלוֹנוֹת.</B> מִנְהַג חֲתָנִים לְמָחֳרַת הַקִּדּוּשִׁין שׁוֹלְחִין לְבֵית הָאֲרוּסָה תַּכְשִׁיטִים וּמִינֵי מִגְדָּנוֹת וְכַדֵּי יַיִן וְכַדֵּי שֶׁמֶן, וּפְעָמִים הוֹלֵךְ הֶחָתָן וְאוֹכֵל שָׁם: <B>אֵינָן נִגְבִּין.</B> אִם מֵת הוּא אוֹ מֵתָה הִיא אוֹ שֶׁבָּא לְגָרְשָׁהּ. דְּמֵחֲמַת חִבַּת שִׂמְחַת אֲכִילָה מָחַל. וְדַוְקָא שֶׁאָכַל בְּדִינָר, אֲבָל אָכַל פָּחוֹת מִדִּינָר לֹא מָחַל וְגוֹבֶה הַסִּבְלוֹנוֹת: <B>שָׁלַח סִבְלוֹנוֹת מְרֻבִּים.</B> וַאֲפִלּוּ מֻעָטִים, אִם פֵּרֵשׁ עַל מְנָת שֶׁיָּבֹאוּ עִמָּהּ לְבֵית בַּעְלָהּ הֲרֵי אֵלּוּ נִגְבִּין. וְאוֹרְחָא דְּמִלְּתָא נָקַט, שֶׁדֶּרֶךְ הַסִּבְלוֹנוֹת שֶׁשּׁוֹלְחִין כְּדֵי שֶׁיָּבֹאוּ לְבֵית בַּעְלָהּ לִהְיוֹת מְרֻבִּין, וְאוֹתָן שֶׁשּׁוֹלְחִין כְּדֵי שֶׁתִּתְקַשֵּׁט בָּהֶן בְּבֵית אָבִיהָ דַּרְכָּן לִהְיוֹת מֻעָטִין: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ו">פרק ט - משנה ו</h3><p dir="rtl">
<B>וְשִׁיֵּר קַרְקַע כָּל שֶׁהוּא.</B> וְהוּא הַדִּין אִם שִׁיֵּר לְעַצְמוֹ מִטַּלְטְלִין, מַתְּנָתוֹ מַתָּנָה, וְאִם עָמַד אֵינוֹ חוֹזֵר. וְהוּא שֶׁקָּנוּ מִיָּדוֹ עַל אוֹתוֹ מַתָּנָה, דְּמַתְּנַת שְׁכִיב מְרַע בְּמִקְצָת בָּעֵי קִנְיָן בֵּין עָמַד בֵּין לֹא עָמַד. וְאִם לֹא קָנוּ מִיָּדוֹ לֹא קָנָה מְקַבֵּל הַמַּתָּנָה אֲפִלּוּ מֵת הַשְּׁכִיב מְרַע. וְדַוְקָא כְּשֶׁבָּא לְהַקְנוֹת הַמַּתָּנָה מֵחַיִּים <small>(יח)</small>. אֲבָל אִם אָמַר יִתְּנוּ לִפְלוֹנִי כָּךְ וְכָךְ אַחַר מוֹתוֹ אֵינוֹ צָרִיךְ קִנְיָן, וַאֲפִלּוּ שִׁיֵּר לְעַצְמוֹ. וּשְׁכִיב מְרַע שֶׁבָּא לִתֵּן מַתָּנָה מֵחַיִּים, אִם לֹא שִׁיֵּר לְעַצְמוֹ כְּלוּם וְעָמַד, חוֹזֵר וַאֲפִלּוּ קָנוּ מִיָּדוֹ. וּמְצַוֶּה מֵחֲמַת מִיתָה דִּשְׁמַעְנָא לֵיהּ דְּקָאָמַר וַי לֵיהּ דְּמָיֵת, לְעוֹלָם חוֹזֵר, בֵּין שִׁיֵּר בֵּין לֹא שִׁיֵּר, וַאֲפִלּוּ קָנוּ מִיָּדוֹ. וְאִם מֵת, קָנָה <small>(כ)</small> מְקַבֵּל הַמַּתָּנָה וַאֲפִלּוּ בְּלֹא קִנְיָן: <B>לֹא כָתַב בָּהּ שְׁכִיב מְרַע.</B> כַּד קָצִיר וְרָמֵי בְּעַרְסֵיהּ. וְאַף לֹא לְשׁוֹן מַתְּנַת בָּרִיא, כַּד הָלַךְ עַל רַגְלוֹהִי בְּשׁוּקָא. וְלֹא שִׁיֵּר כְּלוּם: <B>הוּא אוֹמֵר שְׁכִיב מְרַע הָיִיתִי.</B> וְחוֹזְרַנִי בִּי. וְהַלָּה אוֹמֵר בָּרִיא הָיִיתָ וְלֹא תַחֲזֹר: <B>צָרִיךְ לְהָבִיא רְאָיָה שֶׁהָיָה שְׁכִיב מְרַע.</B> דְּבָתַר הַשְׁתָּא אַזְלִינַן, דְּהָאִידְנָא בָּרִיא הוּא, וְעָלָיו לְהָבִיא רְאָיָה שֶׁהָיָה שְׁכִיב מְרַע בִּשְׁעַת הַמַּתָּנָה: <B>וַחֲכָמִים אוֹמְרִים.</B> לֹא אַזְלִינַן בָּתַר הַשְׁתָּא אֶלָּא אָמְרִינַן הַמּוֹצִיא מֵחֲבֵרוֹ עָלָיו הָרְאָיָה, וּמְקַבֵּל הַמַּתָּנָה שֶׁבָּא לְהוֹצִיא מִיַּד הַנּוֹתֵן שֶׁהוּא מֻחְזָק, עָלָיו לְהָבִיא רְאָיָה וְעֵדִים שֶׁבָּרִיא הָיָה בְּאוֹתָהּ שָׁעָה. וַהֲלָכָה כַּחֲכָמִים: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ז">פרק ט - משנה ז</h3><p dir="rtl">
<B>רַבִּי אֱלִיעֶזֶר אוֹמֵר אֶחָד בָּרִיא וְאֶחָד מְסֻכָּן.</B> רַבִּי אֱלִיעֶזֶר לֵית לֵיהּ דִּבְרֵי שְׁכִיב מְרַע כִּכְתוּבִין וְכִמְסוּרִין דָּמוּ, וַאֲפִלּוּ מְצַוֶּה מֵחֲמַת מִיתָה <small>(כב)</small> סְבִירָא לֵיהּ דְּאֵין מַתְּנָתוֹ מַתָּנָה אֶלָּא בְּקִנְיָן, כְּמַתְּנַת בָּרִיא. וְאֵין הֲלָכָה כְּרַבִּי אֱלִיעֶזֶר: <B>כְּבִינָתִי.</B> תַּרְגּוּם רְדִידִים כְּבִנְתָּא: <B>תְּקַבְּרֵם אִמָּם.</B> כְּלוֹמַר אֵין מְבִיאִין רְאָיָה מֵהֶם, שֶׁרְשָׁעִים הָיוּ <small>(כד)</small>, וּקְנָסָא קָנְסוּ רַבָּנָן לַבָּנִים לְקַיֵּם לַבַּת מַתְּנַת אִמָּן, אַף עַל פִּי שֶׁלֹּא הָיָה מִן הַדִּין: <B>אֲבָל לֹא בְחֹל.</B> אִם חִלֵּק הַשְּׁכִיב מְרַע נְכָסָיו בְּחֹל: <B>קַל וָחֹמֶר בְּחֹל.</B> וְכֵן הֲלָכָה דְּבֵין בְּחֹל בֵּין בְּשַׁבָּת דִּבְרֵי שְׁכִיב מְרַע כִּכְתִיבֵי וְכִמְסִירֵי דָּמוּ <small>(כז)</small>, וְאֵין צָרִיךְ קִנְיָן. וְאִם שָׁאַל שֶׁיִּקְנוּ מִיָּדוֹ, קוֹנִים מִמֶּנּוּ בֵּין בְּחֹל בֵּין בְּשַׁבָּת <small>(כח)</small>, כְּדֵי שֶׁלֹּא תִּטָּרֵף דַּעְתּוֹ עָלָיו: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ח">פרק ט - משנה ח</h3><p dir="rtl">
<B>יוֹרְשֵׁי הָאָב אוֹמְרִים הַבֵּן מֵת רִאשׁוֹן.</B> וְאֵין בַּעַל חוֹב יָכוֹל לְהִפָּרַע מִנְּכָסִים אֵלּוּ, שֶׁהֲרֵי לֹא זָכָה בָּהֶן הַבֵּן מֵעוֹלָם: <B>וּבַעֲלֵי הַחוֹב אוֹמְרִים הָאָב מֵת רִאשׁוֹן.</B> וְנָפְלוּ הַנְּכָסִים שָׁעָה אַחַת לִפְנֵי הַבֵּן, וְהֵם מְשֻׁעְבָּדִים לִכְתֻבַּת אִשָּׁה וּבַעֲלֵי חוֹב: <B>בֵּית שַׁמַּאי אוֹמְרִים יַחֲלֹקוּ.</B> דְּקָסָבְרֵי בֵּית שַׁמַּאי שְׁטָר הָעוֹמֵד לִגָּבוֹת כְּגָבוּי דָּמֵי, וְיוֹרְשֵׁי הָאָב וּבַעֲלֵי חוֹב תַּרְוַיְהוּ מֻחְזָקִים הֲווּ, לְפִיכָךְ יַחֲלֹקוּ: <B>וּבֵית הִלֵּל אוֹמְרִים.</B> הַנְּכָסִים בְּחֶזְקַת יוֹרְשִׁים וּכְמֻחְזָקִים דָּמוּ <small>(לג)</small> וּבַעַל חוֹב בָּא לְהוֹצִיא מִיָּדָם וְעָלָיו לְהָבִיא רְאָיָה שֶׁהָאָב מֵת תְּחִלָּה: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה ט">פרק ט - משנה ט</h3><p dir="rtl">
<B>הָאִשָּׁה מֵתָה תְּחִלָּה.</B> וְאֵין לְיוֹרְשֵׁי הָאִשָּׁה כְּלוּם, שֶׁהֲרֵי הַבַּעַל מֵת אַחֲרוֹן וְיָרַשׁ אֶת אִשְׁתּוֹ: <B>נְכָסִים בְּחֶזְקָתָן.</B> נִכְסֵי צֹאן בַּרְזֶל בְּחֶזְקָתָן. וְלֹא פֵּרְשׁוּ בֵּית הִלֵּל אִי בְּחֶזְקַת יוֹרְשֵׁי הָאִשָּׁה שֶׁהָיוּ שֶׁלָּהּ <small>(לו)</small>, אִי בְּחֶזְקַת יוֹרְשֵׁי הַבַּעַל שֶׁאַחֲרָיוּתָן עָלָיו, הִלְכָּךְ נִכְסֵי צֹאן בַּרְזֶל יַחֲלֹקוּ: <B>וּכְתֻבַּת אִשָּׁה.</B> שֶׁהֵם מָנֶה מָאתַיִם וְתוֹסֶפֶת, נִשְׁאָרִים בְּחֶזְקַת יוֹרְשֵׁי הַבַּעַל <small>(לז)</small>: <B>וּנְכָסִים הַנִּכְנָסִים וְיוֹצְאִים עִמָּהּ.</B> הֵם נִכְסֵי מְלוֹג. שֶׁבְּשָׁעָה שֶׁהִיא נִכְנֶסֶת נִכְנָסִים עִמָּהּ וּכְשֶׁהִיא יוֹצֵאת יוֹצְאִים עִמָּהּ, אִם פָּחֲתוּ פָּחֲתוּ לָהּ וְאִם הוֹתִירוּ הוֹתִירוּ לָהּ. אֵלּוּ הֵם בְּחֶזְקַת יוֹרְשֵׁי הָאִשָּׁה. נִמְצְאוּ יוֹרְשֵׁי הָאִשָּׁה נוֹטְלִים כָּל נִכְסֵי מְלוֹג וַחֲצִי נִכְסֵי צֹאן בַּרְזֶל: <p dir="rtl">
<h3 dir="rtl" id="MNE_BABA_BATRA_L2, פרק ט, פרק ט משנה י">פרק ט - משנה י</h3><p dir="rtl">
<B>נָפַל הַבַּיִת עָלָיו וְעַל אִמּוֹ.</B> וְאֵין לָהּ בֵּן אַחֵר אֶלָּא זֶה <small>(לט)</small>. יוֹרְשֵׁי הַבֵּן <small>(מ)</small> אוֹמְרִים הָאִשָּׁה מֵתָה תְּחִלָּה וְיָרַשׁ הַבֵּן נְכָסֶיהָ וְאָנוּ יוֹרְשִׁים הַבֵּן. וְיוֹרְשֵׁי הָאִשָּׁה מִמִּשְׁפַּחַת בֵּית אָבִיהָ אוֹמְרִים הַבֵּן מֵת תְּחִלָּה וְאָנוּ יוֹרְשִׁים אֶת הָאִשָּׁה: <B>אֵלּוּ וָאֵלּוּ מוֹדִים.</B> בֵּית שַׁמַּאי וּבֵית הִלֵּל: <B>שֶׁיַּחֲלֹקוּ.</B> דְּכֵיוָן שֶׁשְּׁנֵיהֶם בָּאִים מִכֹּחַ יְרֻשָּׁה הָוֵי סָפֵק וְסָפֵק, וְיַחְלֹקוּ. וְלֹא דָּמֵי לְנָפַל הַבַּיִת עָלָיו וְעַל אִשְׁתּוֹ, דְּהָתָם יֵשׁ שְׁנֵי מִינֵי נְכָסִים, יֵשׁ שֶׁהַבַּעַל מֻחְזָק וְיֵשׁ שֶׁהָאִשָּׁה מֻחֶזֶקֶת, אֲבָל הָכָא הַכֹּל בְּחֶזְקַת הָאִשָּׁה כֵּיוָן שֶׁהָיְתָה אַלְמָנָה, וּשְׁנֵיהֶם בָּאִים מִכֹּחַ יְרֻשָּׁה <small>(מא)</small> לִירַשׁ הַכֹּל, הִלְכָּךְ יַחֲלֹקוּ: <B>מוֹדֶה אֲנִי בָזֶה.</B> דִּלְדִבְרֵי בֵּית הִלֵּל הָכָא נַמִּי אָמְרִינַן נְכָסִים בְּחֶזְקָתָן, בְּחֶזְקַת יוֹרְשֶׁיהָ מִן הָאָב, שֶׁהֲרֵי בְּחַיֶּיהָ מִשֶּׁמֵּת בַּעְלָהּ אַחַר שֵׁבֶט אָבִיהָ <small>(מג)</small> הִיא מִתְיַחֶסֶת, וּמָמוֹנָהּ נַמִּי בְּחַיֶּיהָ הָיָה בְּחֶזְקַת שֵׁבֶט אָבִיהָ. הִלְכָּךְ יוֹרְשֶׁיהָ מִן הָאָב יוֹרְשִׁים אוֹתָהּ. וַהֲלָכָה כְּרַבִּי עֲקִיבָא: <B>עַל הַחֲלוּקִין אָנוּ מִצְטַעֲרִין.</B> כְּלוֹמַר, עַל מַחֲלֹקֶת דִּלְעֵיל דְּבֵית שַׁמַּאי וּבֵית הִלֵּל אָנוּ מִצְטַעֲרִים שֶׁלֹּא הִשְׁווּ דַּעְתָּן, וְאַתָּה אוֹמֵר שֶׁגַּם בָּזֶה חֲלוּקִין וּבָאתָ לַחְלֹק עַל תַּנָּא קַמָּא שֶׁאוֹמֵר שֶׁהֵם שָׁוִין: <p dir="rtl">
<h2 dir="rtl" id="MNE_BABA_BATRA_L2, פרק י">פרק י</h2><p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה א">פרק י - משנה א</h3><p dir="rtl">
<B>גֵּט פָּשׁוּט.</B> שְׁטָר פָּשׁוּט, כְּעֵין שֶׁלָּנוּ שֶׁאֵינָן תְּפוּרִים וּמְקֻשָּׁרִין. וְכָל שְׁטָר קָרוּי גֵּט: <B>עֵדָיו מִתּוֹכוֹ.</B> מִבִּפְנִים כְּעֵין שֶׁאָנוּ עוֹשִׂים: <B>מְקֻשָּׁר מֵאֲחוֹרָיו.</B> כּוֹתֵב שִׁיטָה אַחַת אוֹ שְׁתַּיִם וְכוֹרְכָן עַל הֶחָלָק וְתוֹפֵר, וְעֵד אֶחָד חוֹתֵם עַל הַכֶּרֶךְ מִבַּחוּץ <small>(א)</small>, וְחוֹזֵר וְכוֹתֵב שְׁנֵי שִׁיטִין אוֹ יוֹתֵר מִבִּפְנִים וְכוֹרְכָן עַל הֶחָלָק, וְחוֹתֵם עֵד שֵׁנִי עַל הַכֶּרֶךְ מִבַּחוּץ, וְכֵן עֵד שְׁלִישִׁי. וְתִקְּנוּ רַבָּנָן גֵּט מְקֻשָּׁר, מִשּׁוּם כֹּהֲנִים קַפְּדָנִים שֶׁהָיוּ כּוֹתְבִים גֵּט פִּתְאוֹם לִנְשׁוֹתֵיהֶם וּמִתְחָרְטִים וְלֹא הָיוּ יְכוֹלִין לְהַחְזִירָן, וְהִתְקִינוּ לָהֶם גֵּט מְקֻשָּׁר שֶׁאֵינוֹ נוֹחַ לִכָּתֵב מְהֵרָה, שֶׁמָּא בְּתוֹךְ כָּךְ יִתְפַּיֵּס. וּכְשֵׁם שֶׁתִּקְּנוּ מְקֻשָּׁר בְּגֵט, כָּךְ תִּקְּנוּ בִּשְׁאָר שְׁטָרוֹת, שֶׁלֹּא חִלְּקוּ חֲכָמִים: <B>שְׁנֵיהֶם פְּסוּלִין.</B> שֶׁלֹּא נַעֲשׂוּ כְּתִקּוּן חֲכָמִים: <B>שֶׁיָּכוֹל לַעֲשׂוֹתוֹ פָשׁוּט.</B> שֶׁאִם יִקְרַע הַתְּפִירוֹת וְיִפְתַּח הַשְּׁטָר יִהְיֶה פָּשׁוּט: <B>רַבָּן שִׁמְעוֹן בֶּן גַּמְלִיאֵל אוֹמֵר הַכֹּל כְּמִנְהַג הַמְּדִינָה.</B> פְּלֻגְתָּא דְּתַנָּא קַמָּא וְרַבָּן שִׁמְעוֹן בֶּן גַּמְלִיאֵל בְּאַתְרָא דִּנְהִיגֵי בְּפָשׁוּט וּבִמְקֻשָּׁר, וְאָמַר לֵיהּ עֲבֵד לִי מְקֻשָּׁר, וְאָזִיל וְעָבַד לֵיהּ פָּשׁוּט, אוֹ פָּשׁוּט וְעָבַד לֵיהּ מְקֻשָּׁר, תַּנָּא קַמָּא סָבַר מִקְפַּד קָפֵיד וּפָסוּל. וְרַבָּן שִׁמְעוֹן בֶּן גַּמְלִיאֵל סָבַר הוֹאִיל וּמִנְהַג הַמְּדִינָה בְּתַרְוַיְהוּ, לֹא קָפֵיד וְכָשֵׁר. וַהֲלָכָה כְּתַנָּא קַמָּא: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ב">פרק י - משנה ב</h3><p dir="rtl">
<B>פָּשׁוּט שֶׁכָּתוּב בּוֹ עֵד אֶחָד.</B> הָכִי קָאָמַר, כְּשֵׁם שֶׁפָּשׁוּט שֶׁכָּתוּב בּוֹ עֵד אֶחָד פָּסוּל מִדְּאוֹרַיְתָא, כָּךְ מְקֻשָּׁר שֶׁכָּתוּב בּוֹ שְׁנֵי עֵדִים פָּסוּל מִדְּאוֹרַיְתָא <small>(ג)</small>: <B>אֵין לוֹ אֶלָּא עֶשְׂרִים.</B> וְאַף עַל גַּב דְּזוּזִים מֵאָה, חֲמִשָּׁה וְעֶשְׂרִים סְלָעִים הֵם, יַד בַּעַל הַשְּׁטָר עַל הַתַּחְתּוֹנָה. וְהָכִי מְפָרְשִׁינַן לֵיהּ לִשְׁטָרָא, מֵאָה זוּזִים גְּרוּעִים, שֶׁאֵינָם שָׁוִין אֶלָּא עֶשְׂרִים סְלָעִים: <B>אֵין לוֹ אֶלָּא מָנֶה.</B> עֶשְׂרִים וַחֲמִשָּׁה סְלָעִים. דְּהָכִי מְפָרְשִׁינַן לִשְׁטָרָא, מֵאָה זוּזִין דְּאִנּוּן תְּלָתִין סְלָעִים קַלִּים וּגְרוּעִים, שֶׁהֵם עֶשְׂרִים וַחֲמִשָּׁה מִן הַטּוֹבִים: <B>וְנִמְחַק.</B> שֶׁנִּמְחַק הַמִּנְיָן שֶׁנִּכְתַּב אַחֲרָיו: <B>וּמִלְּמַטָּה מָאתַיִם.</B> כְּשֶׁכּוֹפֵל אֶת דְּבָרָיו בַּשְּׁטָר: <B>הַכֹּל הוֹלֵךְ אַחַר הַתַּחְתּוֹן.</B> וּבִלְבַד שֶׁלֹּא יִהְיֶה כָּתוּב בְּשִׁיטָה אַחֲרוֹנָה <small>(ז)</small>: <B>לָמָּה כוֹתְבִין אֶת הָעֶלְיוֹן.</B> הוֹאִיל וּבְסוֹף הַשְּׁטָר חוֹזֵר וְכוֹפֵל, וְאַחֲרָיוּת מָמוֹן זֶה כָּךְ וְכָךְ קִבַּלְתִּי עָלַי: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ג">פרק י - משנה ג</h3><p dir="rtl">
<B>כּוֹתְבִין גֵּט לָאִישׁ.</B> וְחוֹתְמִין, וְהוּא יְגָרֵשׁ מָתַי שֶׁיִּרְצֶה, וְאַף עַל פִּי שֶׁאֵין אִשְׁתּוֹ עִמּוֹ, שֶׁהֲרֵי הִיא מִתְגָּרֶשֶׁת בְּעַל כָּרְחָהּ: <B>וְשׁוֹבֵר לָאִשָּׁה.</B> שֶׁהִיא עוֹשָׂה לְבַעֲלָהּ עַל כְּתֻבָּתָהּ, דְּחוֹב הוּא לָהּ וּזְכוּת לְבַעֲלָהּ, וְזָכִין לָאָדָם שֶׁלֹּא בְּפָנָיו <small>(ט)</small>: <B>וּבִלְבַד שֶׁיְּהֵא מַכִּירָן.</B> שֶׁיְּהֵא הַסּוֹפֵר וְהָעֵדִים מַכִּירִין הָאִישׁ וְהָאִשָּׁה, בֵּין בְּגֵט בֵּין בְּשׁוֹבֵר <small>(י)</small>. שֶׁאִם אֵינוֹ מַכִּירָן, שֶׁמָּא יִכְתֹּב גֵּט עַל שֵׁם אֵשֶׁת אִישׁ אַחֵר שֶׁשְּׁמוֹ כִּשְׁמוֹ וְתוֹצִיא אוֹתוֹ הַגֵּט אִשָּׁה שֶׁאֵינָהּ מְגֹרֶשֶׁת בּוֹ. וְכֵן בְּשׁוֹבֵר: <B>וְהַלּוֶֹה נוֹתֵן שָׂכָר.</B> וַאֲפִלּוּ הִיא עִסְקָא דְּפַלְגָּא מִלְוָה וּפַלְגָּא פִּקָּדוֹן, אֲפִלּוּ הָכִי מְקַבֵּל הָעִסְקָא הוּא נוֹתֵן כָּל הַשָּׂכָר לַסּוֹפֵר <small>(יד)</small>: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ד">פרק י - משנה ד</h3><p dir="rtl">
<B>שְׁטָרֵי אֲרִיסוּת.</B> הַיּוֹרֵד לְקַרְקַע לְעָבְדָהּ וּלְשָׁמְרָהּ לְמֶחֱצָה לִשְׁלִישׁ וְלִרְבִיעַ: <B>קַבְּלָנוּת.</B> בְּכָךְ וְכָךְ כּוֹרִין לְשָׁנָה, בֵּין עָשְׂתָה בֵּין לֹא עָשְׂתָה: <B>שְׁטָרֵי בֵרוּרִין.</B> זֶה בּוֹרֵר לוֹ אֶחָד שֶׁיָּדוּן לוֹ וְזֶה בּוֹרֵר לוֹ אֶחָד, וְכוֹתְבִין בִּכְתָב, פְּלוֹנִי בֵּרֵר דַּיָּן פְּלוֹנִי וְטַעֲנוֹתָיו כָּךְ וְכָךְ, כְּדֵי שֶׁלֹּא יִהְיוּ חוֹזְרִים וְטוֹעֲנִים: <B>כּוֹתְבִים שְׁנַיִם.</B> לְכָל אֶחָד מִבַּעֲלֵי דִּינִים שְׁטָר בִּפְנֵי עַצְמוֹ שֶׁיִּהְיוּ טַעֲנוֹתָיו סְדוּרִים בּוֹ. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל, אֶלָּא בִּשְׁטָר אֶחָד כּוֹתְבִין טְעָנוֹת שֶׁל שְׁנֵי בַּעֲלֵי דִּינִים, וְשֶׁפְּלוֹנִי בֵּרֵר פְּלוֹנִי דַּיָּן שֶׁיָּדוּן לוֹ וּפְלוֹנִי בֵּרֵר פְּלוֹנִי דַּיָּן אַחֵר שֶׁיָּדוּן לוֹ: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ה">פרק י - משנה ה</h3><p dir="rtl">
<B>וְהִשְׁלִישׁ אֶת שְׁטָרוֹ.</B> הַמַּלְוֶה וְהַלֹּוֶה מָסְרוּ הַשְּׁטָר בְּיַד שָׁלִישׁ. שֶׁטֹּרַח הָיָה לָהֶם לִכְתֹּב שׁוֹבֵר וְסָמְכוּ עַל הַשָּׁלִישׁ: <B>רַבִּי יוֹסֵי אוֹמֵר יִתֵּן.</B> דִּסְבִירָא לֵיהּ אַסְמַכְתָּא קַנְיָא. הַמַּבְטִיחַ לַחֲבֵרוֹ דָּבָר עַל מְנָת שֶׁיַּעֲשֶׂה לוֹ דָּבָר לֶעָתִיד וְסוֹמֵךְ בְּלִבּוֹ בִּשְׁעַת הַתְּנַאי שֶׁיּוּכַל לְקַיֵּם וּכְשֶׁהִגִּיעַ הַזְּמַן אֵינוֹ יָכוֹל לְקַיֵּם, זוֹ קְרוּיָה אַסְמַכְתָּא, וּלְדִבְרֵי רַבִּי יוֹסֵי קַנְיָא. וּלְעִנְיַן פְּסַק הֲלָכָה, אַסְמַכְתָּא לֹא קַנְיָא, אֶלָּא אִם כֵּן קָנוּ מִיָּדוֹ בְּבֵית דִּין חָשׁוּב, וְהִתְפִּיס זְכֻיּוֹתָיו בְּאוֹתוֹ בֵּית דִּין שֶׁמָּסַר שְׁטָרוֹתָיו וּרְאָיוֹתָיו, וְאָמַר אִי לֹא אֲתִינָא מִכָּאן וְעַד שְׁלֹשִׁים יוֹם לִבָּטְלָן זְכֻיּוֹתַי. וְרַבּוֹתַי מְפָרְשִׁים שֶׁכָּל בֵּית דִּין שֶׁבְּקִיאִים וְיוֹדְעִים בְּדִינֵי אַסְמַכְתָּא נִקְרָאִים בֵּית דִּין חָשׁוּב לְעִנְיָן זֶה. אֲבָל הָרַמְבַּ"ם אוֹמֵר שֶׁאֵין בֵּית דִּין חָשׁוּב אֶלָּא בֵּית דִּין הַסָּמוּךְ בְּאֶרֶץ יִשְׂרָאֵל: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ו">פרק י - משנה ו</h3><p dir="rtl">
<B>מִי שֶׁנִּמְחַק שְׁטַר חוֹבוֹ.</B> וְיֵשׁ עֵדִים שֶׁרָאוּ כְּשֶׁנִּמְחַק מֵעַצְמוֹ אוֹ נִטַּשְׁטֵשׁ עַל יְדֵי מַיִם: <B>מַעֲמִיד עָלָיו עֵדִים.</B> שֶׁיּוֹדְעִים מֵאֵימָתַי נִכְתַּב וּמֶה הָיָה כָּתוּב בּוֹ, וְהֵן עוֹשִׂין לוֹ קִיּוּם בִּפְנֵי בֵּית דִּין וְכוֹתְבִין לוֹ כָּל מַה שֶּׁהָיָה כָּתוּב בְּאוֹתוֹ שְׁטָר: <B>יַחֲלִיף.</B> יִקְרַע אוֹתוֹ שְׁטָר וְיִכְתְּבוּ לוֹ אַחֵר כְּפִי הַחֶשְׁבּוֹן הַנִּשְׁאָר: <B>נִמְצָא זֶה.</B> הַלֹּוֶה צָרִיךְ לִשְׁמֹר שׁוֹבְרוֹ מִן הָעַכְבָּרִים <small>(ל)</small>, שֶׁאִם יֹאבַד, יִגְבֶּה הַמַּלְוֶה אֶת כָּל חוֹבוֹ: <B>אָמַר רַבִּי יוֹסֵי וְכֵן יָפֶה לוֹ.</B> לַמַּלְוֶה, שֶׁיְּהֵא הַלֹּוֶה צָרִיךְ לִשְׁמֹר שׁוֹבְרוֹ וִימַהֵר לִפְרֹעַ לוֹ, וְלֹא יֵרַע כֹּחוֹ שֶׁל מַלְוֶה לִכְתֹּב שְׁטָר אַחֵר, שֶׁהָיָה זְמַן חוֹבוֹ מֻקְדָּם וְיָשׁוּב עַתָּה מְאֻחָר וְלֹא יוּכַל לִטְרֹף לָקוֹחוֹת אֶלָּא מִזְּמַן הַשְּׁטָר הַשֵּׁנִי. וַהֲלָכָה כְּרַבִּי יוֹסֵי שֶׁכּוֹתְבִין שׁוֹבֵר: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ז">פרק י - משנה ז</h3><p dir="rtl">
<B>קַח לְךָ עֲבָדִים.</B> שֶׁיְּחַמְּמוּ לְךָ הַמֶּרְחָץ. דִּכְמוֹ שֶׁהִנִּיחָהּ אָבִינוּ כֵּן תִּהְיֶה לְעוֹלָם. וְאַף עַל גַּב דְּאִית לָן בְּפֶרֶק קַמָּא דִּבְמִידֵי דְּלֵית בָּהּ דִּין חֲלֻקָּה יָכוֹל לְמֵימַר גּוֹד אוֹ אֱגוֹד, כְּלוֹמַר מְכֹר לִי חֶלְקְךָ אוֹ אֲנִי אֶמְכֹּר לְךָ חֶלְקִי, שָׁאנֵי הָכָא, שֶׁאֵין הֶעָנִי יָכוֹל לוֹמַר אֱגוֹד, שֶׁאֵין לוֹ בַּמֶּה לִקְנוֹת <small>(לא)</small>: <B>אֵינָן יְכוֹלִין לְהוֹצִיא שְׁטָר חוֹב זֶה עַל זֶה.</B> דְּכָל אֶחָד מֵהֶם יָכוֹל לִטְעֹן זֶה הַשְּׁטָר שֶׁבְּיָדְךָ אֲנִי הֶחֱזַרְתִּי לְךָ כְּשֶׁפָּרַעְתָּ לִי הַמָּעוֹת שֶׁהִלְוִיתִיךָ <small>(לג)</small>: <B>וְלֹא אַחֵר יָכוֹל לְהוֹצִיא שְׁטָר חוֹב עֲלֵיהֶם.</B> דְּכָל אֶחָד מָצֵי מַדְּחֵי לֵיהּ לְגַבֵּי חַבְרֵיהּ: <B>יְשַׁלֵּשׁוּ.</B> יִכְתֹּב שֵׁם אֲבִי אָבִיו: <B>וְאִם הָיוּ מְשֻׁלָּשִׁים.</B> שֶׁשְּׁמוֹתָן וּשְׁמוֹת אֲבוֹתֵיהֶן וַאֲבוֹת אֲבוֹתֵיהֶן שָׁוִין: <B>יִכְתְּבוּ סִימָן.</B> פְּלוֹנִי, שֶׁהוּא גִּיחוֹר <small>(לה)</small> אוֹ אָרֹךְ אוֹ גּוּץ. וְאִם הֵן שָׁוִין בַּסִּימָנִין, יִכְתְּבוּ כֹּהֵן. אִם אֶחָד כֹּהֵן וְאֶחָד יִשְׂרָאֵל: <B>נִמְצָא.</B> לְלֹוֶה אֶחָד שָׁם שְׁנֵי שְׁטָרוֹת מִשְּׁתֵּי הַלְוָאוֹת שֶׁלָּוָה מִמֶּנּוּ: <B>הַקָּטָן אֵינוֹ פָרוּעַ.</B> דִּשְׁטָר אֶחָד בֵּין שְׁטָרוֹתָיו קָאָמַר, וְלֹא שְׁנַיִם: <B>לֹא יִפָּרַע מִן הֶעָרֵב.</B> תְּחִלָּה, עַד שֶׁיִּתְבַּע אֶת הַלֹּוֶה לַדִּין וִיחַיְּבוּ אוֹתוֹ בֵּית דִּין, וְאִם אֵין לוֹ מַה לְּשַׁלֵּם אָז יִפָּרַע מִן הֶעָרֵב: <B>רַבָּן שִׁמְעוֹן בֶּן גַּמְלִיאֵל אוֹמֵר אִם יֵשׁ נְכָסִים לַלֹּוֶה.</B> לֹא יִפָּרַע מִן הֶעָרֵב. לַאו מִכְּלָל דְּתַנָּא קַמָּא סָבַר אֲפִלּוּ אִם יֵשׁ נְכָסִים לַלֹּוֶה יִפָּרַע מִן הֶעָרֵב, אֶלָּא מַתְנִיתִין חֲסוּרֵי מִחַסְּרָא וְהָכִי קָתָנֵי, הַמַּלְוֶה אֶת חֲבֵרוֹ עַל יְדֵי עָרֵב לֹא יִפָּרַע מִן הֶעָרֵב, וְאִם אָמַר עַל מְנָת שֶׁאֶפָּרַע מִמִּי שֶׁאֶרְצֶה, יִפָּרַע מִן הֶעָרֵב. בַּמֶּה דְּבָרִים אֲמוּרִים, כְּשֶׁאֵין נְכָסִים לַלֹּוֶה <small>(מ)</small>, אֲבָל יֵשׁ נְכָסִים לַלֹּוֶה לֹא יִפָּרַע מִן הֶעָרֵב. וְקַבְּלָן, אַף עַל פִּי שֶׁיֵּשׁ נְכָסִים לַלֹּוֶה יִפָּרַע מִן הַקַּבְּלָן. רַבָּן שִׁמְעוֹן בֶּן גַּמְלִיאֵל אוֹמֵר, אֶחָד עָרֵב וְאֶחָד קַבְּלָן, אִם יֵשׁ נְכָסִים לַלֹּוֶה לֹא יִפָּרַע מֵהֶן. וְאֵין הֲלָכָה כְּרַבָּן שִׁמְעוֹן בֶּן גַּמְלִיאֵל. עָרֵב, הוּא שֶׁאוֹמֵר תֵּן לוֹ וַאֲנִי עָרֵב. קַבְּלָן, הוּא שֶׁאוֹמֵר תֵּן לוֹ וַאֲנִי נוֹתֵן לְךָ <small>(מא)</small>: <B>הֶעָרֵב לָאִשָּׁה בִּכְתֻבָּתָהּ.</B> וְאֵין לַבַּעַל נְכָסִים, וְצָרִיךְ הֶעָרֵב לִפְרֹעַ כְּתֻבָּתָהּ, לֹא יִפְרַע הַכְּתֻבָּה עַד שֶׁיַּדִּירֶנָּה הַבַּעַל תְּחִלָּה הֲנָאָה עַל דַּעַת רַבִּים, נֶדֶר שֶׁאֵין לוֹ הַתָּרָה, שֶׁלֹּא יוּכַל לְהַחֲזִיר אוֹתָהּ, דְּחַיְשִׁינַן שֶׁמָּא דַּעְתּוֹ לְהַחֲזִירָהּ וְלֶאֱכֹל כְּתֻבָּתָהּ לְאַחַר שֶׁתִּגְבֶּנָּה מִן הֶעָרֵב. וּלְעִנְיַן דִּינָא, עָרֵב דִּכְתֻבָּה לֹא מִשְׁתַּעְבֵּד וְאֵינוֹ חַיָּב לִפְרֹעַ, וַאֲפִלּוּ אֵין לוֹ נְכָסִים לַבַּעַל <small>(מג)</small>. מַאי טַעְמָא, דְּמִצְוָה עָבַד וְלָאו מִידֵי חִסְּרָהּ <small>(מד)</small>. וְאִי עָרֵב כְּתֻבָּתָא דִּבְרֵיהּ הוּא, מִשְׁתַּעְבֵּד, דְּאַבָּא לְגַבֵּיהּ בְּרֵיהּ שַׁעְבּוֹדֵי שַׁעְבֵּד נַפְשֵׁיהּ. וְקַבְּלָן דִּכְתֻבָּה מִשְׁתַּעְבֵּד <small>(מה)</small>, וִיכוֹלָה הָאִשָּׁה שֶׁתִּתְבַּע מִמֶּנּוּ תְּחִלָּה, וַאֲפִלּוּ יֵשׁ לוֹ נְכָסִים לַבַּעַל. וְהוּא שֶׁיַּדִּירֶנָּה הַבַּעַל הֲנָאָה תְּחִלָּה עַל דַּעַת רַבִּים: <p dir="rtl">
<h3 dir="rtl" id="MNE_BABA_BATRA_L2, פרק י, פרק י משנה ח">פרק י - משנה ח</h3><p dir="rtl">
<B>הַמַּלְוֶה אֶת חֲבֵרוֹ בִּשְׁטָר.</B> אַף עַל פִּי שֶׁאֵין כָּתוּב בּוֹ אַחֲרָיוּת נְכָסִים גּוֹבֶה מִנְּכָסִים מְשֻׁעְבָּדִים, דְּקַיְמָא לָן אַחֲרָיוּת טָעוּת סוֹפֵר הוּא אִם לֹא כְּתָבוֹ בִּשְׁטָר, וַהֲרֵי הוּא כְּאִלּוּ נִכְתַּב: <B>הוֹצִיא עָלָיו כְּתַב יָדוֹ שֶׁהוּא חַיָּב לוֹ.</B> וְאֵין שָׁם עֵדוּת אַחֵר: <B>גּוֹבֶה מִנְּכָסִים בְּנֵי חוֹרִין.</B> וְלֹא מִמְּשֻׁעְבָּדִים. דְּכֵיוָן דְּאֵין בּוֹ עֵדִים לֵית לֵיהּ קָלָא וְלֹא יָדְעֵי בֵּיהּ לָקוֹחוֹת כִּי הֵיכִי דְּלִזְדַּהֲרוּ: <B>אַחַר חִתּוּם שְׁטָרוֹת.</B> אַחַר שֶׁחָתְמוּ הָעֵדִים בִּשְׁטָר, כָּתַב אֲנִי פְּלוֹנִי בַּר פְּלוֹנִי עָרֵב: <B>גּוֹבֶה.</B> מִן הֶעָרֵב, מִבְּנֵי חוֹרִין בִּלְבַד. דְּכֵיוָן דְּלֹא חֲתִימֵי סַהֲדֵי עַל הָעַרְבוּת הַוְיָא לָהּ מִלְוָה עַל פֶּה: <B>אָמַר לוֹ בֶּן נַנָּס וְכוּ'.</B> דְּקָסָבַר כָּל עָרֵב שֶׁאַחַר מַתַּן מָעוֹת לֹא הָוֵי עָרֵב, שֶׁלֹּא עַל אֱמוּנַת הֶעָרֵב וְהַבְטָחָתוֹ הִלְוָהוּ. וְאַף עַל פִּי שֶׁקִּלֵּס רַבִּי יִשְׁמָעֵאל אֶת בֶּן נַנָּס, הֲלָכָה כְּרַבִּי יִשְׁמָעֵאל. וְעָרֵב דִּלְאַחַר מַתַּן מָעוֹת בָּעֵי קִנְיָן, וְאִי לֹא לֹא מִשְׁתַּעְבֵּד <small>(מז)</small>. וְשֶׁלִּפְנֵי מַתַּן מָעוֹת לֹא בָּעֵי קִנְיָן:   <p dir="rtl">
