
<h2 dir="rtl" id="MNE_MAKOT_L3, פרק א">פרק א</h2><p dir="rtl">
<h3 dir="rtl" id="MNE_MAKOT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> דְּתַנָּא קָאֵי אַדִּתְנַן בְּסִיּוּמָא דְסַנְהֶדְרִין דְּזוֹמְמֵי בַת כֹּהֵן אֵין עוֹשִׂין בָּהֶם דִּין הֲזַמָּה שֶׁזָּמְמוּ לַעֲשׂוֹת לָהּ. וְקָאָמַר הָכָא יֵשׁ עוֹד עֵדִים זוֹמְמִים אֲחֵרִים שֶׁאֵין עוֹשִׂין בָּהֶם דִּין הֲזַמָּה כָל עִקָּר אֶלָּא מַלְקוּת אַרְבָּעִים. כֵּיצַד כוּ'. גְּמָרָא: <small>(ב)</small> כְּלוֹמַר קֹדֶם שֶׁהוֹלִידוֹ אָבִיו, שֶׁהוּא שְׁעַת הַהֵרָיוֹן. רַשִׁ"י: <small>(ג)</small> <B> גְּרוּשָׁה.</B> הָא דְלָא נָקַט מַמְזֵר דְּזֶה הֲוָה שַׁיָּךְ בֵּין בְּכֹהֲנִים בֵּין בְּיִשְׂרְאֵלִים, יֵשׁ לְיַשֵּׁב מִשּׁוּם דְּקָאֵי אַזּוֹמְמֵי בַת כֹּהֵן וּלְכָךְ נָקַט מִידֵי דְּשַׁיָּךְ בִּכְהֻנָּה. תּוֹסָפוֹת: <small>(ד)</small> <B> בֶּן חֲלוּצָה.</B> וְהוּא חָלָל מִדְּרַבָּנָן. הָרַ"ן: <small>(ה)</small> <B> לִגְלוֹת.</B> וְאִם תֹּאמַר הָאֵיךְ הֵם יְכוֹלִים לְחַיְּבוֹ גָלוּת בְּעֵדוּתָן, וְהָא יָכוֹל לוֹמַר מֵזִיד הָיִיתִי כוּ'. וְיֵשׁ לוֹמַר דְּמַיְרֵי כְשֶׁרָאוּ בוֹ רַגְלַיִם לַדָּבָר, שֶׁנִּשְׁמַט הַבַּרְזֶל מִקַּתּוֹ, וְאִיכָּא לְמֵימַר דְּלֹא נִתְכַּוֵּן. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(ו)</small> <B> בִּכְתֻבָּתָהּ.</B> וְאִם תֹּאמַר וְלִחַיְּבוּ בִשְׁאֵר כְּסוּת וְעוֹנָה, דְּהָא מֻפְסָד לָאִשָּׁה. וְיֵשׁ לוֹמַר דְּמַיְרֵי שֶׁמַּעֲשֵׂה יָדֶיהָ שֶׁהֵן בְּיָדוֹ שָׁוִין כִּשְׁאָר כוּ'. עוֹד יֵשׁ לוֹמַר שֶׁאוֹמֶרֶת גֵּרַשְׁתַּנִי וְאִם כֵּן מָחֲלָה אוֹתָן לְבַעְלָהּ. תּוֹסָפוֹת. וּבְפֵרוּשׁ שְׁאֵר וְעוֹנָה, עַיֵּן מַה שֶּׁכָּתַבְנוּ פֶּרֶק ד' דִּכְתֻבּוֹת מִשְׁנָה ד': <small>(ז)</small> וְרַשִׁ"י הִקְשָׁה, דְּלֵיכָּא לְמֵימַר שֶׁאוֹתָן הַדָּמִים יִתְּנוּ הַזּוֹמְמִים, שֶׁהֲרֵי לֹא זְכוּת סְפֵקָהּ בָּאוּ לְהַפְסִידוֹ, אֶלָּא זְכוּת סְפֵקוֹ, שֶׁהוּא מְצַפֶּה שֶׁאִם תָּמוּת בְּחַיָּיו יִירָשֶׁנָּה, וְיָפֶה כֹחַ זְכוּתוֹ מִכֹּחַ זְכוּתָהּ, שֶׁהוּא אוֹכֵל פֵּרוֹת הַקַּרְקַע הַמְיֻחֶדֶת לִכְתֻבָּתָהּ תָּמִיד, וְלֹא הִיא. וְעוֹד, שֶׁהוּא מֻחְזָק וְהִיא מְחֻסֶּרֶת גּוֹבַיְנָא כוּ'. וְאִם בָּאוּ לִמְכֹּר זְכוּתָם, שֶׁלּוֹ נִמְכָּר יוֹתֵר מִשֶּׁלָּהּ, וְזֶה יִהְיוּ הַזּוֹמְמִים מְחֻיָּבִים לְשַׁלֵּם. וְיֵשׁ לוֹמַר דְּהָכִי קָאָמַר, שָׁמִין זְכוּת סְפֵקָהּ כַּמָּה כוּ' וְאוֹתוֹ לֹא יְשַׁלֵּם שֶׁהֲרֵי גַם עַתָּה יִתֵּן זֶה בְרָצוֹן, אֶלָּא הַשְּׁאָר שֶׁהָיוּ מַפְסִידִים אוֹתוֹ יִתְּנוּ. אִי נַמִּי אִין הָכִי נַמִּי דְּשָׁמִין זְכוּת סְפֵקוֹ קָאָמַר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ב">פרק א - משנה ב</h3><p dir="rtl">
<small>(ח)</small> כְּלוֹמַר בְּעֵדִים זוֹמְמִין, דִּבְהוּ קָיְמִינַן. וְעַיֵּן פֶּרֶק ח' דְּבָבָא קַמָּא מִשְׁנָה ג' בְּדִבְרֵי הָרַ"ב: <small>(ט)</small> דִּבְפֵרוּשׁ רִבְּתָה תּוֹרָה עֵדִים זוֹמְמִין לְתַשְׁלוּמִין. מִכְּדֵי כְּתִיב וַעֲשִׂיתֶם לוֹ כַּאֲשֶׁר זָמַם, יָד בְּיָד לָמָּה לִּי, דָּבָר הַנִּתָּן מִיָּד לְיָד, וּמַאי נִיהוּ, מָמוֹן. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ג">פרק א - משנה ג</h3><p dir="rtl">
<small>(י)</small> הָכִי קָאָמַר, דְּהוֹאִיל וּמַשְׁכַּחַת לַהּ שֶׁחִיְּבָהוּ הַכָּתוּב לְהַלְקוֹת מִשּׁוּם לֹא תַעֲנֶה <span class="booklinks" onclick="sendBookLink(this)" onmouseover="setBookLinkTitle(this)">(וְאַף עַל גַּב שֶׁאֵין בּוֹ מַעֲשֶׂה)</span> כְּשֶׁאִי אֶפְשָׁר לְקַיֵּם כוּ', כֵּיוָן דְּגַלֵּי לָן קְרָא דִּוְהִצְדִּיקוּ דְּשַׁיָּךְ בֵּיהּ מַלְקוֹת, הִלְכָּךְ לְעוֹלָם נְחַיְּבֵהוּ מִשּׁוּם לֹא תַעֲנֶה אֲפִלּוּ כְשֶׁמִּתְקַיֵּם וַעֲשִׂיתֶם. וְעַיֵּן תּוֹסְפוֹת יוֹם טוֹב: <small>(יא)</small> דְּהָא מַקְּשִׁינַן שְׁלֹשָׁה לִשְׁנַיִם, כְּדִתְנַן בְּמִשְׁנָה ז'. וְעוֹד יֵשׁ לוֹמַר דְּמִשּׁוּם מַלְקוֹת אִצְטְרִיךְ לְאַסְבּוֹרֵי בִשְׁלֹשָׁה, שֶׁיַּגִּיעַ לְכָל אֶחָד וְאֶחָד שְׁלֹשׁ עֶשְׂרֵה וְאִי אֶפְשָׁר לַחֲצוֹת לִשְׁנַיִם: <small>(יב)</small> שֶׁלֹּא קִבֵּל כְּלוּם, אֶלָּא שֶׁמַּלְקִים לָעֵדִים כַּאֲשֶׁר זָמְמוּ לְהַלְקוֹתוֹ, וְאַף עַל פִּי שֶׁיִּהְיוּ נִלְקִים בֵּין שְׁלָשְׁתָּן הַמַּלְקוֹת הָאַחַת לֹא נִתְקַיֵּם כַּאֲשֶׁר זָמַם, שֶׁאֵין כָּאן מַלְקוֹת אַחַת כְּלָל. מַה שֶּׁאֵין כֵּן בְּמָמוֹן שֶׁמִּצְטָרֵף וְיֵשׁ כָּאן קַבָּלַת מָמוֹן כַּאֲשֶׁר זָמַם לְהוֹצִיא מִמֶּנּוּ: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ד">פרק א - משנה ד</h3><p dir="rtl">
<small>(יג)</small> מִדְּלֹא נֶאֱמַר עֵדוּת שֶׁקֶר. הָרַמְבַּ"ם: <small>(יד)</small> <B> אֵין כוּ'.</B> וְהִיא עֵדוּת מֻכְחֶשֶׁת, וְנִדְחוּ דִבְרֵיהֶם שֶׁל אֵלּוּ וְאֵלּוּ, וּכְאִלּוּ אֵין שָׁם עֵדוּת כָּל עִקָּר. הָרַמְבַּ"ם: <small>(טו)</small> <B> אַתֶּם הֱיִיתֶם.</B> וְאֵין אָנוּ יוֹדְעִים אִם זֶה הָרַג אֶת זֶה בְּיוֹם זֶה בְּמָקוֹם פְּלוֹנִי כְּמוֹ שֶׁאַתֶּם אוֹמְרִים אוֹ לֹא הֲרָגוֹ, הוֹאִיל וְהָעֵדִים שֶׁהִזִּמּוּם לֹא הִשְׁגִּיחוּ עַל עַצְמָהּ שֶׁל עֵדוּת כְּלָל אִם אֱמֶת הָיָה אוֹ שֶׁקֶר, הֲרֵי אֵלּוּ זוֹמְמִין. אֲבָל אִם אָמְרוּ בְּיוֹם זֶה וּבְמָקוֹם זֶה הָיִינוּ עִמָּכֶם וְעִם אֵלּוּ כָּל הַיּוֹם וְלֹא הָיוּ דְבָרִים מֵעוֹלָם, הוֹאִיל וְהַהַכְחָשָׁה בָעֵדוּת עַצְמָהּ, אֵינָם זוֹמְמִים כוּ'. הָרַמְבַּ"ם. וְעַיֵּן תּוֹסְפוֹת יוֹם טוֹב לְדַעַת הַטּוּר: <small>(טז)</small> <B> בְּמָקוֹם פְּלוֹנִי.</B> רָחוֹק מֵאוֹתוֹ מָקוֹם שֶׁאַתֶּם אוֹמְרִים יוֹתֵר מִמַּהֲלַךְ יוֹם. הָרַ"ן: <small>(יז)</small> <B> וְנֶהֱרָגִין כוּ'.</B> רְצוֹנוֹ לוֹמַר שֶׁיֵּהָרְגוּ הָעֵדִים עַל פִּי אֵלּוּ שֶׁהִזִּימוּ, וְאַף עַל פִּי שֶׁהֵם תְּרֵי וּתְרֵי, לְפִי שֶׁהָעֵדוּת עַל עַצְמָם שֶׁל עֵדִים וְלֹא בָאוּ לְהָעִיד עַל עַצְמָהּ שֶׁל עֵדוּת לֹא לְקַיְּמָהּ וְלֹא לְבַטְּלָהּ, לְפִי שֶׁהֵם אוֹמְרִים אֵין אָנוּ יוֹדְעִים אִם זֶה הָרַג כְּמוֹ שֶׁאַתֶּם חוֹשְׁבִים אוֹ שֶׁלֹּא הֲרָגוֹ, אֵין עָלֵינוּ לָדַעַת עֵדוּת. אֲבָל מַה שֶּׁאָנוּ מְעִידִין שֶׁאַתֶּם הֱיִיתֶם בְּמָקוֹם פְּלוֹנִי בְּיוֹם פְּלוֹנִי. לְפִיכָךְ שׁוֹמְעִין דִּבְרֵיהֶם וְיֵהָרְגוּ הָעֵדִים. הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ה">פרק א - משנה ה</h3><p dir="rtl">
<small>(יח)</small> דְּאַטּוּ כֻלֵּי עָלְמָא גַּבַּיְהוּ הֲווּ קַיְמֵי. גְּמָרָא. וּפָרֵיךְ אֲפִלּוּ כַת רִאשׁוֹנָה נַמִּי לֹא כוּ'. קָשְׁיָא: <small>(יט)</small> וְכֵן פֵּרֵשׁ הָרַמְבַּ"ם. וְיֵשׁ לִתְמֹהַּ, מַאי אִסְטָסִית הִיא זוֹ, וְהָא לָאו מִשּׁוּם הַמַּזִּימִין קָאָתִינַן עֲלַיְהוּ, אֶלָּא מַשְׁמַע אִפְּכָא, דְּהָא מִשּׁוּם דְּתוּ לֹא מְקַבְּלִים סָהֲדוּתָא וְכוּ' הוּא, וּמַחֲזִיקִין לַמֻּזַמִּין וּלְכָל הַמְּעִידִים כְּמוֹתָם שֶׁהֵם שַׁקְרָנִים, וְשֶׁהַמַּזִּימִים הֵעִידוּ בֶאֱמֶת. וְנִרְאֶה דְיֵשׁ לְפָרֵשׁ דְּרַבִּי יְהוּדָה לְדִבְרֵיהֶם דְּרַבָּנָן קָאָמַר לְהוּ, לְדִבְרֵיכֶם דְּסָבְרִיתוּ דִמְקַבְּלִים סָהֲדוּתָא דְכַת שְׁנִיָּה כוּ', אֲפִלּוּ הָכִי לֹא הֲוָה לְכוּ לָדוּן לַהֲרִיגָה לְכָל הַמֻּזַמִּים, אֶלָּא הֲוָה לְכוּ לוֹמַר אִסְטָסִית הִיא זוֹ. אֲבָל לְדִידִי בְּלָאו הָכִי אֵינָהּ נֶהֱרֶגֶת אֶלָּא כַת הָרִאשׁוֹנָה בִלְבַד מִשּׁוּם דְּאֵין מְקַבְּלִין כוּ'. וְהֶאֱרִיךְ, וּמַסִּיק דִּסְבָרָא זוֹ הִיא בַגְּמָרָא לְהַסָּלְקָא דַעְתָּא. וּפֵרוּשׁ הָרִאשׁוֹן הוּא לְהַמַּסְקָנָא, אֶלָּא דִלְהַסָּלְקָא דַעְתָּא לֹא קָשְׁיָא קוּשְׁיַת הַגְּמָרָא שֶׁהֵבֵאתִי. לְהָכִי פֵרֵשׁ הָרַמְבַּ"ם לְמַתְנִיתִין כְּהַסָּלְקָא דַעְתָּא. וְיָצָא לָנוּ דִּשְׁנֵי הַפֵּרוּשִׁים שֶׁכָּתַב הָרַב בְּמִלַּת אִסְטָסִית וְחִלּוּף הַגִּרְסָאוֹת עוֹלִים לִשְׁנֵי הַפֵּרוּשִׁים, וְאֵינוֹ נִתְלֶה כְלָל בְּפֵרוּשׁ הָעִנְיָן. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ו">פרק א - משנה ו</h3><p dir="rtl">
<small>(כ)</small> <B> נֶפֶשׁ כוּ'.</B> בְּעֵדִים זוֹמְמִין כָּתוּב וְלֹא תָחוֹס עֵינֶךָ נֶפֶשׁ בְּנֶפֶשׁ. רַשִׁ"י. וְלֹא גָרְסִינַן בַּמִּשְׁנָה נֶפֶשׁ תַּחַת נָפֶשׁ, שֶׁאוֹתוֹ כְתִיב בְּפָרָשַׁת מִשְׁפָּטִים בְּכִי יִנָּצוּ: <small>(כא)</small> <B> וַהֲרֵי כוּ'.</B> מַשְׁמַע שֶׁהֲרֵי אָחִיו עֲדַיִן קַיָּם. רַשִׁ"י: <small>(כב)</small> <B> שֶׁקִּבְּלוּ כוּ'.</B> וּבָאת לָהֶם הֲזַמָּה מִיָּד קֹדֶם גְּמַר דִּין שֶׁל נִדּוֹן, יֵהָרֵגוּ. רַשִׁ"י: <small>(כג)</small> <B> שֶׁיִּגָּמֵר כוּ'.</B> דְּהַשְׁתָּא מִקַיְמָא שַׁפִּיר נֶפֶשׁ תַּחַת נָפֶשׁ, דְּמִשֶּׁיִּגָּמֵר דִּינוֹ מִקְּרֵי גַבְרָא קְטִילָא, כִּדְאַשְׁכְּחַן בְּמִשְׁנָה ד' פֶּרֶק ח' דְּסַנְהֶדְרִין: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ז">פרק א - משנה ז</h3><p dir="rtl">
<small>(כד)</small> <B> מַה שְּׁלֹשָׁה כוּ'.</B> דְּהָא רֻבָּא נִינְהוּ. נִמּוּקֵי יוֹסֵף: <small>(כה)</small> <B> עֵדִים.</B> לוֹמַר אֲפִלּוּ מֵאָה אֵין לָהֶם אֶלָּא דִין שְׁנֵי עֵדִים. נִמּוּקֵי יוֹסֵף. וְעַיֵּן תּוֹסְפוֹת יוֹם טוֹב: <small>(כו)</small> דַּוְקָא בַשְּׁלִישִׁי, וְכֵן אִם הֵן יוֹתֵר, אֲבָל לֹא בַשְּׁנַיִם הָרִאשׁוֹנִים. וְשִׁעוּר תּוֹךְ כְּדֵי דִבּוּר, מְפֹרָשׁ רֵישׁ פֶּרֶק ד' דְּנָזִיר. וְעַיֵּן תּוֹסְפוֹת יוֹם טוֹב: <small>(כז)</small> <B> לֹא בָא כוּ'.</B> לֹא הֻצְרַךְ לְלַמְּדֵנוּ זֹאת, דְּמִמֵּילָא יָדְעִינַן שֶׁשְּׁנַיִם מַזִּימִין אֶת הַשְּׁלֹשָׁה, שֶׁהֲרֵי שְׁנַיִם כְּשֵׁרִים לְכָל עֵדֻיּוֹת, וּמִמֵּילָא יָדְעִינַן שֶׁאֵין זוֹמְמִין עַד שֶׁיָּזוֹמוּ כֻלָּן, שֶׁהֲרֵי כֻלָּם כְּאֶחָד נַעֲשׂוּ עֵדִים, וּקְרָא כְתִיב וְהִנֵּה עֵד שֶׁקֶר הָעֵד, וְלֹא בָא כוּ'. וְעַיֵּן תּוֹסְפוֹת יוֹם טוֹב דֵּעוֹת הַפּוֹסְקִים אִי תַנָּא קַמָּא וְרַבִּי עֲקִיבָא וְרַבִּי שִׁמְעוֹן פְּלִיגֵי אַהֲדָדֵי: <small>(כח)</small> בְּמִדָּה טוֹבָה הוּא אוֹמֵר נֹצֵר חֶסֶד לָאֲלָפִים, בְּמִדַּת פֻּרְעָנוּת הוּא אוֹמֵר עַל שִׁלֵּשִׁים וְעַל רִבֵּעִים. רַשִׁ"י: <p dir="rtl">
<h3 dir="rtl" id="MNE_MAKOT_L3, פרק א, פרק א משנה ח">פרק א - משנה ח</h3><p dir="rtl">
<small>(כט)</small> <B> בְּטֵלָה.</B> נִרְאֶה לִי שֶׁזֶּה מִכְּלָל אָמְרָם זַ"ל הֲרֵי זֶה בָא לְלַמֵּד וְנִמְצָא לָמֵד. שֶׁהֲרֵי עֲדַיִן לֹא שָׁמַעְנוּ בִשְׁנַיִם שֶׁעֵדוּתָן בְּטֵלָה: <small>(ל)</small> <B> שֶׁהִתְרוּ כוּ'.</B> דִּבְרֵי רַבִּי הֵן. וְרַבִּי יוֹסֵי פָלֵיג וּסְבִירָא לֵיהּ אֲפִלּוּ בִזְמַן שֶׁלֹּא הִתְרוּ בָהֶן. גְּמָרָא. וְהִקְשׁוּ בַתּוֹסָפוֹת, אִם כֵּן הֵיאַךְ מָצִינוּ יָדֵינוּ וְרַגְלֵינוּ כְּשֶׁנּוֹתְנִין גֵּט שֶׁיֵּשׁ בַּמַּעֲמָד קְרוֹבִים. וְהָיָה לָנוּ לוֹמַר דְּעֵדוּת הַכְּשֵׁרִים בָּטֵל וְהַאי דּוּמְיָא דְדִינֵי נְפָשׁוֹת דְּשָׁרִינַן אֵשֶׁת אִישׁ שֶׁיֵּשׁ בָּהּ מִיתַת בֵּית דִּין. וְגַם לְרַבִּי קָשֶׁה שֶׁפְּעָמִים יִתְכַּוֵּן אֶחָד מִן הַקְּרוֹבִים לְהָעִיד כוּ'. וְהַסְּמַ"ע סִימָן ל"ו מְתָרֵץ, שֶׁהֲרֵי יָכוֹל הַמְגָרֵשׁ לְהַזְמִין עֵדִים כְּשֵׁרִים וְאָז לֹא יִפְסֹל הַפּוֹסֵל בְּכַוָּנָתוֹ כְּמוֹ שֶׁכָּתַב הַטּוּר, דְּכֵיוָן שֶׁהִזְמִין עֵדָיו וְהוֹצִיא אֶת הָאֲחֵרִים מִכְּלָל הָעֵדוּת, לָאו כֹּל כְּמִנַּיְהוּ לְבַטֵּל הָעֵדוּת. וְעַיֵּן תּוֹסְפוֹת יוֹם טוֹב: <small>(לא)</small> <B> שֶׁרָאוּ.</B> עִם שְׁלִישִׁי מִן הַשּׁוּק, בְּאֶחָד כוּ'. רַשִׁ"י:<p dir="rtl">
<h3 dir="rtl" id="MNE_MAKOT_L3, פרק א, פרק א משנה ט">פרק א - משנה ט</h3><p dir="rtl">
<small>(לב)</small> <B> וְאֶחָד כוּ'.</B> תֵּימַהּ, אַמַּאי הֻצְרַךְ לוֹמַר וְאֶחָד מַתְרֶה שֶׁאֵין מִן הָעֵדִים כוּ'. וְנִרְאֶה לְמוֹרִי שֶׁיִּחְיֶה, דְּנָקַט לַאֲפוֹקֵי מִדִּבְרֵי רַבִּי יוֹסֵי דְבַסֵּיפָא כוּ'. תּוֹסָפוֹת:  <small>(לג)</small> וּלְשׁוֹן מִקְצָתָן לֹא דָיֵיק הָכִי. וּלְשׁוֹן הַתּוֹסָפוֹת, שֶׁמִּקְצָתָן רוֹאִין כוּ' מִצְטָרְפִין אַף אוֹתָם שֶׁאֵין רוֹאִין: <small>(לד)</small> <B> וְאִם לָאו.</B> מַיְרֵי כְּשֶׁאֵין רוֹאִין הַמַּתְרֶה וְאֵין הַמַּתְרֶה רוֹאֶה אוֹתָם, אֶלָּא שָׁמְעוּ הַמַּתְרֶה שֶׁמַּתְרֶה כֵן. וּבְכָךְ סַגִּי, דְּהָא קָיְמִינַן לְרַבָּנָן דִּפְלִיגֵי אַדְּרַבִּי יוֹסֵי דִבְסָמוּךְ וְלֹא בָעֵי פִּי שְׁנֵי עֵדָיו מַתְרִין בּוֹ כְּמוֹ רַבִּי יוֹסֵי. תּוֹסָפוֹת. וּכְלוֹמַר דְּאִי הַמַּתְרֶה רוֹאֶה אוֹתָן אוֹ הֵן רוֹאִין אוֹתוֹ מִצְטָרְפִין. וְכֵן כָּתַב הָרַמְבַּ"ם בְּחִבּוּרוֹ. וְעַיֵּן תּוֹסְפוֹת יוֹם טוֹב: <small>(לה)</small> <B> פְּטוּרָה.</B> אִם הוּזַמָּה אַחַר שֶׁנֶּהֱרַג הָרוֹצֵחַ. דְּכֵיוָן שֶׁנֶּהֱרַג הַהוֹרֵג עַל פִּיהֶן שׁוּב אֵין נֶהֱרָגִין, דְּקַיְמָא לָן לֹא הָרְגוּ נֶהֱרָגִין, הָרְגוּ אֵין נֶהֱרָגִין. דִּכְתִיב כַּאֲשֶׁר זָמַם לַעֲשׂוֹת, וְלֹא כַאֲשֶׁר עָשָׂה. וּלְעִנְיַן מָמוֹן, אֲפִלּוּ כַאֲשֶׁר עָשָׂה נַמִּי מְחֻיָּבִים לְשַׁלּוּמֵי <span class="booklinks" onclick="sendBookLink(this)" onmouseover="setBookLinkTitle(this)">(עַיֵּן בָּבָא בַּתְרָא פ"ג מ"ד)</span>. וְדַעַת הָרַמְבַּ"ם דַּאֲפִלּוּ לְעִנְיַן מַלְקוֹת נַמִּי אֲפִלּוּ לָקָה זֶה שֶׁהֵעִידוּ עָלָיו לוֹקִין אֵלּוּ. וְעַיֵּן תּוֹסְפוֹת יוֹם טוֹב: <small>(לו)</small> <B> שֶׁנֶּאֱמַר כוּ'.</B> כְּלוֹמַר שֶׁיְּהֵא הַדָּבָר כֻּלּוֹ שֶׁהוּא הָעֵדוּת וְהַהַתְרָאָה קָם עַל פִּי שְׁנַיִם הָעֵדִים. נִמּוּקֵי יוֹסֵף: <small>(לז)</small> <B> שֶׁלֹּא כוּ'.</B> שֶׁמָּא יַחֲלִיף הַמְתֻרְגְּמָן בִּלְשׁוֹן הָעֵדוּת. וְעוֹד כְּשֶׁיִּשְׁמְעוּ הֵם מִפִּי הָעֵדִים יִתָּכֵן לָהֶם לַחְקֹר אוֹתָם יוֹתֵר. נִמּוּקֵי יוֹסֵף. וְנִרְאֶה בְעֵינַי דְּאַף עַל גַּב דְּרַבִּי שִׁמְעוֹן הוּא דְדָרֵישׁ טַעֲמָא דִקְרָא, בְּכָאן אָנוּ צְרִיכִין לְכָךְ, דְּאִי לָאו הָכִי מְנָא לֵיהּ לְרַבִּי יוֹסֵי לְהוֹצִיא שְׁתֵּי דְרָשׁוֹת מִן הַכָּתוּב, אֶלָּא דְּעִקָּרוֹ לְהַתְרָאָה אֲתָא, וְהַדָּבָר אַחֵר מִסְּבָרָא הוּא אֶלָּא דְּאַסְמְכֵיהּ אַקְּרָא: <p dir="rtl">
<h3 dir="rtl" id="MNE_MAKOT_L3, פרק א, פרק א משנה י">פרק א - משנה י</h3><p dir="rtl">
<small>(לח)</small> <B> אוֹתוֹ בֵית דִּין.</B> שֶׁנִּתְחַיֵּב בּוֹ. אֵין סוֹתְרִין לַחֲזֹר וְלִשָּׂא וְלִתֵּן אוּלַי יִזְכֶּה. רַשִׁ"י. וּבַגְּמָרָא, הָא לִפְנֵי בֵית דִּין אַחֵר סוֹתְרִין, הָא תָנֵי סֵיפָא כָּל מָקוֹם שֶׁיַּעַמְדוּ שְׁנַיִם וְיֹאמְרוּ מְעִידִין כוּ'. אָמַר אַבַּיֵי לֹא קָשְׁיָא כָּאן בְּאֶרֶץ יִשְׂרָאֵל כָּאן בְּחוּץ לָאָרֶץ. דְּתַנְיָא כוּ' מִחוּץ לָאָרֶץ לָאָרֶץ סוֹתְרִין אֶת דִּינוֹ מִפְּנֵי זְכוּתָהּ שֶׁל אֶרֶץ יִשְׂרָאֵל. פֵּרֵשׁ רַשִׁ"י אוּלַי תּוֹעִיל לִמְצֹא לוֹ פֶּתַח שֶׁל זְכוּת: <small>(לט)</small> <B> וּפְלוֹנִי כוּ'.</B> דְּדִלְמָא יֵשׁ לַהֲזִימָם אוֹ לְהַכְחִישָׁם: <small>(מ)</small> <B> וּבְחוּצָה לָאָרֶץ.</B> יָלֵיף לֵיהּ בַּגְּמָרָא מִקְּרָא: <small>(מא)</small> וּבִלְבַד שֶׁיִּהְיוּ הַסַּנְהֶדְרִין בְּלִשְׁכַּת הַגָּזִית כְּלוֹמַר בַּמִּקְדָּשׁ מַמָּשׁ. הָרַמְבַּ"ם. וְיָלְפִינַן לֵיהּ בְּפֶרֶק קַמָּא דַעֲבוֹדָה זָרָה דַּף ח', שֶׁנֶּאֱמַר, וְעָשִׂיתָ עַל פִּי הַדָּבָר אֲשֶׁר יַגִּידוּ לְךָ מִן הַמָּקוֹם הַהוּא, מְלַמֵּד שֶׁהַמָּקוֹם גּוֹרֵם. וְאַף עַל גַּב דִּבְזָקֵן מַמְרֵא כְתִיב, אִם אֵינוֹ עִנְיָן לְזָקֵן מַמְרֵא דְהָא כְבָר כְּתִיב וְקַמְתָּ וְעָלִיתָ אֶל הַמָּקוֹם, תְּנֵהוּ עִנְיָן לְכָל דִּינֵי נְפָשׁוֹת לוֹמַר שֶׁהַמָּקוֹם גּוֹרֵם. נִרְאֶה לִי. וְעַיֵּן שָׁם בְּרַשִׁ"י וְתוֹסָפוֹת: <small>(מב)</small> <B> לְשִׁבְעִים כוּ'.</B> בַּגְּמָרָא אִבַּעְיָא לְהוּ אַחַת לְשִׁבְעִים שָׁנָה נִקְרֵאת חוֹבְלָנִית, אוֹ אוֹרְחָא הוּא, תֵּיקוּ: <small>(מג)</small> שֶׁיֹּאמְרוּ בְּדַקְנוּהוּ לְאַחַר מִיתָתוֹ מִכָּל שְׁמֹנֶה עֶשְׂרֵה טְרֵפוֹת. רַשִׁ"י: <small>(מד)</small> לָאו דְּחָיְשִׁינַן לְהָכִי, דְּהָא אָזְלִינַן בָּתַר רֻבָּא. אֶלָּא הָכִי קָאָמַר, רֹב פְּעָמִים לֹא הָיָה נֶהֱרָג, שֶׁעַל יְדֵי שֶׁהוּא מַרְבֶּה בִּבְדִיקוֹת אִי אֶפְשָׁר שֶׁלֹּא יַכְחִישׁ אֶחָד מֵהֶם אֶת חֲבֵרוֹ. תּוֹסָפוֹת: <small>(מה)</small> וְאֵין עֵדִים מִסְתַּכְּלִין בְּכָךְ. רַשִׁ"י. וְרַבָּנָן סַגִּי לְהוּ מִשֶּׁיֵּרָאוּ מְנָאֲפִים שֶׁיִּנְהֲגוּ עִנְיַן נִאוּף שֶׁשּׁוֹכְבִין בְּקֵרוּב בָּשָׂר וְנוֹהֲגִין בְּדֶרֶךְ תַּשְׁמִישׁ. וַעֲבוֹדָה זָרָה וְחִלּוּל שַׁבָּת לֹא שְׁכִיחֵי כָל כָּךְ כְּמוֹ שְׁפִיכוּת דָּמִים וְגִלּוּי עֲרָיוֹת. תּוֹסָפוֹת. וּרְאָיָה מִפֶּרֶק ח' דְּסוֹטָה מִשְׁנָה ט', מִשֶּׁרַבּוּ הָרַצְחָנִים, מִשֶּׁרַבּוּ הַמְנָאֲפִים. וְעַיֵּן תּוֹסְפוֹת יוֹם טוֹב: <small>(מו)</small> <B> מַרְבִּין.</B> קָפֵיד טְפֵי עַל שְׁפִיכוּת דָּמִים מֵעַל גִּלּוּי עֲרָיוֹת לְפִי שֶׁהוּא רָע לַשָּׁמַיִם וְלַבְּרִיּוֹת. וַהֲרֵי חֻמְרָא יְתֵרָא נוֹדַעַת לִרְצִיחָה, שֶׁהֵמִית שֶׁלֹּא בְעֵדִים: <p dir="rtl">
<h2 dir="rtl" id="MNE_MAKOT_L3, פרק ב">פרק ב</h2><p dir="rtl">
<h3 dir="rtl" id="MNE_MAKOT_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> <B> וְנָפְלָה.</B> וְלֹא תָנֵי נִפְסַק הַחֶבֶל. וְנִרְאֶה לִי דְּנָפְלָה פֵּרוּשׁ שֶׁנִּשְׁמַט מִיָּדוֹ. וּלְכָךְ לֹא רָצָה לוֹמַר וְנִפְסַק, דְּאִם כֵּן לֹא אָתְיָא כְרַבִּי דְּאָמַר לְקַמָּן נִפְסַק אֵינוֹ גוֹלֶה. תּוֹסָפוֹת: <small>(ב)</small> <B> יוֹרֵד.</B> לֹא זוֹ אַף זוֹ קָתָנֵי. לֹא זוֹ מְעַגֵּל דְּוַדַּאי יֵשׁ לְחַיְּבוֹ גָלוּת, דִּלְמָא לֹא נִזְהַר, אֶלָּא אַף מְשַׁלְשֵׁל חָבִית דְּשַׁפִּיר מִזְהַר שֶׁלֹּא יְשַׁבֵּר חָבִיתוֹ, אִם נָפַל וְהָרַג חַיָּב. וְעוֹד דְּלֹא זוֹ אֶלָּא אַף יוֹרֵד בְּסֻלָּם דִּטְפֵי מִזְהַר כְּדֵי שֶׁלֹּא יִפֹּל, אִם הָרַג חַיָּב. תּוֹסָפוֹת: <small>(ג)</small> וְהָרַמְבַּ"ם הִטְעִים הַטַּעַם יָפֶה, שֶׁהֲרֵי דֶרֶךְ נְפִילָה מָצוּי בְּרֹב הָעִתִּים לְהַזִּיק, וְדָבָר קָרוֹב הוּא לִהְיוֹת, שֶׁהֲרֵי טֶבַע הַכָּבֵד לֵירֵד לְמַטָּה בִמְהֵרָה, וְהוֹאִיל וְלֹא זֵרַז עַצְמוֹ וְתִקֵּן מַעֲשָׂיו יָפֶה בִשְׁעַת יְרִידָה יִגְלֶה. אֲבָל דֶּרֶךְ עֲלִיָּה אֵין זֶה הַדָּבָר הַקָּרוֹב לִהְיוֹת בְּרֹב הָעִתִּים, אֶלָּא כְמוֹ פֶלֶא הוּא וְהוּא כְמוֹ אָנוּס: <small>(ד)</small> כְּגוֹן הָרוֹצֶה לְהָרִים יָדוֹ בְכֹחַ וְגַרְזֶן בְּיָדוֹ וּמַשְׁפִּיל תְּחִלָּה אֶת גּוּפוֹ וְשׁוֹחֶה לְפָנָיו כְּדֵי לְהָרִים בְּכֹחַ, וּבְהַשְׁפָּלָתוֹ הָרַג. דְּלֹא תֵימָא הוֹאִיל וְצֹרֶךְ עֲלִיָּה הִיא פָּטוּר מִגָּלוּת דְּהָא כְתִיב וַיַּפֵּל. רַשִׁ"י. וּכְשֶׁהָרַג בַּעֲלִיָּתוֹ לַאֲחוֹרָיו, פָּטוּר. וְהַיְנוּ דִתְנַן שֶׁלֹּא בְדֶרֶךְ יְרִידָתוֹ אֵינוֹ גוֹלֶה: <small>(ה)</small> עַיֵּן בְּתוֹסְפוֹת יוֹם טוֹב שֶׁהֶאֱרִיךְ בְּטַעַם פְּלוּגְתָּתָן בַּקְּרָא עַל פִּי הַדִּקְדּוּק: <small>(ו)</small> <B>מִן הָעֵץ כוּ'.</B> יָצָא קֵיסָם וְנִתַּז לְמֵרָחוֹק וְהָרַג. רַשִׁ"י: <small>(ז)</small> כְּלוֹמַר וְרַבִּי סָבַר דְּהַאי לָאו כֹּחַ כֹּחוֹ הוּא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ח)</small> כְּלוֹמַר וְזָרַק בָּהּ בַּיּוֹם. אֲבָל בְּאַשְׁפָּה שֶׁאֵינָהּ עֲשׂוּיָה לְהִפָּנוֹת בָּהּ אַף בַּלַּיְלָה וְזָרַק בָּהּ בַּלַּיְלָה וּמִקְּרֵי וִיתֵיב כוּ', אָנוּס הוּא, דְּלֵית לֵיהּ לְאַסּוֹקֵי אַדַּעְתֵּיהּ דְּמִקְּרֵי וִיתֵיב כֵּיוָן שֶׁאֵינָהּ עֲשׂוּיָה לִפָּנוֹת כְּלָל. תּוֹסָפוֹת: <small>(ט)</small> <B> הַלָּז.</B> נִמְצָא בַכָּתוּב מִי הָאִישׁ הַלָּזֶה <span class="booklinks" onclick="sendBookLink(this)" onmouseover="setBookLinkTitle(this)">(בְּרֵאשִׁית כד)</span>. וּבַיְרוּשַׁלְמִי <span class="booklinks" onclick="sendBookLink(this)" onmouseover="setBookLinkTitle(this)">(וְכֵן בַּבַּבְלִי. רַבֵּנוּ מֹשֶׁה זַכּוּתָא)</span> גָּרַס הַלָּה: <small>(י)</small> <B> וְלַמַּזִּיק.</B> אִצְטְרִיךְ לְמִתְנֵי וְלַמַּזִּיק, דְּלֹא תֵימָא שֶׁאִם יֵשׁ לַמַּזִּיק גַּם כֵּן רְשׁוּת לִכָּנֵס דְּפָטוּר מִשּׁוּם דְּעַל הַנִּזָּק לְהַרְחִיק וְלִשְׁמֹר אֶת עַצְמוֹ מִן הַנֶּזֶק כְּשֶׁיּוֹדֵעַ שֶׁיֵּשׁ לְהַלָּה גַּם כֵּן רְשׁוּת לִכָּנֵס: <small>(יא)</small> <B> אֶת בְּנוֹ.</B> לְהַטּוֹתוֹ לְדֶרֶךְ אַחֶרֶת. רַשִׁ"י: <small>(יב)</small> <B> וּשְׁלִיחַ בֵּית דִּין.</B> הַמַּלְקֶה אַרְבָּעִים לַחַיָּב מַלְקוֹת. וּלְשׁוֹן הָרַאֲבַ"ד, שְׁלִיחַ בֵּית דִּין שֶׁהוּא מַלְקֶה יוֹתֵר מִמַּה שֶּׁאֲמָדוּהוּ. וְהָרַמְבַּ"ם כָּתַב שֶׁהִכָּה אֶת הַנִּמְנָע לָבֹא לַדִּין וֶהֱמִיתוֹ בִשְׁגָגָה: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(יג)</small> דְּמוּסָר נַמִּי כְתִיב יַסֵּר בִּנְךָ וִינִיחֶךָ. וְאֻמָּנוּת הָא תְנַן בְּסוֹף קִדּוּשִׁין לְעוֹלָם יְלַמֵּד אֶת בְּנוֹ כוּ': <small>(יד)</small> שֶׁנֶּאֱמַר וְהָיוּ לָכֶם הֶעָרִים לְמִקְלָט, לָכֶם לְמִקְלָט וְלֹא לַגֵּרִים. גְּמָרָא. וְהָא דְנֶהֱרָג, מִשּׁוּם דְּקַיְמָא לָן דְּבֶן נֹחַ אֵין צָרִיךְ הַתְרָאָה, אֶלָּא אַזְהָרָתוֹ זוֹ הִיא מִיתָתוֹ. וּמְסַיֵּם הָרַמְבַּ"ם, אֲבָל יִשְׂרָאֵל שֶׁהֲרָגוֹ גּוֹלֶה. עַד כָּאן. וּמַתְנִיתִין הָכִי קָאָמַר, הַכֹּל כוּ', כְּלוֹמַר אִית בְּהוּ תַרְתֵּי, שֶׁבֵּין הוּא הַהוֹרֵג אוֹ הַנֶּהֱרָג יֵשׁ כָּאן גָּלוּת, חוּץ מֵעַל יְדֵי גֵר תּוֹשָׁב שֶׁאַף עַל פִּי שֶׁאִם יִשְׂרָאֵל הֲרָגוֹ גּוֹלֶה, מִכָּל מָקוֹם אִם הוּא הָרַג לְיִשְׂרָאֵל אֵינוֹ גוֹלֶה אֶלָּא נֶהֱרָג. כֵּן נִרְאֶה לִי. וְכֵן מַשְׁמַע בַּגְּמָרָא שֶׁהַהוּא עַל יְדֵי, לָאו כְּגַוְנָא דְאִינָךְ הוּא. וְעַיֵּן תּוֹסְפוֹת יוֹם טוֹב: <small>(טו)</small> <B> אֶלָּא כוּ'.</B> וְעַל יָדוֹ מִיהָא גּוֹלֶה. דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(בְּמִדְבַּר לה)</span> לִבְנֵי יִשְׂרָאֵל וְלַגֵּר וְלַתּוֹשָׁב בְּתוֹכָם תִּהְיֶינָה שֵׁשׁ הֶעָרִים. גְּמָרָא: <small>(טז)</small> דְּמַשְׁמַע כָּאן לֹא רָאָה אֲבָל רוֹאֶה בְּמָקוֹם אַחֵר, פְּרָט לַסּוּמָא שֶׁאֵינוֹ רוֹאֶה בְּשׁוּם מָקוֹם. רַשִׁ"י: <small>(יז)</small> לָאו דִּבְלֹא רְאוֹת רִבּוּיָא הוּא. אֶלָּא הָכִי מְפָרְשִׁינַן בַּגְּמָרָא, בְּלֹא רְאוֹת לְמַעֵט, בִּבְלִי דַעַת לְמַעֵט, וְאֵין מִעוּט אַחַר מִעוּט אֶלָּא לְרַבּוֹת. וְעַיֵּן תּוֹסְפוֹת יוֹם טוֹב: <small>(יח)</small> <B> כְּמוּעָד.</B> כְּמַתְרֶה עָלָיו וְעוֹבֵר עַל הַתְרָאָה, דְּוַדַּאי לְדַעַת הֲרָגוֹ. רַשִׁ"י. וּבַגְּמָרָא, וְהָא לֹא אַתְרוּ בֵיהּ כוּ', וּמְשָׁנֵי רַבִּי יוֹסֵי בַר יְהוּדָה הִיא דִּסְבִירָא לֵיהּ הַתְרָאָה לֹא נִתְּנָה אֶלָּא לְהַבְחִין בֵּין שׁוֹגֵג לְמֵזִיד: <small>(יט)</small> <B> יָכוֹל כוּ'.</B> כֵּיצַד, אָמַר רַבִּי שִׁמְעוֹן יֵשׁ שׂוֹנֵא כוּ'. נִפְסַק גּוֹלֶה, נִשְׁמַט אֵינוֹ גוֹלֶה. פֵּרֵשׁ רַשִׁ"י נִפְסַק הַחֶבֶל דּוּמְיָא דְנִשְׁמַט הַבַּרְזֶל מִקַּתּוֹ הוּא, שֶׁנִּשְׁאַר הָאֶגֶד בְּיָדוֹ. וְנִשְׁמַט, דּוּמְיָא דְמִן הָעֵץ הַמִּתְבַּקֵּעַ, שֶׁלֹּא נִשְׁאַר בְּיָדוֹ כְלוּם: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(כ)</small> דִּכְתִיב וַעֲלֵיהֶם תִּתְּנוּ אַרְבָּעִים וּשְׁתַּיִם עִיר, וּכְתִיב כָּל הֶעָרִים אֲשֶׁר תִּתְּנוּ לַלְוִיִּם אַרְבָּעִים וּשְׁמֹנֶה עִיר, הִקִּישָׁן הַכָּתוּב זוֹ לְזוֹ לִקְלֹט. הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(כא)</small> גְּמָרָא. לְתָרוֹצֵי דְּלֹא תְנַן אֶלָּא שֵׁשׁ. וְעַיֵּן תּוֹסְפוֹת יוֹם טוֹב: <small>(כב)</small> <B> לֹא הָיוּ כוּ'.</B> וּמִפְּנֵי מָה הִבְדִּילָם מֹשֶׁה, אָמַר מִצְוָה שֶׁבָּאָה לְיָדִי אֲקַיְּמֶנָּה. גְּמָרָא: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(כג)</small> בְּכָל מָקוֹם שֶׁהָיוּ שְׁנֵי דְרָכִים מְפֻצָּלִים, אֶחָד פּוֹנֶה לְעִיר מִקְלָט, הָיָה עֵץ תָּקוּעַ בְּאוֹתוֹ דֶרֶךְ וְכָתוּב בּוֹ מִקְלָט. גְּמָרָא. מַאי קְרָא, תָּכִין לְךָ הַדֶּרֶךְ, עֲשֵׂה הֲכָנָה לַדֶּרֶךְ: <small>(כד)</small> בַּגְּמָרָא. וְהַיְנוּ דְכָתַב הָרַמְבַּ"ם, כְּשֶׁמְּשִׁיבִין אוֹתוֹ מוֹסְרִים לוֹ כוּ' כְּדִתְנַן לְקַמָּן. וְלֹא מְפָרֵשׁ לַהּ דִּכְשֶׁמַּקְדִּימִין כוּ' כְּדִלְקַמָּן שֶׁמּוֹסְרִים לוֹ, מִשּׁוּם דְּאִי בִתְחִלַּת הַנִּיסָה הָאֵיךְ יוּכְלוּ לְהַחְלִיט וְלוֹמַר בִּשְׁגָגָה, דִּלְמָא לֹא הִיא: <small>(כה)</small> וְכֵן כָּתַב הָרַמְבַּ"ם. וּלְדִבְרֵיהֶם לֹא גָרְסִינַן אַף. וְכֵן הוּא בַבְּרַיְתָא. וְתוּ הָתָם, אָמְרוּ לוֹ הַרְבֵּה שְׁלִיחוּת עוֹשָׂה, פֵּרֵשׁ רַשִׁ"י דְּבָרִים שֶׁאֵינָם נַעֲשִׂים עַל יְדֵי אָדָם נַעֲשִׂים וּמִתְקַבְּלִים עַל יְדֵי הַרְבֵּה שְׁלוּחִים: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(כו)</small> <B> רַבִּי יוֹסֵי בַּר יְהוּדָה אוֹמֵר.</B> הָכָא נִרְאֶה לִי דִּשְׁנָאוֹ בִלְשׁוֹן פְּלֻגְתָּא, שֶׁרַבֵּנוּ הַקָּדוֹשׁ מְחַבֵּר הַמִּשְׁנָיוֹת רוֹמֵז בָּזֶה שֶׁהוּא עַצְמוֹ חוֹלֵק עָלָיו בָּזֶה, וְכִדְאִיתָא בַבְּרַיְתָא, רַבִּי אוֹמֵר מֵעַצְמָן הֵן גּוֹלִין כִּסְבוּרִין הֵן אֶחָד מֵזִיד וְאֶחָד שׁוֹגֵג קוֹלְטוֹת, וְהֵן אֵינָן יוֹדְעִין כוּ' בְּמֵזִיד אֵינָן קוֹלְטוֹת: <small>(כז)</small> <B> בַּתְּחִלָּה.</B> תְּחִלַּת מִשְׁפָּטָן שֶׁל רוֹצְחִים וְעִקָּרוֹ, זֶהוּ, אֶחָד שׁוֹגֵג וְאֶחָד מֵזִיד כוּ'. וְיָלֵיף טַעֲמָא מִקְּרָא וְכִי יִהְיֶה אִישׁ שֹׂנֵא לְרֵעֵהוּ וְאָרַב לוֹ וְקָם עָלָיו וְהִכָּהוּ נֶפֶשׁ וָמֵת וְנָס כוּ', מַשְׁמַע אִם הֲרָגוֹ בְכַוָּנָה יָנוּס. וּכְתִיב בַּתְרֵיהּ וְשָׁלְחוּ זִקְנֵי עִירוֹ וְגוֹ'. רַשִׁ"י: <small>(כח)</small> <B> הֲרָגוּהוּ.</B> פְּטָרוּהוּ. בַּבְּרַיְתָא מֵבִיא קְרָאֵי עֲלַיְהוּ: <small>(כט)</small> וּכְשֶׁנִּתְרַפָּא כֹהֵן חוֹזֵר לַעֲבוֹדָתוֹ, וְעָבַר זֶה מִמְּשִׁיחָתוֹ. רַשִׁ"י: <small>(ל)</small> אֶלָּא חַד מֵהָנָךְ הוּא. גְּמָרָא: <small>(לא)</small> דְּאִי לָאו הָכִי, מַאי אִכְפַּת בְּקִלְלָתָם, וְהָכְתִיב כַּצִּפּוֹר לָנוּד כַּדְּרוֹר לָעוּף כֵּן קִלְלַת חִנָּם לוֹא תָבֹא. גְּמָרָא: <small>(לב)</small> וְתֵימַהּ מַאי סְבָרָא הִיא זוֹ לוֹמַר כֵּן לְקֻלָּא כוּ'. וּבַגְּמָרָא אָמְרִינַן בְּטַעֲמָא דְּאֵינוֹ גוֹלֶה, דְּמִיתַת כֹּהֵן מְכַפֶּרֶת. וּפֵרְשׁוּ הַתּוֹסָפוֹת, שֶׁהֲרֵי אִלּוּ גָלָה יוֹם אֶחָד וּמֵת כֹּהֵן גָּדוֹל הוּא חוֹזֵר, וְאִלּוּ לֹא מֵת אֲפִלּוּ שָׁהָה כַמָּה שָׁנִים אֵינוֹ חוֹזֵר, שְׁמַע מִנַּהּ דְּמִיתַת כֹּהֵן מְכַפֶּרֶת מִגָּלוּת. עַד כָּאן. וְהָוֵי קַל וָחֹמֶר, וּמָה מִי שֶׁגָּלָה כְבָר יֵצֵא עַכְשָׁיו, מִי שֶׁלֹּא גָלָה אֵינוֹ דִין שֶׁלֹּא יִגְלֶה: <small>(לג)</small> <B> שֶׁל שֵׁנִי.</B> בַּגְּמָרָא יָלֵיף לֵיהּ מִקְּרָא. וְטַעְמָא, דַּהֲוָה לֵיהּ לְבַקֵּשׁ רַחֲמִים שֶׁיִּגָּמֵר דִּינוֹ לִזְכוּת. רַשִׁ"י. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ז">פרק ב - משנה ז</h3><p dir="rtl">
<small>(לד)</small> <B> וְהַהוֹרֵג כוּ'.</B> וּבְתַרְוַיְהוּ לֹא הָיָה שָׁם כֹּהֵן גָּדוֹל אַחֵר. הָרַמְבַּ"ם: <small>(לה)</small> <B> לְעוֹלָם.</B> עַד מוֹת כֹּהֵן גָּדוֹל. וְאִם יָצָא הִתִּיר עַצְמוֹ לְמִיתָה, כְּדִתְנַן בְּסָמוּךְ. הָרַמְבַּ"ם: <small>(לו)</small> <B> קוֹלֵט.</B> יָלֵיף לַהּ בַּגְּמָרָא מִקְּרָא: <small>(לז)</small> <B> מִצְוָה.</B> דִּכְתִיב וְרָצַח גֹּאֵל הַדָּם, וְלֹא כְתִיב אִם רָצַח. וְרַבִּי עֲקִיבָא אוֹמֵר רְשׁוּת כוּ', מִי כְתִיב יִרְצַח. גְּמָרָא: <small>(לח)</small> מְפָרֵשׁ טַעֲמָא בַגְּמָרָא, שֶׁלֹּא יְהֵא סוֹפוֹ חָמוּר מִתְּחִלָּתוֹ, מַה תְּחִלָּתוֹ בְּמֵזִיד נֶהֱרָג בְּשׁוֹגֵג גּוֹלֶה, אַף סוֹפוֹ בְּמֵזִיד נֶהֱרָג בְּשׁוֹגֵג גּוֹלֶה: <small>(לט)</small> <B>בְּאוֹתָהּ הָעִיר.</B> רוֹצֵחַ שֶׁגָּלָה לְעִיר מִקְלָט וְחָזַר וְהָרַג בְּאוֹתָהּ הָעִיר בְּשׁוֹגֵג, גּוֹלֶה מִשְּׁכוּנָה לִשְׁכוּנָה בְּתוֹךְ הָעִיר, כִּי מִן הָעִיר אֵינוֹ רַשַּׁאי לָצֵאת מִפְּנֵי רְצִיחָה רִאשׁוֹנָה. רַשִׁ"י. וּבַגְּמָרָא יָלְפִינַן לֵיהּ מִקְּרָא: <small>(מ)</small> <B> וּבֶן לֵוִי.</B> שֶׁהוּא מִיּוֹשְׁבֵי הָעִיר וְלֹא גָלָה לְשָׁם וְרַשַּׁאי לָצֵאת מִן הָעִיר. רַשִׁ"י: <p dir="rtl">
<h3 dir="rtl" id="MNE_MAKOT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(מא)</small> <B> כַּיּוֹצֵא בוֹ.</B> וְנִרְאֶה לִי דִּסְרִיךְ בְּלִישְׁנָא דְּפֶרֶק ו' דִּשְׁבִיעִית: <small>(מב)</small> <B> דְּבַר.</B> כְּלוֹמַר דִּבּוּר בְּעָלְמָא: <small>(מג)</small> <B> רַבִּי מֵאִיר אוֹמֵר.</B> בַּגְּמָרָא פְלִיגֵי בִדְרָשֵׁי דִקְרָאֵי. וְכֵן בִּפְלֻגְתָּא דִבְסָמוּךְ: <small>(מד)</small> <B> לַשְּׂרָרָה.</B> אִם הָיָה נָשִׂיא אוֹ רֹאשׁ בֵּית אָב, חוֹזֵר לִגְדֻלָּתוֹ כְשֶׁיָּשׁוּב לְעִירוֹ בְּמִיתַת כֹּהֵן גָּדוֹל. רַשִׁ"י: <small>(מה)</small> דְּקַיְמָא לָן כָּל שְׂרָרָה שֶׁבְּקֶרֶב יִשְׂרָאֵל הַזּוֹכֶה לָהּ זוֹכֶה לְעַצְמוֹ וּלְזַרְעוֹ. וְעַיֵּן תּוֹסְפוֹת יוֹם טוֹב: <small>(מו)</small> תֵּימַהּ, דְּרַבִּי מֵאִיר וְרַבִּי יְהוּדָה הֲלָכָה כְּרַבִּי יְהוּדָה. וְהָרַמְבַּ"ם פָּסַק בִּשְׁנֵיהֶם כְּרַבִּי יְהוּדָה: <p dir="rtl">
<h2 dir="rtl" id="MNE_MAKOT_L3, פרק ג">פרק ג</h2><p dir="rtl">
<h3 dir="rtl" id="MNE_MAKOT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> פֵּרוּשׁ אִם הִתְרוּ בָהֶן מִשּׁוּם מַלְקוֹת. שֶׁאִם עָשׂוּ תְשׁוּבָה, בֵּית דִּין שֶׁל מַעְלָה מוֹחֲלִין לָהֶם. אֲבָל חַיָּבֵי מִיתוֹת בֵּית דִּין אֵינָן בִּכְלַל מַלְקוּת אַרְבָּעִים, שֶׁאִם עָשׂוּ תְשׁוּבָה אֵין בֵּית דִּין שֶׁל מַטָּה מוֹחֲלִין לָהֶם אֶת הַמִּיתָה, וּכְתִיב כְּדֵי רִשְׁעָתוֹ, מִשּׁוּם רִשְׁעָה אַחַת אַתָּה מְחַיְּבוֹ וְאִי אַתָּה מְחַיְּבוֹ מִשּׁוּם שְׁתֵּי רִשְׁעָיוֹת. אֲבָל חַיָּבֵי כְרֵתוֹת כֵּיוָן דְּאִי עֲבִיד תְּשׁוּבָה מוֹחֲלִין לוֹ, הִלְכָּךְ לָקוּ. וְאַף עַל גַּב דְּהַשְׁתָּא מִיהַת לֹא עֲבִיד תְּשׁוּבָה וְאַכַּתִּי עֹנֶשׁ כָּרֵת עָלָיו, לֹא פְסִיקָא מִלְּתָא לְכָרֵת הוֹאִיל וְהוּא תָלוּי בִּתְשׁוּבָה. גְּמָרָא: <small>(ב)</small> זוֹ הִיא שִׁיטַת הַתּוֹסָפוֹת שֶׁכָּתַבְתִּי בְּפֶרֶק קַמָּא דְשַׁבָּת <span class="booklinks" onclick="sendBookLink(this)" onmouseover="setBookLinkTitle(this)">(אוֹת כד)</span>. וְהָא דְלָא תָנֵי לָאו דִּבְגֵיוּתָן מִלֹּא תִקַּח, דְּתָנָא וְשִׁיֵּר. וּלְשִׁיטַת הָרַמְבַּ"ם, תָּנֵי נְתִינָה אַגַּב גְּרָרָא דְּמַמְזֶרֶת. כֵּן כָּתַב הַמַּגִּיד. וְעַיֵּן תּוֹסְפוֹת יוֹם טוֹב: <small>(ג)</small> רַשִׁ"י. וּמַשְׁמַע דְּבַחֲלוּצָה לְחוֹדָא אִיכָּא מַלְקוֹת מִדְּאוֹרַיְתָא. וּכְבָר כָּתַבְתִּי בְּפֶרֶק ט' דִּיבָמוֹת דַּחֲלוּצָה לֹא מִתַּסְּרָא כְלָל מִדְּאוֹרַיְתָא: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ד)</small> <B> הַטָּמֵא כוּ'.</B> כֻּלְּהוּ לָאוֵי דְמַתְנִיתִין מַיְתֵי לְהוּ קְרָאֵי לְאַזְהָרָתָן. וְעַיֵּן תּוֹסְפוֹת יוֹם טוֹב: <small>(ה)</small> <B> וְהַמְפַטֵּם.</B> מַעֲשֵׂה רוֹקֵחַ, תַּרְגּוּם יְרוּשַׁלְמִי מְפַטֵּם. אִישׁ בָּרִיא, גְּבַר פָּטִים. עָרוּךְ: <small>(ו)</small> הָכִי יָלְפִינַן בַּגְּמָרָא מִדִּכְתִיב וַאֲשֶׁר יִתֵּן מִמֶּנּוּ, מֵאוֹתוֹ שֶׁל מֹשֶׁה. וְעוֹד תַּנְיָא הָתָם שֶׁמֵּעוֹלָם לֹא נַעֲשָׂה שֶׁמֶן אַחֵר, וְלֹא עוֹד אֶלָּא שֶׁכֻּלּוֹ קַיָּם לֶעָתִיד לָבֹא, שֶׁנֶּאֱמַר שֶׁמֶן מִשְׁחַת קֹדֶשׁ יִהְיֶה זֶה לִי לְדֹרֹתֵיכֶם: <small>(ז)</small> <B> שְׁקָצִים.</B> נִרְאֶה לִי דְּבִשְׁקָצִים נִכְלָל דָּג טָמֵא וְכֵן שֶׁרֶץ הַמַּיִם, וְהוּא הַבְּרִיּוֹת שֶׁבַּמַּיִם שֶׁלֹּא בְצוּרַת דָּג טָהוֹר וְלֹא דָג טָמֵא, כְּגוֹן כֶּלֶב הַמַּיִם וְהַצְּפַרְדְּעִים. וְעוֹף טָמֵא וְשֶׁרֶץ הָעוֹף, וְהַיְנוּ כְּגוֹן זְבוּב אוֹ יַתּוּשׁ אוֹ דְבוֹרָה וְכַיּוֹצֵא בָהֶן. וְשֶׁרֶץ הָאָרֶץ, הַיְנוּ כְּגוֹן הַחֹלֶד וְהַצָּב נְחָשִׁים וְעַקְרַבִּים וְחַפָשִׁים וְנַדָּל וְכַיּוֹצֵא בָהֶן כוּ' דִּבְכֻלָּן נֶאֱמַר בָּהֶן שֶׁקֶץ, דּוֹק בַּפָּסוּק. וְיִתָּכֵן שֶׁהַחֲכָמִים כּוֹלְלִים גַּם כֵּן בִּלְשׁוֹן שְׁקָצִים בְּהֵמָה טְמֵאָה וְחַיָּה טְמֵאָה אַף עַל פִּי שֶׁאֵין כֵּן בִּלְשׁוֹן תּוֹרָה, דִּלְשׁוֹן חֲכָמִים לְחוּד. וְגַם בִּלְשׁוֹן חֲכָמִים לָאו כְּלָלָא הוּא כוּ': <small>(ח)</small> <B> וּרְמָשִׂים.</B> וְהֵן הַמִּינִין הַנִּבְרָאִים בָּאַשְׁפָּה וּבְגוּפֵי הַנְּבֵלוֹת כְּגוֹן רִמָּה וְתוֹלֵעָה וְכַיּוֹצֵא בָהֶן, שֶׁאֵינָם נִבְרָאִים מִזָּכָר וּנְקֵבָה אֶלָּא מִן הַגְּלָלִים שֶׁהִסְרִיחוּ וְכַיּוֹצֵא, וּבִכְלַל זֶה הַמִּינִין הַנִּבְרָאִים בָּעוֹפוֹת וּבְמַאֲכָלָם, אִם פָּרְשׁוּ וְיָצְאוּ לָאָרֶץ, אַף עַל פִּי שֶׁחָזְרוּ לְתוֹךְ הָאֹכֶל, שֶׁנֶּאֱמַר בְּכָל הַשֶּׁרֶץ: <small>(ט)</small> וּבִתְרוּמַת מַעֲשֵׂר כְּתִיב, בְּסוֹף פָּרָשַׁת קֹרַח: <small>(י)</small> שֶׁאֵינוֹ חַיָּב מַלְקוֹת עַד שֶׁיֹּאכְלֶנּוּ בִירוּשָׁלַיִם. דְּאָמַר רַחֲמָנָא בִּבְכוֹר שֶׁנָּפַל בּוֹ מוּם, בִּשְׁעָרֶיךָ תֹּאכְלֶנּוּ, וְאָמְרוֹ בְכָאן לֹא תוּכַל לֶאֱכֹל בִּשְׁעָרֶיךָ, וּבָאָה הַקַּבָּלָה גַּם כֵּן בָּזֶה [הַתּוֹסֶפְתָּא] לֹא תוּכַל לֶאֱכֹל בִּירוּשָׁלַיִם כְּבִשְׁעָרֶיךָ, כְּלוֹמַר לֹא תוּכַל לֶאֱכֹל מַעֲשֵׂר בְּטֻמְאָה בִירוּשָׁלַיִם כְּמוֹ שֶׁתֹּאכַל בְּכוֹר בְּטֻמְאָה בִּשְׁעָרֶיךָ. הָרַמְבַּ"ם: <small>(יא)</small> וְכֵן כָּתַב הָרַמְבַּ"ם. וְתֵימַהּ, דְּמַאי אַזְהָרָה שַׁיָּךְ בְּמַה שֶּׁהוּא עַצְמוֹ אוֹמֵר וּמִתְוַדֶּה שֶׁלֹּא עָשָׂה כֵן, וְדִלְמָא לֹא הֻזְהַר עָלָיו בְּלָאו אֶלָּא מִכְּלַל עֲשֵׂה וְהָוֵי עֲשֵׂה. וּבַגְּמָרָא, וְהֵיכָן מֻזְהָר עַל אֲכִילָה, לֹא תוּכַל לֶאֱכֹל בִּשְׁעָרֶיךָ, וּלְהַלָּן הוּא אוֹמֵר בִּשְׁעָרֶיךָ תֹּאכְלֶנּוּ הַטָּמֵא וְהַטָּהוֹר בִּבְכוֹר בַּעַל מוּם כוּ'. וְקָאָמַר רַחֲמָנָא הַאי טָמֵא דְשָׁרֵי לָךְ גַּבֵּי בְכוֹר, הָכָא לֹא תֵיכוּל: <small>(יב)</small> וְהַתּוֹסָפוֹת הִקְשׁוּ עַל זֶה מִגִּיד הַנָּשֶׁה. וּמַסְּקֵי דְּרַבָּנָן לְדִבְרֵי רַבִּי שִׁמְעוֹן קָאָמְרֵי, לְדִידָן כָּל דְּפָרֵישׁ הַכָּתוּב לֹא תֹאכַל גִּיד לֹא תֹאכַל עוֹף טָמֵא, כְּאִלּוּ פֵּרֵשׁ בֵּין גָּדוֹל בֵּין קָטָן וּבִלְבַד שֶׁיִּהְיוּ שְׁלֵמִים, אֲבָל בְּטֶבֶל לֹא כָתַב חִטָּה. אֶלָּא לְדִידָךְ דְּחָשַׁבְתְּ חִטָּה בְּרִיָּה אַלְמָא לֵית לָךְ טַעֲמָא דִמְפָרֵשׁ, מִכָּל מָקוֹם לֹא דָמֵי לִנְמָלָה דְּאִיכָּא נְשָׁמָה: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(יג)</small> כִּדְיָלְפִינַן מִדִּכְתִיב קָרְחָה יְתֵרָה, דַּהֲוָה מָצֵי לְמִכְתַּב לֹא יִקְרְחוּ בְרֹאשָׁם. וְעַיֵּן תּוֹסְפוֹת יוֹם טוֹב: <small>(יד)</small> וְדִתְנַן בְּמִשְׁנָה ב' וְהָאוֹכֵל חֵלֶב, טַעֲמָא מִשּׁוּם דְּאוֹכֵל חַיָּב כָּרֵת, וּתְנִינְהוּ לְחַיָּבֵי כְּרֵתוֹת מִטַּעַם שֶׁכָּתַב הָרַ"ב בְּרֵישׁ פִּרְקִין: <small>(טו)</small> אֲחוֹרֵי אָזְנוֹ אֵין שֵׂעָר כְּלוּם, וְכָךְ בְּמִצְחוֹ אֵין שֵׂעָר כְּלוּם, אֲבָל בִּצְדָעָיו שֶׁבָּאֶמְצַע יֵשׁ שֵׂעָר, וְאִם הוּא מַשְׁוֶה וְנוֹטֵל כָּל הַשֵּׂעָר שֶׁבִּצְדָעָיו לְמִדַּת אֲחוֹרֵי אָזְנָיו וּפַדַּחְתּוֹ זֶהוּ מַקִּיף פְּאַת הָרֹאשׁ. לְשׁוֹן רַבִּי יְהוּדָה בְרַבִּי נָתָן תַּלְמִיד רַשִׁ"י זַ"ל: <small>(טז)</small> <B> אַחַת.</B> הָכָא לָאו דַּוְקָא נָקַט שְׂרִיטָה אַחַת, אֶלָּא מִשּׁוּם דְּבָעֵי לְפַלּוֹגֵי לְקַמֵּיהּ בֵּין שְׂרִיטָה אַחַת לִשְׁתֵּי שְׂרִיטוֹת, נָקֵיט לֵיהּ נַמִּי הָכָא. וְכִמְדֻמֶּה דְּלֹא גָרְסִינַן לֵיהּ. רִיבָ"ן הַנִּזְכָּר לְעֵיל: <small>(יז)</small> דְּמָצֵי לְמִכְתַּב לְנֶפֶשׁ לֹא תִשְׂרְטוּ. לִישָׁנָא אַחֲרִינָא מֵרִבּוּיָא דְּוָי"ו. רִיבָ"ן. וְמִדְרַבִּינַן מִלָּנֶפֶשׁ לְחַיֵּב עַל כָּל נֶפֶשׁ וְנֶפֶשׁ, נִרְאֶה לִי מִדְּלֹא כְתִיב לָמֵת כְּדִכְתִיב גַּבֵּי קָרְחָה, וּכְתִיב לָנֶפֶשׁ, אַף עַל גַּב דְּעִנְיָנוֹ לְנֶפֶשׁ הַמֵּת, אֶלָּא מִשּׁוּם הָכִי אַפְּקֵיהּ בִּלְשׁוֹן נֶפֶשׁ, לְחַיְּבוֹ עַל כָּל נֶפֶשׁ וְנֶפֶשׁ אֲפִלּוּ לֹא שָׂרַט עַל כֻּלָּן אֶלָּא שְׂרִיטָה אַחַת: <small>(יח)</small> <B> שְׁתַּיִם.</B> דִּשְׁתֵּי פֵאוֹת יֵשׁ לוֹ לָרֹאשׁ, שֶׁהָרֹאשׁ בִּשְׁתֵּי חֲתִיכוֹת, מְקוֹם שֵׂעָר חֲתִיכָה אַחַת, וּמְקוֹם הַפָּנִים וְהַזָּקָן חֲתִיכָה אַחַת, וּמִתְחַבְּרוֹת זוֹ עִם זוֹ בְּצַד הָאֹזֶן מִלְּפָנָיו מָקוֹם שֶׁלּוֹעֲזִין טנפל"א <span class="booklinks" onclick="sendBookLink(this)" onmouseover="setBookLinkTitle(this)">(בִּלְשׁוֹן אַשְׁכְּנַז שלא"ף)</span>, וְשָׁם נִקְרָא פֵאָה, שֶׁשָּׁם סוֹף הָרֹאשׁ מְקוֹם חִבּוּר הַפְּרָקִים. וְנִמְצָא שֶׁיֵּשׁ לוֹ שְׁתֵּי פֵאוֹת, צִדְעָה מִכָּאן וְצִדְעָה מִכָּאן, וְחַיָּב עֲלֵיהֶן שְׁתַּיִם אֲפִלּוּ נְטָלָן בְּבַת אַחַת בִּשְׁתֵּי יָדָיו. וְאַף עַל גַּב דְּחַד הַתְרָאָה קָא מַתְרֶה לֵיהּ, אַל תַּקִּיף, דְּזִיל הָכָא הָאִיכָּא פֵאָה וְזִיל הָכָא פֵּאָה אִיכָּא. רִיבָ"ן. וְעַיֵּן תּוֹסְפוֹת יוֹם טוֹב: <small>(יט)</small> כְּדֵי לְהַסְבִּיר הָעִנְיָן יָפֶה הֶעְתִּיק שְׁנֵי לְשׁוֹנוֹת, וּשְׁנֵיהֶם לְדָבָר אֶחָד נִתְכַּוְּנוּ. הַלָּשׁוֹן הָרִאשׁוֹן עַד הֲרֵי חָמֵשׁ, הוּא מִדִּבְרֵי הָרַ"ן בְּשֵׁם רַשִׁ"י זַ"ל. וְהַלָּשׁוֹן דְּמִלֶּחִי הָעֶלְיוֹן עַד וְסוֹף הַזָּקָן, הוּא מֵהָרַמְבַּ"ם. וְסַנְטֵר פֵּרֵשׁ הַתִּשְׁבִּי בִּלְשׁוֹן אַשְׁכְּנַז קי"ן: <small>(כ)</small> אֲבָל בְּמִסְפָּרַיִם מֻתָּר, דְּלֵית בְּהוּ הַשְׁחָתָה, שֶׁהֲרֵי נִכָּר שָׁם הַשֵּׂעָר. הָרַ"ן: <small>(כא)</small> וּבְרֵישׁ פֶּרֶק י"ב דְּשַׁבָּת פֵּרֵשׁ דְּמַעֲצָד הוּא קוֹפִיץ קָטָן. וְזֶהוּ לֹא יִתָּכֵן לְפָרֵשׁ בְּכָאן. וְעַיֵּן בְּפֶרֶק י"ג דְּכֵלִים מִשְׁנָה ד' כוּ'. וְהָרַ"ן פֵּרֵשׁ, רְהִיטְנִי הוּא דֻּגְמַת הַמְּלַקֵט. וְעַל שֵׁם שֶׁהוּא רָץ בְּגִלּוּחוֹ וְקַל, נִקְרָא כָךְ, כְּדִמְתַרְגֵּם וַיָּרָץ וּרְהַט: <small>(כב)</small> <B> חַיָּב.</B> דְּהָנֵי נַמִּי עוֹשִׂין הַשְׁחָתָה וְדֶרֶךְ לְגַלֵּחַ בָּהֶן וַעֲבִיד בְּהוּ הַשְׁחָתָה וְגִלּוּחַ. וְתַנָּא קַמָּא סְבִירָא לֵיהּ אַף עַל גַּב דְּמַשְׁחִיתִים אֵין דֶּרֶךְ לְגַלֵּחַ בָּהֶן. גְּמָרָא: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(כג)</small> <B> שָׁם כוּ'.</B> כְּלוֹמַר, עַל אוֹתָהּ שְׂרִיטָה יִכְתֹּב אֶת הַשֵּׁם. הָרַ"ן. וּקְרִיאַת מִלַּת שָׁם, בְּקָמָץ: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ז">פרק ג - משנה ז</h3><p dir="rtl">
<small>(כד)</small> כִּדְאַשְׁכְּחַן בְּהַתְרָאַת מִיתַת בֵּית דִּין כוּ' שֶׁצָּרִיךְ שֶׁיַּעֲבֹר וְיַעֲשֶׂה תֵכֶף לַהַתְרָאָה בְּתוֹךְ כְּדֵי דִבּוּר, אֲבָל אַחַר תּוֹךְ כְּדֵי דִבּוּר צָרִיךְ הַתְרָאָה אַחֶרֶת כוּ'. וְהֻצְרַךְ הָרַ"ב לְפָרֵשׁ זֶה בְכָאן שֶׁלֹּא נִטְעֶה בִלְשׁוֹן הַמִּשְׁנָה דְּאַחַת מִיהָא מִחַיַּב עַל אֵיזֶה שְׁתִיָּה שֶׁתִּהְיֶה בְּכָל אוֹתוֹ הַיּוֹם, קָא מַשְׁמַע לָן דְּלֹא מִחַיַּב אֶלָּא אוֹתָהּ שֶׁהִיא תוֹךְ כְּדֵי דִבּוּר. וּמַתְנִיתִין הָא קָא מַשְׁמַע לָן, דַּאֲפִלּוּ שָׁתָה כָל הַיּוֹם בְּלֹא הֶפְסֵק אֵינוֹ חַיָּב אֶלָּא אַחַת. אֲבָל הַתְחָלַת הַשְּׁתִיָּה בְּתוֹךְ כְּדֵי דִבּוּר בָּעִינַן. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ח">פרק ג - משנה ח</h3><p dir="rtl">
<small>(כה)</small> <B> עַל כָּל אַחַת.</B> כְּשֶׁפֵּרַשׁ וְחָזַר וְנָגַע אוֹ נָשָׂא וְהֶאֱהִיל. וְאִיכָּא מַאן דְּאָמַר אֲפִלּוּ כְּשֶׁפֵּרַשׁ אֵינוֹ חַיָּב אֶלָּא בְּטֻמְאַת וּבִיאַת אֹהֶל שֶׁהֵם שְׁנֵי שֵׁמוֹת. גְּמָרָא. וְעַיֵּן תּוֹסְפוֹת יוֹם טוֹב: <small>(כו)</small> <B> בְּכִלְאַיִם.</B> אֶחָד מִן הַשּׁוּק וְלֹא נָזִיר. רִיבָ"ן: <small>(כז)</small> פֵּרוּשׁ הָרִאשׁוֹן נַמִּי אִיתָא בַגְּמָרָא עַיּוֹלֵי וְאַפּוֹקֵי. אֶלָּא מִשּׁוּם דְּפֵרוּשׁ הָרִאשׁוֹן קָרוֹב יוֹתֵר לְמַשְׁמָעוּת הַמִּשְׁנָה, כְּתָבוֹ בִסְתָם, וַהֲדַר קָאָמַר דְּבַגְּמָרָא מְפָרֵשׁ יוֹתֵר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה ט">פרק ג - משנה ט</h3><p dir="rtl">
<small>(כח)</small> <B> יֵשׁ כוּ'.</B> בַּגְּמָרָא פָרֵיךְ טוּבָא דְּמָצֵי לְמִחְשְׁבִינְהוּ נַמִּי, וְאִפְּרִיךְ דְּלֹא מְשָׁנֵי מִידֵי, וְצָרִיךְ לוֹמַר דְּתָנָא וְשִׁיֵּר. וְכָתַב הָרַמְבַּ"ם, אֵין בְּכָל אֵלּוּ אִסּוּר חָל עַל אִסּוּר. אֲבָל הֵם אִסּוּרִים הַרְבֵּה נִכְפְּלוּ בִזְמַן אֶחָד, וּלְפִיכָךְ אֵינוֹ מִן הַנִּמְנָע שֶׁיִּצְטָרְפוּ אֶל אֵלּוּ הַלָּאוִין זוּלָתָן הַרְבֵּה בְּאוֹתוֹ הַזְּמַן בְּעַצְמוֹ: <small>(כט)</small> וְלָמַדְנוּ עַל כָּל הַקָּדָשִׁים שֶׁהֵם אֲסוּרִים בַּעֲבוֹדָה. הָרַמְבַּ"ם. וְתֵימַהּ כוּ' דְּתֵיפּוּק לֵיהּ בְּשׁוֹר נַמִּי מִשּׁוּם מְעִילָה כְּגוֹן שֶׁהוּא קָדְשֵׁי קָדָשִׁים כוּ'. וּלְכָךְ מַסְּקֵי הַתּוֹסָפוֹת כְּפֵרוּשׁ הָרַמְבַּ"ם. וְלֹא חָשֵׁיב נַמִּי מְעִילָה, מִשּׁוּם דְּלֹא לָקֵי בֵיהּ עַד שֶׁיַּחֲרֹשׁ בְּשָׁוֶה פְרוּטָה, וְלֹא קָחָשֵׁיב אֶלָּא הָנָךְ דְּלָקֵי אַחֲרִישָׁה כָל שֶׁהוּא: <small>(ל)</small> וּמֻקְדָּשִׁין מַתְנִיתִין לָאו דַּוְקָא דִשְׁנֵיהֶם מֻקְדָּשִׁין. וְעַיֵּן תּוֹסְפוֹת יוֹם טוֹב: <small>(לא)</small> וְחוֹרֵשׁ תּוֹלָדָה דְזוֹרֵעַ, כְּגוֹן חוֹרֵשׁ לְכַסּוֹת הַזְּרִיעָה. רַשִׁ"י: <small>(לב)</small> <B> וְיוֹם טוֹב.</B> וְשַׁבָּת לֹא תָנָא, מִשּׁוּם דְּלָאו שֶׁנִּתָּן לְאַזְהָרַת מִיתַת בֵּית דִּין הוּא, דְּאֵין לוֹקִין עָלָיו. רַשִׁ"י. וְעַיֵּן תּוֹסְפוֹת יוֹם טוֹב: <small>(לג)</small> וּלְשׁוֹן הָרִיבָ"ן, אַף נָזִיר. נָזִיר וְכֹהֵן קָאָמַר, וְלֹא דָיֵיק: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה י">פרק ג - משנה י</h3><p dir="rtl">
<small>(לד)</small> <B>סָמוּךְ.</B> הָרַמְבַּ"ם יָהֵיב טַעֲמָא, שֶׁהַתּוֹרָה אָמְרָה יַכֶּנּוּ בְמִסְפָּר, כְּלוֹמַר שֶׁלֹּא יַכֶּנּוּ בְלֹא שִׁעוּר אֶלָּא בְּמִנְיַן מְשֹׁעָר כְּפִי כֹחַ שֶׁיּוּכַל לִסְבֹּל, וּמַה שֶּׁאָמְרָה אַרְבָּעִים, הוּא שֶׁאֵין מוֹסִיפִין עַל אַרְבָּעִים אֲפִלּוּ הָיָה חָזָק וּבָרִיא כְּשִׁמְשׁוֹן, וּלְפִיכָךְ אֵין מְשַׁעֲרִין לְהַכּוֹת יוֹתֵר מִשְּׁלֹשִׁים וָתֵשַׁע. שֶׁאִם יֶאֱרַע שֶׁהוֹסִיף וְהִכָּה עוֹד אַחַת, נִמְצָא שֶׁלֹּא הִכָּהוּ אֶלָּא אַרְבָּעִים הָרְאוּיוֹת לוֹ, וְלֹא עָבַר עַל פֶּן יוֹסִיף: <small>(לה)</small> <B> כְּתֵפָיו.</B> דִּכְתִיב <span class="booklinks" onclick="sendBookLink(this)" onmouseover="setBookLinkTitle(this)">(זְכַרְיָה יג)</span> מָה הַמַּכּוֹת הָאֵלֶּה בֵּין יָדֶיךָ וְאָמַר אֲשֶׁר הֻכֵּיתִי בֵּית מְאַהֲבָי. וְרַבָּנָן הַהוּא בְתִינוֹקוֹת שֶׁל בֵּית רַבָּן הוּא דִכְתִיב. גְּמָרָא: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה יא">פרק ג - משנה יא</h3><p dir="rtl">
<small>(לו)</small> <B> שְׁמֹנֶה עֶשְׂרֵה.</B> כְּלוֹמַר שֶׁאֲמָדוּהוּ לְקַבֵּל חֲצִי אַרְבָּעִים שֶׁהוּא עֶשְׂרִים, אֵין אוֹמְרִים יִלְקֶה עֶשְׂרִים וְאַחַת כְּדֵי שֶׁיִּהְיוּ יְכוֹלִין לְהִשְׁתַּלֵּשׁ, אֶלָּא יִלְקֶה שְׁמֹנֶה עֶשְׂרֵה. הָרַמְבַּ"ם: <small>(לז)</small> גְּמָרָא. וּפֵרֵשׁ הָרִיבָ"ן, דַּחֲשׁוּבִין אוֹתָן שָׁלֹשׁ אֹמֶד לַלָּאו הָאַחֵר. אֲבָל אֲמָדוּהוּ אַרְבָּעִים וְאַחַת, שֶׁלֹּא הוֹסִיפוּ אֶלָּא שְׁתַּיִם, לוֹקֶה וּמִתְרַפֵּא כוּ', דְּמַכּוֹת שֶׁאֵינָן רְאוּיִין לְהִשְׁתַּלֵּשׁ לֹא מַלְקִין לֵיהּ: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה יב">פרק ג - משנה יב</h3><p dir="rtl">
<small>(לח)</small> וְזֶה לְשׁוֹן הָרִיבָ"ן, נָעוּץ בַּקַּרְקַע וְגָבוֹהַּ כְּנֶגֶד שְׁתֵּי אַמּוֹת אוֹ אַמָּה וָחֵצִי, וְהוּא כָפוּף וּמֻטֶּה עַל אוֹתוֹ הָעַמּוּד כְּאָדָם הַסּוֹמֵךְ עַל בְּרִיחַ דֶּלֶת וְתוֹלֶה יָדָיו לְמַטָּה וְכוֹפְתִין לוֹ יָדָיו בְּצִדֵּי הָעַמּוּד: <small>(לט)</small> <B>מְגַלֶּה כוּ'.</B> שֶׁאֵינוֹ מַכֵּהוּ עַל כְּסוּתוֹ, שֶׁנֶּאֱמַר וְהִכָּהוּ, וְלֹא לִכְסוּתוֹ. הָרַמְבַּ"ם: <small>(מ)</small> וְאֵינוֹ בְמַשְׁמַע לְשׁוֹן הַמִּשְׁנָה. וְזֶה לְשׁוֹן הָרִיבָ"ן, כְּפוּלָה אַחַת לִשְׁתַּיִם, וְעוֹד רְצוּעָה אַחֶרֶת כְּפוּלָה לִשְׁתַּיִם, הַיְנוּ שְׁתֵּי רְצוּעוֹת שֶׁהֵן אַרְבַּע. וּבַגְּמָרָא יָלֵיף לֵיהּ. וְעַיֵּן תּוֹסְפוֹת יוֹם טוֹב: <small>(מא)</small> וְזֶה לְשׁוֹן הָרִיבָ"ן, כֵּן דֶּרֶךְ תְּפִירָה שֶׁל רְצוּעָה, תּוֹחֵב רֹאשׁ רְצוּעָה בַּנֶּקֶב כְּנֶגֶד מַטָּה, וְחוֹזֵר וְתוֹחֵב בְּנֶקֶב אַחֵר דֶּרֶךְ מַעְלָה, וְנִרְאֶה כְּמַעֲלֶה וּמוֹרִיד: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה יג">פרק ג - משנה יג</h3><p dir="rtl">
<small>(מב)</small> וּלְשׁוֹן הָרִיבָ"ן, מַקֵּל שֶׁתְּלוּיָה בָהּ: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה יד">פרק ג - משנה יד</h3><p dir="rtl">
<small>(מג)</small> <B>וְהַקּוֹרֵא כוּ'.</B> הָא פְשִׁיטָא לָן דְּבָעֵי קְרִיָּה כִּדְאָמְרִינַן בִּקֹּרֶת תִּהְיֶה, בִּקְרִיאָה תְהֵא. וּלְהָכִי קָתָנֵי הָכָא וְהַקּוֹרֵא. רִיבָ"ן: <small>(מד)</small> לְשׁוֹן הַבְּרַיְתָא, וְהַשְּׁלִישִׁי אוֹמֵר הַכֵּהוּ. וּמְסַיֵּם הָרַמְבַּ"ם, שֶׁכָּל זְמַן שֶׁמַּכֶּה, עַל פִּיו הוּא מַכֶּה: <small>(מה)</small> וּתְנַן בְּמִשְׁנָה ב' פֶּרֶק ב', יָצָא הָאָב כוּ' וּשְׁלִיחַ בֵּית דִּין. רִיבָ"ן: <small>(מו)</small> דְּאִי לֹא טָעָה אֶלָּא שֶׁהִכָּהוּ בְמֵזִיד, אֵין מֵזִיד גּוֹלֶה. וּרְצוּעָה אַחַת דִּתְנַן הוּא כִנּוּי לְהַלְקָאָה, וּכְלוֹמַר, שֶׁהִלְקָהוּ עוֹד אַחַת. וְלֹא שֶׁהוֹסִיף רְצוּעָה עַל הָאַרְבַּע רְצוּעוֹת: <p dir="rtl">
<h3 dir="rtl" id="MNE_MAKOT_L3, פרק ג, פרק ג משנה טו">פרק ג - משנה טו</h3><p dir="rtl">
<small>(מז)</small> <B> דִּבְרֵי כוּ'.</B> אַף עַל פִּי שֶׁבַּמִּשְׁנָה אֵין מַחֲלֹקֶת, הָא אָמְרִינַן בַּגְּמָרָא חֲלוּקִין עָלָיו חֲבֵרָיו עַל רַבִּי חֲנַנְיָא בֶן גַּמְלִיאֵל. וְעַיֵּן תּוֹסְפוֹת יוֹם טוֹב: <small>(מח)</small> כְּמוֹ שֶׁאִיתָא פֶּרֶק קַמָּא מִשְׁנָה ז' דִּבְמִדַּת פֻּרְעָנוּת כוּ' וּבְמִדָּה טוֹבָה כְתִיב וְעֹשֶׂה חֶסֶד לַאֲלָפִים, וּמְתַרְגְּמִינַן לְאַלְפֵי דָרֵי, אַרְבָּעָה דוֹרוֹת כְּנֶגֶד אַלְפַּיִם דּוֹרוֹת הַיְנוּ אֶחָד מֵחֲמֵשׁ מֵאוֹת. מִעוּט לַאֲלָפִים אֵינוֹ פָחוֹת מִשְּׁנֵי אֲלָפִים. וְכָל שֶׁכֵּן אִם כִּפְשׁוּטוֹ דְּמַשְׁמַע אֲלָפִים עַד סוֹף כָּל הַדּוֹרוֹת: <small>(מט)</small> <B> שָׂכָר.</B> שֶׁנֶּאֱמַר לְמַעַן יִיטַב לְךָ וּלְבָנֶיךָ אַחֲרֶיךָ עַד עוֹלָם כִּי תַעֲשֶׂה הַטּוֹב וְהַיָּשָׁר בְּעֵינֵי ה' אֱלֹהֶיךָ. הָרַמְבַּ"ם: <p dir="rtl">
