
<h2 dir="rtl" id="MN22_EDUYOT_L3, פרק א">פרק א</h2><p dir="rtl">
<h3 dir="rtl" id="MN22_EDUYOT_L3, פרק א, פרק א משנה ב">פרק א - משנה ב</h3><p dir="rtl">
<small>(א)</small> <b> מִקַּבָּיִם</b>. בַּיְרוּשַׁלְמִי מְפָרֵשׁ טַעֲמָא, מִשּׁוּם דְּאֵיפָה שְׁמֹנָה עָשָׂר קַבִּין, וַעֲשִׂירִית מִלְּבַר הַיְנוּ שְׁנֵי קַבִּין, וּכְאוֹתוֹ שִׁעוּר צָרִיךְ לְהַפְרִישׁ חַלָּה לְהִלֵּל. וְשַׁמַּאי סָבַר דְּצָרִיךְ שְׁתֵּי חַלּוֹת לָעֹמֶר, שֶׁהָיוּ עוֹשִׂין מִמֶּנּוּ שְׁתֵּי אֲכִילוֹת, אַחַת בַּבֹּקֶר וְאַחַת בָּעֶרֶב, וּכְשִׁעוּר אֲכִילָה אַחַת חֲשִׁיב שַׁמַּאי עִסַּת מִדְבָּר. תּוֹסָפוֹת: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה ג">פרק א - משנה ג</h3><p dir="rtl">
<small>(ב)</small> <B> רַבּוֹ.</B> וְהַטַּעַם לְדִבְרֵי רַבּוֹ, שֶׁרָצָה לְגַלּוֹת כִּי מִפְּנֵי שֶׁהַהִין הִיא הַמִּדָּה הַגְּדוֹלָה שֶׁל מִדּוֹת תּוֹרָה בַּלַּח, כְּדִכְתִיב [שְׁמוֹת ל] וְשֶׁמֶן זַיִת הִין, הִלְכָּךְ הִיא חֲשׁוּבָה לִפְסֹל אֶת הַמִּקְוֶה. וְאַף עַל פִּי שֶׁנֶּאֶמְרוּ בַּתּוֹרָה מִדּוֹת קְטַנּוֹת מִזֹּאת, כֵּיוָן דִּפְסוּל זֶה מִדְּרַבָּנָן הוּא, אָזְלִינַן בָּתַר הַמִּדָּה הַגְּדוֹלָה הַמְפֹרֶשֶׁת בַּתּוֹרָה. הָרַאֲבַ"ד: <small>(ג)</small> <B>בִּלְשׁוֹן רַבּוֹ.</B> שֶׁהֲרֵי יֵשׁ טַעַם בַּלָּשׁוֹן לָמָּה אָמַר כֵּן, כַּנִּזְכָּר לְעֵיל. כָּל שֶׁכֵּן שֶׁלִּפְעָמִים אֶפְשָׁר שֶׁכְּשֶׁיְּשַׁנֵּהוּ לְלָשׁוֹן אַחֵר שֶׁאֶפְשָׁר דְּלֹא לְמִשְׁמַע מִנֵּיהּ בְּאוֹתוֹ הַלָּשׁוֹן כְּפִי הַמְכֻוָּן בַּלָּשׁוֹן שֶׁאָמַר רַבּוֹ. הָרַאֲבַ"ד: <small>(ד)</small> <B> תִּשְׁעָה קַבִּין.</B> קָסָבַר, כֵּיוָן דְּהֵם רְאוּיִים לִטְבִילַת בַּעַל קֶרִי וּבָהֶם יֵשׁ לְהַשִּׂיג כְּדֵי לְהִשְׁתַּטֵּף כָּל גּוּפוֹ, לֹא פָּחוֹת מִכָּאן, הִלְכָּךְ הֵם חֲשׁוּבִים לִפְסֹל אֶת הַמִּקְוֶה בִּשְׁאוּבִין, דְּשִׁעוּר טְבִילָה פּוֹסֵל טְבִילָה, בְּצִיר מֵהָכִי לֹא. הָרַאֲבַ"ד: <small>(ה)</small> רְצוֹנוֹ לוֹמַר וְכָל דִּכְוָתֵיהּ הַשְּׁנוּיִים בַּבְּרַיְתָא קִדּוּשִׁין דַּף פ"ב, שֶׁאֵין מַעֲמִידִין מֵהֶם כוּ'. וְעַיֵּן תּוֹסְפוֹת יוֹם טוֹב: <small>(ו)</small> <B> שְׁלֹשָׁה לֻגִּים.</B> טַעֲמַיְהוּ דְּרַבָּנָן, כֵּיוָן שֶׁהֵם נְתוּנִים לְשִׁעוּר נִסְכֵּי קָרְבְּנוֹת צִבּוּר חֲשׁוּבִים הֵם לִפְסֹל. וְאַף עַל פִּי שֶׁנֶּאֶמְרוּ בַּתּוֹרָה לְקָרְבָּנוֹת צִבּוּר מִדּוֹת גְּדוֹלוֹת מִזּוֹ כוּ', כֵּיוָן דְּאַשְׁכְּחַן דִּרְבִיעִית הַהִין דְּהוּא שְׁלֹשָׁה לֻגִּין חָשִׁיבָא לְנִסְכֵּי צִבּוּר, לְעִנְיָן זֶה נַמִּי חָשִׁיב כוּ'. הָרַאֲבַ"ד. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה ד">פרק א - משנה ד</h3><p dir="rtl">
<small>(ז)</small> <B> לֹא עָמְדוּ כוּ'.</B> וְלֹא עָמְדוּ חֲכָמִים עַל דִּבְרֵיהֶם. הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה ה">פרק א - משנה ה</h3><p dir="rtl">
<small>(ח)</small> <B> וְיִסְמֹךְ עָלָיו.</B> וּלְגִרְסָא זוֹ פֵּרוּשׁוֹ, שֶׁאִם יֵרָאֶה לְבֵית דִּין הָאַחֲרוֹן הֲלָכָה כְּדִבְרֵי הַיָּחִיד, יִסְמֹךְ עָלָיו, כְּלוֹמַר יִקְבַּע הֲלָכָה כְּמוֹתוֹ. כְּמוֹ שֶׁמָּצָאנוּ בַּאֲמוֹרָא מִן הָאַחֲרוֹנִים שֶׁהֵן קוֹבְעִין וַהֲלָכָה כַּיְחִידִים הָרִאשׁוֹנִים בְּכַמָּה מְקוֹמוֹת, וְאַף עַל פִּי שֶׁהַמְרֻבִּים חוֹלְקִים עֲלֵיהֶם, וְאִם לֹא שֶׁמָּצְאוּ דִּבְרֵי הַיָּחִיד הָרִאשׁוֹן לֹא הָיוּ אַחֲרוֹנִים יְכוֹלִין לִדְחוֹת דִּבְרֵי הָרִאשׁוֹנִים מִדַּעַת עַצְמָן לְפִי שֶׁאֵין בֵּית דִּין יָכוֹל לְבַטֵּל כוּ', אֶלָּא כֵּיוָן שֶׁמָּצְאוּ דִּבְרֵי הַיָּחִיד מִן הָרִאשׁוֹנִים שֶׁהָיָה חוֹלֵק עִמָּהֶם הָיָה לָהֶם בַּמֶּה לִתְלוֹת. וְעַיֵּן לְקַמָּן: <small>(ט)</small> כִּדְאַשְׁכְּחַן רַבָּה דַּהֲוָה גָּדוֹל מֵרַב יְהוּדָה. כֶּסֶף מִשְׁנֶה: <small>(י)</small> וְזֶה לְשׁוֹן הָרַמְבַּ"ם, וְהַאֵיךְ יִהְיוּ גְּדוֹלִים בְּמִנְיָן הוֹאִיל וְכָל בֵּית דִּין וּבֵית דִּין שֶׁל שִׁבְעִים וְאֶחָד הוּא, זֶה מִנְיַן חַכְמֵי הַדּוֹר שֶׁהִסְכִּימוּ וְקִבְּלוּ הַדָּבָר שֶׁאָמְרוּ בֵּית דִּין הַגָּדוֹל וְלֹא חָלְקוּ בּוֹ. וְהָרַאֲבַ"ד כָּתַב, מִנְיַן שָׁנִים קָאָמַר: <small>(יא)</small> <B> שֶׁאֵין כוּ'.</B> פֵּרוּשׁ בְּתַקָּנוֹת גְּזֵרוֹת וּמִנְהָגוֹת. אֲבָל אִם דָּרְשׁוּ בְּאַחַת מִן הַמִּדּוֹת כְּפִי מַה שֶּׁנִּרְאֶה בְּעֵינֵיהֶם שֶׁהַדִּין כָּךְ וְדָנוּ דִּין וְעָמַד אַחֲרֵיהֶם בֵּית דִּין אַחֵר וְנִרְאֶה לוֹ טַעַם אַחֵר לִסְתֹּר אוֹתוֹ, הֲרֵי זֶה סוֹתֵר וְדָן כְּפִי מַה שֶּׁנִּרְאֶה בְּעֵינָיו, שֶׁנֶּאֱמַר [דְּבָרִים יז] אֶל הַשֹּׁפֵט אֲשֶׁר יִהְיֶה בַּיָּמִים הָהֵם, אֵינְךָ חַיָּב לָלֶכֶת אֶלָּא אַחַר שׁוֹפֵט שֶׁבְּיָמֶיךָ. הָרַמְבַּ"ם. וְכָתַב הַכֶּסֶף מִשְׁנֶה דְּמִחֲתִימַת הַמִּשְׁנָה קִיְּמוּ וְקִבְּלוּ שֶׁלֹּא לַחֲלֹק עַל הַתַּנָּאִים. וְכֵן בַּחֲתִימַת הַגְּמָרָא קִבְּלוּ עֲלֵיהֶם שֶׁלֹּא לַחֲלֹק עַל הָאֲמוֹרָאִים: <small>(יב)</small> <B> הָיָה כוּ'.</B> לְהָכִי אַהְדְּרֵיהּ, דְּלֹא תֵימָא דְּאוֹ אוֹ קָתָנֵי, כִּדְאַשְׁכְּחַן כְּהַאי גַוְנָא בְּאָבוֹת פֶּרֶק ה' מִשְׁנָה ז', קָא מַשְׁמַע לָן דְּלֹא. וְהָא דְּקָתָנֵי עַד שֶׁיִּהְיֶה כוּ', נִרְאֶה לִי דְּאָתָא לְמֵימַר שֶׁיְּדַקְדֵּק הֵיטֵב הֵיטֵב עַד שֶׁיִּהְיֶה לוֹ בָּרוּר מְאֹד שֶׁבְּוַדַּאי הוּא גָּדוֹל כוּ', שֶׁכֵּן לֵב הָאָדָם אֵינוֹ רוֹאֶה חוֹבָה לְעַצְמוֹ וְכָל אִישׁ גָּדוֹל הוּא בְּעֵינָיו, וּלְפִיכָךְ הֻצְרַךְ לְהַזְהִיר מְאֹד. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה ו">פרק א - משנה ו</h3><p dir="rtl">
<small>(יג)</small> וּתְמֵהַנִי כוּ' דְּהָא אֶפְשָׁר שֶׁיָּבֹא בֵּית דִּין בְּאַחֲרִית הַיָּמִים וְיִרְאֶה לַעֲשׂוֹת כִּדְבָרָיו. וְנִיחָא לְפִי מַה שֶּׁכָּתַב הָרַמְבַּ"ם, בַּמֶּה דְּבָרִים אֲמוּרִים בִּדְבָרִים שֶׁלֹּא אָסְרוּ אוֹתָן כְּדֵי לַעֲשׂוֹת סְיָג אֶלָּא בִּשְׁאָר דִּינֵי תּוֹרָה, אֲבָל דְּבָרִים שֶׁרָאוּ בֵּית דִּין לִגְזֹר וּלְאָסְרָן לַעֲשׂוֹת סְיָג, אִם פָּשַׁט אִסּוּרָן בְּכָל אֶרֶץ יִשְׂרָאֵל אֵין בֵּית דִּין הָאַחֵר יָכוֹל לְעָקְרָן וּלְהַתִּירָן אֲפִלּוּ הָיָה גָּדוֹל מִן הָרִאשׁוֹנִים. וְאַכַּתִּי לְשׁוֹן כְּדֵי לְבַטְּלָן שֶׁכָּתַב הָרַ"ב קָשֶׁה, מַאי כְּדֵי, אַדְּרַבָּא אִם לֹא הָיוּ נִזְכָּרִים מִכָּל שֶׁכֵּן שֶׁהָיוּ בְּטֵלִין וּמְבֻטָּלִין לֹא קַיָּמִין וְלֹא נִזְכָּרִים. וּלְכָךְ אֲנִי אוֹמֵר, שֶׁכִּשְׁגָגָה יָצְאָה מִלְּפָנָיו, וְעָרֵב לְשׁוֹן הָרַאֲבַ"ד בְּפֵרוּשׁוֹ שֶׁהוּא פֵּרֵשׁ בְּדֶרֶךְ אַחֵר, וְהוּא, שֶׁבֶּאֱמֶת נִזְכְּרוּ כְּדֵי לְבַטְּלָן לְדוֹרוֹת, שֶׁאִם יֹאמַר אֶחָד כָּךְ מְקֻבְּלַנִי יֹאמְרוּ כוּ', אֲבָל אִם לֹא הִזְכִּירוּ דִּבְרֵי הַיָּחִיד הָיָה סָבוּר הַמְקֻבָּל דְּדַעַת רַבִּים הִיא כוּ'. עַד כָּאן. וְרַבִּי יְהוּדָה פָּלֵיג אַטַּעַם שֶׁאִם יִרְאֶה כוּ': <p dir="rtl">
<h3 dir="rtl" id="MN22_EDUYOT_L3, פרק א, פרק א משנה ז">פרק א - משנה ז</h3><p dir="rtl">
<small>(יד)</small> <B> מִן הָעֲצָמִים.</B> כְּלוֹמַר, אַף עַל פִּי שֶׁאֵינָם מֵרֹב בִּנְיָן וְלֹא מֵרֹב מִנְיָן: <small>(טו)</small> רַשִׁ"י. וְהָא דְּפֵרֵשׁ הָרַ"ב בַּנָּזִיר דְּרֹב בִּנְיָן אוֹ רֹב מִנְיָן מְטַמֵּא אֲפִלּוּ אֵין בָּהֶם רֹבַע קַב. הוּא פֵּרוּשׁ הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה יב">פרק א - משנה יב</h3><p dir="rtl">
<small>(טז)</small> <B> שֶׁחָזְרוּ.</B> הַטַּעַם שֶׁהֻצְרְכוּ לִכְתֹּב דַּעַת אִישׁ אֶחָד וְאַחַר כָּךְ חָזְרוּ מִן הַדַּעַת הַהִיא כוּ', כְּדֵי לְהוֹדִיעֲךָ אַהֲבָתָם הָאֱמֶת וְהַגְבָּרַת הַצֶּדֶק וְהָאֱמוּנָה, שֶׁהֲרֵי אֵלּוּ הָאֲנָשִׁים הַנִּכְבָּדִים הַחֲסִידִים הַנְּדִיבִים הַמֻּפְלָגִים בְּחָכְמָה כְּשֶׁרָאוּ דִּבְרֵי הַחוֹלֵק עֲלֵיהֶם טוֹבִים מִדִּבְרֵיהֶם וְעִיּוּנוֹ נָכוֹן, הוֹדוּ לוֹ וְחָזְרוּ לְדַעְתּוֹ. כָּל שֶׁכֵּן שְׁאָר הָאֲנָשִׁים בִּרְאוֹתוֹ הָאֱמֶת נוֹטֶה עִם בַּעַל דִּינוֹ, יִהְיֶה כְּמוֹ כֵן נוֹטֶה לָאֱמֶת וְלֹא יַקְשֶׁה עֹרֶף. וְזֶהוּ דִּבְרֵי הַכָּתוּב צֶדֶק צֶדֶק תִּרְדֹּף כוּ'. וְעַל זֶה אָמְרוּ חֲכָמִים, הֱוֵי מוֹדֶה עַל הָאֱמֶת. רְצוֹנוֹ לוֹמַר אַף עַל פִּי שֶׁתּוּכַל לְהַצִּיל נַפְשְׁךָ בִּטְעָנוֹת תּוֹכָחִיּוֹת, כְּשֶׁתֵּדַע שֶׁהֵם אֱמֶת דִּבְרֵי חֲבֵרְךָ אֲשֶׁר טַעֲנָתְךָ עָלָיו גְּלוּיָה מִפְּנֵי חֻלְשָׁתוֹ אוֹ מִפְּנֵי יְכָלְתְּךָ לְהַטְעוֹת הָאֱמֶת, חֲזֹר לִדְבָרָיו וְהָרִיב נְטֹשׁ. הָרַמְבַּ"ם. וְנִרְאֶה שֶׁדְּבָרָיו לְקוּחִים מִמִּשְׁנָה ד' דְּפִרְקִין. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק א, פרק א משנה יד">פרק א - משנה יד</h3><p dir="rtl">
<small>(יז)</small> כְּלוֹמַר אֲבָל שֶׁל חָבֵר יַצִּיל. וְכֵן הוּא בְּהָרַמְבַּ"ם. וְאִם תֹּאמַר וְאַכַּתִּי לֹא לִתַּקְּנוּ בְּחָבֵר כְּלוּם, מַאי אָמַרְתְּ דְּאִי הָכִי לֹא יִשְׁמַע לָנוּ כוּ' לִתַּקֵּן דִּלְהַזּוֹת עֲלֵיהֶם הֶחָבֵר, כִּי הֵיכִי דְּמַטְבִּיל אוֹתָם אַף עַל פִּי שֶׁהָעַם הָאָרֶץ נוֹתֵן לוֹ בְּחֶזְקַת טָהֳרָה. הָא מִלְּתָא מַקְּשֶׁה בַּגְּמָרָא, וּמְשָׁנֵי, טְמֵא מֵת בָּעֵי הַזָּאָה שְׁלִישִׁי וּשְׁבִיעִי, וּמָנָא לְשִׁבְעָה יוֹמֵי לֹא מוֹשְׁלִי אֱינָשֵׁי, כְּלוֹמַר, וְאִם כֵּן לֹא נוּכַל לִשְׁאֹל מֵהֶם כְּלֵי שֶׁטֶף, וְזֶה דָּבָר שֶׁאִי אֶפְשָׁר (וְעַיֵּן כֵּלִים פ"ט מ"ב, וְאֳהָלוֹת פ"ה מ"ג). וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MN22_EDUYOT_L3, פרק ב">פרק ב</h2><p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(א)</small> <B> גִּטָּהּ.</B> וְקָשֶׁה, הַאֵיךְ לָמַד גֵּט שֶׁעִקָּרוֹ לִקְנוֹת אֶת עַצְמָהּ, מִשְּׁטָרֵי הַלְוָאָה שֶׁאֵינָן אֶלָּא לִרְאָיָה. הָא מִיתָּרְצָה בְּדִבְרֵי הַתּוֹסָפוֹת, דְּמִסְּתָמָא גַּם כֵּן הָיָה כּוֹתֵב לְעַצְמוֹ שִׁטְרֵי מַתָּנָה וּמְכִירָה שֶׁהָיָה קוֹנֶה שָׂדוֹת, דִּפְעָמִים שֶׁלֹּא הָיוּ קְנוּיִים לוֹ אֶלָּא בִּשְׁטָר, כְּגוֹן שָׂדִי קְנוּיָה לְךָ: <small>(ב)</small> <B> שׁוֹבְרוֹ.</B> אַשִּׁגְרַת לִישְׁנָא דְּמִשְׁנָה ה' פֶּרֶק ב' דְּגִטִּין נַקְטֵיהּ. נִרְאֶה לִי: <small>(ג)</small> אֶפְשָׁר דְּמִשּׁוּם חֲתִימַת הַשּׁוֹבֵר נָקַט הָכִי. וְכָל שְׁטָר קָרוּי גֵּט. אֲבָל גַּבֵּי גֵּט אִשָּׁה עֵדֵי מְסִירָה כָּרְתֵי: <small>(ד)</small> דְּאִלּוּ רְשׁוּת הַיָּחִיד אַף עַל גַּב דְּסַכִּין אֵין בּוֹ דַּעַת לִשָּׁאֵל, וְכָל כְּהַאי גַוְנָא אַף בִּרְשׁוּת הַיָּחִיד טָהוֹר, הָכָא דְּאָדָם עָסוּק בָּהּ נִשְׁאָלִין עָלֶיהָ. גְּמָרָא: <small>(ה)</small> וְאִי אֶפְשָׁר שֶׁלֹּא יִפְּלוּ מִן הַמַּשְׁקֶה עַל הַבָּשָׂר כָּל שֶׁהוּא בִּשְׁעַת הֶפְשֵׁט. רַשִׁ"י. וְעַיֵּן תּוֹסְפוֹת יוֹם טוֹב: <small>(ו)</small> וְהַיְנוּ מִדְּאוֹרַיְתָא, אֲבָל מִדְּרַבָּנָן חִבַּת הַקֹּדֶשׁ מַכְשִׁירוֹ. הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(ז)</small> <B> טָהוֹר.</B> לְפִי שֶׁהַמַּשְׁקִין שֶׁבּוֹ מַשְׁקֶה סָרוּחַ וְאֵינוֹ רָאוּי לִכְלוּם וְיָצָא מִן כְּלַל מַשְׁקֶה. הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ח)</small> וְהַשֵּׁם יִתְבָּרַךְ קָרָא לִכְנֶסֶת יִשְׂרָאֵל כֶּרֶם, שֶׁנֶּאֱמַר [יְשַׁעְיָה ה] כֶּרֶם הָיָה לִידִידִי. הָרַמְבַּ"ם: <small>(ט)</small> הָרַ"מ בְּפֵרוּשׁוֹ. וּלְדִבְרֵיהֶם הֶעָרִיס מִבִּפְנִים לַגָּדֵר. וְהִיא שִׁיטַת הָרַאֲבַ"ד. אֲבָל בְּרֵישׁ פֶּרֶק ו' דְּכִלְאַיִם פֵּרֵשׁ הָרַ"ב כְּשִׁיטַת הָרַמְבַּ"ם בְּחִבּוּרוֹ, שֶׁהֶעָרִיס הוּא עַל הַגָּדֵר מִבַּחוּץ וְאִם אֵין בּוֹ כִּמְלֹא בּוֹצֵר כוּ' אֵין זוֹרְעִים בְּתוֹכָהּ מִפְּנֵי שֶׁנִּרְאֶה הַכֹּל כְּעָרִיס אֶחָד וְיָרָק בְּתוֹכוֹ: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(י)</small> <B> אִסּוּר וְהֶתֵּר.</B> אַמֵּפִיס מֻרְסָא וְצָד נָחָשׁ קָאֵי. וּבִלְפָסִין אִירוֹנִיּוֹת לֹא אָמַר בָּהֶם לֹא טֻמְאָה וְלֹא טָהֳרָה. הָרַמְבַּ"ם: <small>(יא)</small> וְכֵן אוֹתָם הַמַּחֲבַתּוֹת <span class="booklinks" onclick="sendBookLink(this)" onmouseover="setBookLinkTitle(this)">(פֵּרוּשׁ עַל לְפָסִין אִירוֹנִיּוֹת)</span> בְּאֵיזֶה טֻמְאוֹת מִתְטַמְּאוֹת וּבְאֵיזֶה אֵינָן מִתְטַמְּאוֹת. הָרַמְבַּ"ם: <small>(יב)</small> <B>פֶּה. </B>בַּתּוֹסֶפְתָּא תָּנֵי הָכִי, אִם לְקָלְפָהּ כְּדֶרֶךְ שֶׁהָרוֹפְאִים עוֹשִׂין דִּמְתַקֵּן לָהּ פֶּתַח. רַשִׁ"י: <small>(יג)</small> דְּאַשְׁכְּחַן בִּנְיָן בְּבַעֲלֵי חַיִּים, דִּכְתִיב וַיִּבֶן אֶת הַצֶּלַע [בְּרֵאשִׁית ב]. רַשִׁ"י: <small>(יד)</small> שֶׁאֵינוֹ עוֹמֵד לְהַכְנִיס אֲוִיר וּלְהוֹצִיא לֵחָה תָּמִיד, אַף עַל פִּי שֶׁנַּעֲשָׂה פֶּתַח גָּמוּר שֶׁהֲרֵי רָאוּי הוּא לְהַכְנִיס וּלְהוֹצִיא אִם הָיָה צָרִיךְ, מִכָּל מָקוֹם לֹא דָּמִי לַפְּתָחִים שֶׁבַּמִּשְׁכָּן שֶׁהָיוּ עוֹמְדִין לְהַכְנִיס וּלְהוֹצִיא. אֲבָל לַעֲשׂוֹת לָהּ פֶּה, דָּמְיָא לַמִּשְׁכָּן. תּוֹסָפוֹת: <small>(טו)</small> <B> אִירוֹנִיּוֹת.</B> פֵּרוּשׁ עֲיָרוֹת. וְזֶה לְשׁוֹן הָרַמְבַּ"ם עִירוֹנִיּוֹת וְאִירוֹנִיּוֹת הַכֹּל שָׁוֶה מְיֻחֲסוֹת אֶל עֲיָרוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(טז)</small> כְּלוֹמַר, אֲבָל רַשַּׁאי לְהַנִּיחָם לִהְיוֹת הַמַּשְׁקִין זָבִים וְיוֹצְאִים, וּבִלְבַד שֶׁלֹּא יֹאכַל מֵהֶם בְּשַׁבָּת. תּוֹסָפוֹת: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ז">פרק ב - משנה ז</h3><p dir="rtl">
<small>(יז)</small> דְּסָבַר רַבִּי אֱלִיעֶזֶר מַאן דַּרְכָּהּ לְמֵיפַק בְּעִיר שֶׁל זָהָב, אִשָּׁה חֲשׁוּבָה, וְאִשָּׁה חֲשׁוּבָה לֹא מְשַׁלְּפָא וּמְחַוְּיָא. גְּמָרָא: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(יח)</small> וּמַקְשֶׁה בַּגְּמָרָא אַמַּאי טְמֵא מִדְרָס, הָא לָאו לְהִילוּכָא עָבְדִינַן. וּמְשָׁנֵי שֶׁכֵּן הַסַּיָּד מְטַיֵּל בּוֹ עַד שֶׁמַּגִּיעַ לְבֵיתוֹ: <small>(יט)</small> <B> וְהוֹדוּ לוֹ.</B> בְּרֵישׁ פֶּרֶק ה' דְּכֵלִים תְּנַן וּשְׁיָרָיו אַרְבָּעָה, דִּבְרֵי רַבִּי מֵאִיר, וַחֲכָמִים אוֹמְרִים בְּגָדוֹל כוּ'. וַאֲפִלּוּ הָכִי שַׁפִּיר קָאָמְרִינַן הָכָא דְּהוֹדוּ לוֹ, דְּהַיְנוּ כְּלַפֵּי שֶׁאָמְרוּ שְׁלֹשָׁה. וְנִרְאֶה לִי דְּהַיְנוּ דְּאִצְטְרִיךְ לְמִתְנֵי שֶׁהָיוּ אוֹמְרִים שְׁלֹשָׁה כוּ', לוֹמַר דְּעַל שֶׁהָיוּ אוֹמְרִים שְׁלֹשָׁה הוּא דְּהוֹדוּ. אֲבָל עַל אָמְרוּ אַרְבָּעָה לֹא הוֹדוּ, דְּתַנּוּר שִׁבְעָה אֲפִלּוּ בְּפָחוֹת מֵאַרְבָּעָה סַגִּי כִּי הָוֵי רֻבָּא. אִי נַמִּי יֵשׁ לְפָרֵשׁ, דְּרַבִּי מֵאִיר וַחֲכָמִים דְּהָתָם קָא פְּלִיגֵי בְּדִבְרֵי רַבִּי עֲקִיבָא, וְהוֹדוּ לוֹ הָכָא. דִּלְרַבִּי מֵאִיר כֻּלֵּי עָלְמָא אַרְבָּעָה דַּוְקָא סְבִירָא לְהוּ בֵּין בְּגָדוֹל בֵּין בְּקָטָן, וְלַחֲכָמִים כֻּלֵּי עָלְמָא בְּגָדוֹל דַּוְקָא בְּאַרְבָּעָה אֲבָל בְּקָטָן כוּ': <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה ט">פרק ב - משנה ט</h3><p dir="rtl">
<small>(כ)</small> וְאֵלֶּה הַדְּבָרִים נוֹהֲגִים עַל הָרֹב. וְכֵן רֹב הַדְּבָרִים הַטִּבְעִיִּים הֵם עַל הָרֹב. הָרַמְבַּ"ם. וּבַתּוֹסֶפְתָּא, חֲכָמִים חוֹלְקִין עַל רַבִּי עֲקִיבָא, שֶׁאֵין הָאָב זוֹכֶה לִבְנוֹ בַּחֲמִשָּׁה דְּבָרִים אֶלָּא עַד הַפֶּרֶק שֶׁעֲדַיִן לֹא הִגִּיעַ לְעוֹנַת חִיּוּב מִצְוֹת, אֲבָל מִשֶּׁהִגִּיעַ לַפֶּרֶק, אִם הוּא צַדִּיק זוֹכֶה לְעַצְמוֹ, וְאִם לָאו אֵין אָבִיו זוֹכֶה לוֹ: <small>(כא)</small> אַשְׁרֵי עֵינוֹ רָאֲתָה. וְכִוְּנָה לְמַה שֶּׁכָּתַב הַיְרוּשַׁלְמִי, בַּנּוֹי, דִּכְתִיב [תְּהִלִים צ] וַהֲדָרְךָ עַל בְּנֵיהֶם. בַּכֹּחַ, דִּכְתִיב [שָׁם קיב] גִּבּוֹר בָּאָרֶץ יִהְיֶה זַרְעוֹ. בָּעֹשֶׁר, דִּכְתִיב [שָׁם לז] נַעַר הָיִיתִי גַּם זָקַנְתִּי וְלֹא רָאִיתִי צַדִּיק נֶעְזָב וְזַרְעוֹ וְגוֹ'. בַּחָכְמָה, דִּכְתִיב [דְּבָרִים יא] וְלִמַּדְתֶּם אֹתָם אֶת בְּנֵיכֶם. בַּשָּׁנִים, דִּכְתִיב [שָׁם] לְמַעַן יִרְבּוּ יְמֵיכֶם וִימֵי בְנֵיכֶם. עַד כָּאן. וּמִכֻּלְּהוּ קְרָאֵי מוּכָח שֶׁזְּכוּת הָאָב הוּא שֶׁיִּהְיוּ הַבָּנִים מְתֹאָרִים בְּכָל אֵלּוּ הַתְּאָרִים: <small>(כב)</small> <B> לְפָנָיו כוּ'.</B> הַאי דְּקָאָמַר לְפָנָיו וְהוּא הַקֵּץ, מִפְּנֵי שֶׁאֵין דַּרְכּוֹ לְגַלּוֹת קֵץ הַדּוֹרוֹת לֹא גִּלָּה אוֹתוֹ לְאָדָם אֶלָּא לְאַבְרָהָם לְבַדּוֹ בְּגָלוּת מִצְרַיִם, אֶלָּא לְפָנָיו גָּלוּי קֵץ הַדּוֹרוֹת. הָרַאֲבַ"ד: <small>(כג)</small> לְפִי שֶׁקְּהָת מִיּוֹרְדֵי מִצְרַיִם, וּמֹשֶׁה מִיּוֹצְאֵי מִצְרַיִם, וּבְנֵי מֹשֶׁה נִכְנְסוּ לָאָרֶץ שֶׁיָּרַד מִמֶּנָּה קְהָת, וְהֵם דּוֹר רְבִיעִי. לְפִי שֶׁמַּה שֶּׁאָמַר הַשֵּׁם יִתְבָּרַךְ וְדוֹר רְבִיעִי יָשׁוּבוּ הֵנָּה הוּא מַתְחִיל מִשָּׁעָה שֶׁנָּסְעוּ מִן הָאָרֶץ, רְצוֹנוֹ לוֹמַר יְרִידָתָם לְמִצְרַיִם, כְּמוֹ שֶׁנֶּאֱמַר יָשׁוּבוּ הֵנָּה, כְּאִלּוּ אָמַר מִשָּׁעָה שֶׁיֵּצְאוּ מִן הָאָרֶץ הַזֹּאת עַד אַרְבָּעָה דּוֹרוֹת יָשׁוּבוּ אֵלֶיהָ. הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ב, פרק ב משנה י">פרק ב - משנה י</h3><p dir="rtl">
<small>(כד)</small> <B> שְׁנֵים עָשָׂר חֹדֶשׁ.</B> קְרָאֵי נִינְהוּ. וְעוֹד נוֹסָף עֲלֵיהֶם אַחַד עָשָׂר יָמִים שֶׁשְּׁנַת הַחַמָּה יְתֵרָה עַל שְׁנַת הַלְּבָנָה. הָרַאֲבַ"ד. וּכְפֵרוּשׁ רַשִׁ"י בְּנִמּוּקֵי הַחֻמָּשׁ: <small>(כה)</small> <B> אִיּוֹב כוּ'.</B> מְפָרֵשׁ בְּסֵדֶר עוֹלָם, דִּכְתִיב [אִיּוֹב ז] כֵּן הִנְחַלְתִּי לִי יַרְחֵי שָׁוְא וְלֵילוֹת עָמָל מָנוּ לִי. מַה לֵּילוֹת לְמִנּוּי אַף יְרָחִים לְמִנּוּי. פֵּרוּשׁ, יַרְחֵי שָׁוְא הֵם יְמוֹת הַקַּיִץ שֶׁהֵם אֲרֻכִּים כְּדִכְתִיב יֶרַח יָמִים, וְלֵילוֹת עָמָל אֵלּוּ לֵילוֹת הַחֹרֶף שֶׁהֵם אֲרֻכִּים, כְּלוֹמַר אֲרִיכוּת הַיָּמִים וְהַלֵּילוֹת הָיָה לוֹ שָׁוְא וְעָמָל שֶׁלֹּא מָצָא בָּהֶם מַרְגּוֹעַ. מָנוּ לִי, כְּלוֹמַר בְּמִנְיָנָם נִמְסְרוּ לִי, שֶׁלֹּא חָסַר מֵהֶם אֶחָד. וּמַה לֵּילוֹת לְמִנּוּי שֶׁלֹּא חָסְרוּ אֶחָד כוּ'. הָרַאֲבַ"ד: <small>(כו)</small> <B> הַמִּצְרִיִּים כוּ'.</B> דִּכְתִיב [שְׁמוֹת ה] לְקוֹשֵׁשׁ קַשׁ לַתֶּבֶן, אֵימָתַי הַתֶּבֶן מְצוּיָה שָׁם, בְּאִיָּר, וְהֵם יָצְאוּ בְּנִיסָן. סֵדֶר עוֹלָם: <small>(כז)</small> <B> מִשְׁפַּט גּוֹג כוּ'.</B> כְּלוֹמַר, שֶׁלֹּא יִנָּגְפוּ בְּבַת אַחַת אֶלָּא מִתְּחִלַּת מַכָּתָן עַד סוֹפָהּ שְׁנֵים עָשָׂר חֹדֶשׁ, שֶׁיִּהְיוּ נִמּוֹקִים וְהוֹלְכִים עַד שֶׁיִּכְלוּ, דִּכְתִיב [יְשַׁעְיָה ח] וְקָץ עָלָיו הָעַיִט וְכָל בֶּהֱמַת הָאָרֶץ עָלָיו תֶּחֱרָף, קַיִץ וָחֹרֶף הֲרֵי שָׁנָה שְׁלֵמָה. סֵדֶר עוֹלָם: <small>(כח)</small> <B> וְהָיָה כוּ'.</B> וּבְמִשְׁפַּט רְשָׁעִים קָמַיְרֵי, דִּכְתִיב [שָׁם סו] וְיָצְאוּ וְרָאוּ בְּפִגְרֵי הָאֲנָשִׁים כוּ', וְהֵם אוֹתָם שֶׁכָּפְרוּ בָּעִקָּר וְשֶׁיֵּשׁ בְּיָדָם חִלּוּל הַשֵּׁם. אֲבָל שְׁאָר רְשָׁעִים דִּינָם שְׁנֵים עָשָׂר חֹדֶשׁ. הָרַאֲבַ"ד: <small>(כט)</small> וְהַאי דְּקָאָמַר בְּשַׁבַּתּוֹ, מִפְּנֵי שֶׁיּוֹם טוֹב שֶׁל עֲצֶרֶת תָּלוּי בְּיוֹם טוֹב שֶׁל פֶּסַח. מַה שֶּׁאֵין כֵּן בִּשְׁאָר מוֹעֲדִים שֶׁאֵינָן תְּלוּיִים זֶה בָּזֶה. הָרַאֲבַ"ד. וְכֵן פָּסַק הָרַמְבַּ"ם. וְנִרְאֶה לִי דְּרַבִּי יוֹחָנָן בֶּן נוּרִי מוֹדֶה לְתַנָּא קַמָּא דְּיֵשׁ רְשָׁעִים שֶׁנִּדּוֹנִים שְׁנֵים עָשָׂר חֹדֶשׁ, כְּדִכְתִיב מִדֵּי חֹדֶשׁ בְּחָדְשׁוֹ, אֶלָּא דְּקָאָמַר דְּאִיכָּא נַמִּי דְּאֵינָן נִדּוֹנִים אֶלָּא כְּמִפֶּסַח וְעַד עֲצֶרֶת כוּ'. וּלְתַנָּא קַמָּא דָרְשִׁינַן שַׁבָּת בְּשַׁבַּתּוֹ נַמִּי כְּמוֹ חֹדֶשׁ בְּחָדְשׁוֹ, כְּשֶׁיָּבֹא שַׁבָּת בְּאוֹתוֹ שַׁבָּת שֶׁמֵּת בּוֹ. וְקָא מַשְׁמַע לָן דְּאִם מֵת בְּסוֹף הַחֹדֶשׁ דְּלֹא תֵימָא כְּשֶׁיָּבֹא תְּחִלַּת אוֹתוֹ חֹדֶשׁ יָבֹא לְהִשְׁתַּחֲווֹת וּמִתְקַיֵּם בּוֹ מִדֵּי חֹדֶשׁ בְּחָדְשׁוֹ דְּמִקְצָת הַחֹדֶשׁ כְּכֻלּוֹ, אֶלָּא מִדֵּי שַׁבָּת בְּשַׁבַּתּוֹ, כְּשֶׁיָּבֹא אוֹתוֹ שַׁבָּת. נִרְאֶה לִי: <p dir="rtl">
<h2 dir="rtl" id="MN22_EDUYOT_L3, פרק ג">פרק ג</h2><p dir="rtl">
<h3 dir="rtl" id="MN22_EDUYOT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(א)</small> וְהָרַאֲבַ"ד מְפָרֵשׁ כְּאוֹתוֹ שֶׁשָּׁנִינוּ פֶּרֶק ח' דְּטָהֳרוֹת מִשְׁנָה ח'. עַיֵּן שָׁם. וּמַיְרֵי עַל יְדֵי מַשְׁקֶה כִּדְאִיתָא הָתָם: <small>(ב)</small> וְרַבִּי דוֹסָא דָּרֵישׁ, וְצַרְתָּ הַכֶּסֶף בְּיָדְךָ, לְרַבּוֹת כָּל דָּבָר הַנִּצְרָר בַּיָּד. גְּמָרָא: <small>(ג)</small> שֶׁהַפָּרָה אֲדֻמָּה הִיא נִקְרֵאת חַטָּאת בְּהֶחְלֵט, כִּדְאָמַר רַחְמָנָא חַטָּאת הִיא. הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(ד)</small> וְאַף עַל גַּב דְּמִדְּרַבָּנָן מִטַּמְּאִין אַף עַל פִּי שֶׁאֵין לָהֶם בֵּית קִבּוּל, הָכָא הֵיכָא דְּלֵית לְהוּ גְּדָנְפָא עֲשׂוּיִין לְסִכּוּךְ. תּוֹסָפוֹת: <small>(ה)</small> וְאֵימָא אַף מִדְרָס. גְּמָרָא: <small>(ו)</small> <B> גַּלְגִּילוֹן.</B> נִגְזַר מִן הַגִּלְיוֹנִים. וְנֻסְחָא אַחֲרִינָא, פְּתִיגִיל. וּמֻרְכָּב מִן פְּתִיל גִּיל. הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(ז)</small> <B> מְטַהֵר.</B> דְּקָא סָבַר תַּשְׁמִישׁ קֶלַע לָאו תַּשְׁמִישׁ הוּא כְּדֵי לַעֲשׂוֹתוֹ כְּלִי, לְפִי שֶׁאֵינוֹ עָשׂוּי אֶלָּא לִזְרֹק בּוֹ אֲבָנִים וּמַעֲשֵׂה מַקֵּל בְּעָלְמָא הוּא עוֹשֶׂה. הָרַאֲבַ"ד: <small>(ח)</small>  כְּלוֹמַר לְהוֹצִיא: <p dir="rtl">
<h3 dir="rtl" id="MN22_EDUYOT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(ט)</small> <B>דִּבְרֵי רַבִּי דוֹסָא.</B> אָמַר רַבִּי דוֹסָא וְכִי מֶה עָשָׂה לָהּ הָעַרְבִי הַלָּז <span class="booklinks" onclick="sendBookLink(this)" onmouseover="setBookLinkTitle(this)">(דְּעַרְבִיִּים שְׁטוּפֵי זִמָּה)</span>, וְכִי מִפְּנֵי שֶׁמִּעֵךְ לָהּ בֵּין דַּדֶּיהָ פְּסָלָהּ מִן הַכְּהֻנָּה, כְּלוֹמַר אֵין נוֹהֲגִין בָּהֶן הֶפְקֵר לְאָנְסָן בִּבְעִילָה, אֶלָּא לְשַׂחֵק עִמָּהֶן. רַשִׁ"י: <p dir="rtl">
<h3 dir="rtl" id="MN22_EDUYOT_L3, פרק ג, פרק ג משנה י">פרק ג - משנה י</h3><p dir="rtl">
<small>(י)</small> כְּמוֹ וְהִנֵּה שְׁלֹשָׁה סַלֵּי חֹרִי עַל רֹאשִׁי [בְּרֵאשִׁית מ]. הָרַמְבַּ"ם. וּבֶעָרוּךְ פֵּרוּשׁ, חֲרָרוֹת גְּדוֹלוֹת הָרְאוּיוֹת לְמֶלֶךְ: <p dir="rtl">
<h2 dir="rtl" id="MN22_EDUYOT_L3, פרק ד">פרק ד</h2><p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(א)</small> <B> מֻתֶּרֶת.</B> וְלֹא שַׁיָּךְ טַעֲמָא דַּהֲכָנָה, דְּדַוְקָא לֵידַת בֵּיצָה חָשֵׁיב הֲכָנָה מִשּׁוּם דְּעַל יְדֵי לֵידָה הוּכְנָה לְגַדֵּל אֶפְרוֹחַ כוּ', וְגַם טוֹבָה יוֹתֵר לֶאֱכֹל. אֲבָל וָלָד הוּא טוֹב לַאֲכִילָה וְרָאוּי לְכָל דָּבָר אִם נִשְׁחֲטָה אִמּוֹ וְנִמְצָא בִּמְעֵי אִמּוֹ כְּמוֹ אַחַר הַלֵּידָה. הָרֹא"שׁ: <small>(ב)</small> וְטַעֲמָא, דְּאִי לָאו הָכִי הֲרֵי הוּא כְּנֵפֶל. וְכָלוּ לוֹ חֳדָשָׁיו דְּדַקָּה חֲמִשָּׁה חֳדָשִׁים וְגַסָּה תִּשְׁעָה. הָרַמְבַּ"ם: <small>(ג)</small> כֵּיוָן שֶׁלֹּא נִתְפַּתְּחוּ עֵינֵיהֶם אִתְרַבּוּ מִכָּל הַשֶּׁרֶץ הַשּׁוֹרֵץ. כִּדְאִיתָא בַּגְּמָרָא. אֲבָל תֵּימַהּ, דְּהַהִיא רַבִּי אֱלִיעֶזֶר בֶּן יַעֲקֹב הִיא דִּסְבִירָא לֵיהּ דְּאַף בְּחֹל אָסוּר, וְהָכָא בְּיוֹם טוֹב אַיְרִינַן. אֶלָּא טַעֲמָא כִּדְרַב הָתָם דְּלֹא דָּמִי לִבְהֵמָה שֶׁנּוֹלְדָה שֶׁמּוּכֶנֶת אַגַּב אִמּוֹ, אֲבָל אֶפְרוֹחַ אֵינוֹ מוּכָן אַגַּב אִמּוֹ וּמֻקְצֶה הוּא: <p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ד)</small> <B> הֶבְקֵר.</B> הָכִי גָרַס בְּפֵאָה. וְהָרַאֲבַ"ד מְסַיֵּם פֵא, וְכֵן בִּלְשׁוֹן תּוֹרָה, בִּקֹּרֶת תִּהְיֶה, כְּלוֹמַר מֻפְקֶרֶת הִיא שֶׁאֵינָהּ אֵשֶׁת אִישׁ, לֹא יוּמְתוּ כִּי לֹא חֻפָּשָׁה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ה)</small> <B> לַגָּת.</B> וְהָא מִלְּתָא נַמִּי חֻמְרָא לְבֵית הִלֵּל, שֶׁהוּא מַחֲמִיר אֵצֶל הָעֲנִיִּים מִפְּנֵי גֶּזֶל בַּעַל הַבַּיִת. הָרַאֲבַ"ד: <p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה ו">פרק ד - משנה ו</h3><p dir="rtl">
<small>(ו)</small> נִרְאֶה לִי דְּצָרִיךְ לוֹמַר מֹחַל, בְּחֵי"ת. דְּהָכִי הוּא לְשׁוֹן הַמִּשְׁנָה בְּמַכְשִׁירִין. וְעַיֵּן תּוֹסְפוֹת יוֹם טוֹב: <small>(ז)</small> <B> טְהוֹרָה.</B> פְּעָמִים אוֹמְרִים בְּהֶחְלֵט שֵׁם הַטָּהֳרָה עַל דָּבָר שֶׁאֵינוֹ מֻכְשָׁר. הָרַמְבַּ"ם: <small>(ח)</small> <B> טָהוֹר.</B> דְּבָטֵל עַל גַּבֵּי גּוּפוֹ. מַה שֶּׁאֵין כֵּן בְּמַפָּה דְּפֶרֶק ח' דִּבְרָכוֹת מִשְׁנָה ג'. הָרַאֲבַ"ד: <small>(ט)</small> <B> אֵבֶר קָטָן.</B> וְהוּא הָאֶצְבַּע הַקְּטַנָּה מֵאֶצְבְּעוֹת הַיָּד. הָרַמְבַּ"ם. וּבְרֵישׁ פֶּרֶק ח' דְּשַׁבָּת מְפָרְשֵׁי אֶצְבַּע קְטַנָּה שֶׁבָּרֶגֶל, וּבְקָטָן בֶּן יוֹמוֹ. וְכֵן פֵּרֵשׁ בְּפֶרֶק ב' דְּכֵלִים מִשְׁנָה ב'. וְעַיֵּן תּוֹסְפוֹת יוֹם טוֹב: <small>(י)</small> וְנִרְאֶה, שֶׁהָאָדָם מִתְטַמֵּא מֵהַשֶּׁמֶן. וְצָרִיךְ לוֹמַר דְּמַיְרֵי בְּטֻמְאַת יָדַיִם, כְּלוֹמַר שֶׁאִם נָגְעוּ הַיָּדַיִם בַּשֶּׁמֶן נִטְמְאוּ. אֲבָל גּוּף הָאָדָם אִי אֶפְשָׁר שֶׁיַּחֲזֹר וְיִתְטַמֵּא מִן הַשֶּׁמֶן שֶׁלֹּא הָיָה טָמֵא אֶלָּא מִמֶּנּוּ נִטְמָא, דְּהָא אֵין אָדָם מְקַבֵּל טֻמְאָה אֶלָּא מֵאָב, וְאֵין לְךָ שֶׁמֶן נַעֲשֶׂה אָב, כִּדְמוּכָח בְּרֵישׁ כֵּלִים. וְעַיֵּן תּוֹסְפוֹת יוֹם טוֹב: <small>(יא)</small> <B> מִתְּחִלָּתוֹ.</B> וְהָא דִּמְפַלְּגִינַן בֵּין טָמֵא מִתְּחִלָּתוֹ לְטָהוֹר מִתְּחִלָּתוֹ, מִפְּנֵי שֶׁטֻּמְאָתוֹ חוֹשַׁבְתּוֹ. אִי נַמִּי, גְּזֵרָה שֶׁמָּא יֹאמְרוּ רָאִינוּ שֶׁמֶן טָמֵא עוֹלָה לוֹ טָהֳרָה בַּמִּקְוֶה. הָרַאֲבַ"ד: <p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה ז">פרק ד - משנה ז</h3><p dir="rtl">
<small>(יב)</small> <B> בִּפְרוּטָה.</B> וְאִם תֹּאמַר כִּי קִבְּלָה קִדּוּשִׁין מֵאַחֵר הָוֵי בֵּית שַׁמַּאי לְחֻמְרָא, וְאַמַּאי תָּנֵי לַהּ הָכָא גַּבֵּי חֻמְרֵי בֵּית הִלֵּל. וְיֵשׁ לוֹמַר דְּלֹא לְהָכִי אִתְשִׁיל בְּבֵית הַמִּדְרָשׁ. תּוֹסָפוֹת: <small>(יג)</small> מְסַיֵּם הָרַמְבַּ"ם, וֶהֱוֵי יוֹדֵעַ עִנְיָן זֶה כִּי הוּא נִפְלָא מְאֹד וְנִפְתָּחִים בּוֹ מַנְעוּלִים. עַד כָּאן. וְנִרְאֶה בְּעֵינַי שֶׁנִּתְכַּוֵּן לְמַה שֶּׁכָּתַב בְּחִבּוּרוֹ שֶׁלֹּא אָמְרוּ חֲכָמִים חֲזָקָה זוֹ כוּ' אֶלָּא בְּאִשְׁתּוֹ שֶׁגֵּרְשָׁהּ בִּלְבַד, אוֹ בִּמְקַדֵּשׁ עַל תְּנַאי וּכְנָסָהּ סְתָם, שֶׁהֲרֵי אִשְׁתּוֹ הִיא, וּבְאִשְׁתּוֹ הוּא שֶׁחֶזְקָתוֹ שֶׁאֵינוֹ מִתְכַּוֵּן לְשֵׁם זְנוּת עַד שֶׁיְּפָרֵשׁ שֶׁהִיא בְּעִילַת זְנוּת, אוֹ יְפָרֵשׁ שֶׁעַל תְּנַאי הוּא בּוֹעֵל. אֲבָל בִּשְׁאָר הַנָּשִׁים הֲרֵי כָּל זוֹנָה בְּחֶזְקַת שֶׁבָּעַל לְשֵׁם זְנוּת עַד שֶׁיְּפָרֵשׁ כִּי הוּא לְשֵׁם קִדּוּשִׁין. וְאֵין צָרִיךְ לוֹמַר בְּשִׁפְחָה אוֹ נָכְרִית שֶׁאֵינָהּ בַּת קִדּוּשִׁין שֶׁאֵין חוֹשְׁשִׁין לָהֶן כְּלָל. עַד כָּאן. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ד, פרק ד משנה י">פרק ד - משנה י</h3><p dir="rtl">
<small>(יד)</small> וְאִם תֹּאמַר דְּהֵיכָא דְאֶפְשָׁר לְקַיֵּם שְׁנֵיהֶם לֹא אָמְרִינַן דְּדָחֵי, וְהָכָא אֶפְשָׁר לְקַיֵּם שְׁנֵיהֶם כְּשֶׁלֹּא יִלְבַּשׁ אֶלָּא טַלִּית שֶׁל צֶמֶר. תֵּרְצוּ הַתּוֹסָפוֹת, שֶׁאֵין זֶה חָשׁוּב אֶפְשָׁר. וְלִי נִרְאֶה לְיַשֵּׁב, דְּכֵיוָן דְּדָרְשִׁינַן סְמוּכִים לְמִשְׁרֵי כִּלְאַיִם בַּצִּיצִית, אִי אָמַרְתְּ דְּאֵין מַטִּילִין חוּטֵי תְּכֵלֶת בְּטַלִּית שֶׁל פִּשְׁתָּן, אִם כֵּן כִּלְאַיִם דְּשָׁרֵי רַחְמָנָא הֵיכִי מַשְׁכַּחַת לַהּ. כֶּסֶף מִשְׁנֶה: <small>(טו)</small> וַאֲפִלּוּ מִמִּינוֹ נַמִּי פָּטְרֵי לֵיהּ, דִּלְמָא אָתֵי לְמֶעֱבַד תְּכֵלֶת. תּוֹסָפוֹת. וְהִלְכָּךְ שַׁיָּךְ שַׁפִּיר לְשׁוֹן פָּטוּר. וְאִי קַשְׁיָא כֵּיוָן דְּמִדְּאוֹרַיְתָא חַיָּב, הֵיכִי מָצוּ רַבָּנָן לַעֲקֹר דָּבָר מִן הַתּוֹרָה וּלְמִפְטְרֵיהּ מִצִּיצִית מִשּׁוּם גְּזֵרָה הַהִיא. מְשָׁנִינַן, דְּכָל דָּבָר שֶׁאָמְרוּ לְךָ בֵּית דִּין שֵׁב וְלֹא תַעֲשֶׂה מִצְוַת עֲשֵׂה זוֹ שֶׁבַּתּוֹרָה וְרָאוּ טַעַם לְדִבְרֵיהֶם, אֵין זֶה עוֹקֵר דָּבָר מִן הַתּוֹרָה, דְּמִמֵּילָא מִעֲקַר וְלֹא אִיהוּ עָקַר לֵיהּ בַּיָּדַיִם. רַשִׁ"י: <p dir="rtl">
<h2 dir="rtl" id="MN22_EDUYOT_L3, פרק ה">פרק ה</h2><p dir="rtl">
<h3 dir="rtl" id="MN22_EDUYOT_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> <B> שִׁשָּׁה כוּ'.</B> לָאו דְּאִיכָּא הָנֵי וְתוּ לֹא, אֶלָּא כְּשֶׁנִּכְנְסוּ לַכֶּרֶם בְּיַבְנֶה וְהֵעִידוּ כָּל אֶחָד עַל אוֹתוֹ שֶׁבְּיָדוֹ, הֵעִיד רַבִּי יְהוּדָה עַל אֵלּוּ. רַשִׁ"י. וְהָרַאֲבַ"ד כָּתַב דִּסְתָמָא דְּפֶרֶק ד' פָּלֵיג אַהַךְ פִּרְקָא, דִּיחִידָאֵי הוּא, וּמִכָּל מָקוֹם הַנְהוּ דְאַשְׁכְּחֵי בְהוּ סְתָמֵי, הִלְכָתָא נִינְהוּ: <small>(ב)</small> <B> בְּאִסּוּר.</B> מִשּׁוּם דְּבֵיצָה כְּגוּפָהּ דָּמֵי. וּלְפִיכָךְ כְּשֶׁנִּטְרְפָה הַתַּרְנְגוֹלֶת אַף הַבֵּיצָה אֲסוּרָה, וַאֲפִלּוּ שֶׁנִּגְמְרָה לְגַמְרֵי קֹדֶם שֶׁנִּטְרְפָה, דְּהָא אַכַּיּוֹצֵא בָּהּ נִמְכֶּרֶת בַּשּׁוּק קָאֵי. וְהָא דִתְנַן מִפְּנֵי שֶׁגָּדְלָה בְּאִסּוּר, הָא מְפָרְקִינַן לַהּ בַּגְּמָרָא, אֵימָא שֶׁנִּגְמְרָה, דִּטְרֵפָה אֵינָהּ יוֹלֶדֶת. הָרַ"ן: <small>(ג)</small> וְהָרַאֲבַ"ד גּוֹרֵס כְּגִרְסַת הַסֵּפֶר. וְזֶה לְשׁוֹנוֹ, נִרְאֶה לִי דְטַעֲמַיְהוּ דְבֵית הִלֵּל מִשּׁוּם דְּגָזְרֵי שְׁבִיעִית אַטּוּ שְׁאָר שְׁנֵי שָׁבוּעַ, כְּדֵי שֶׁלֹּא יְהֵא אָדָם רָגִיל לִכָּנֵס בִּשְׂדֵה חֲבֵרוֹ וּבְגִנָּתוֹ וּבְפַרְדֵּסוֹ שֶׁלֹּא מִדַּעְתּוֹ. אֲבָל מִן הַתּוֹרָה וַדַּאי מֻתָּר כוּ': <p dir="rtl">
<h3 dir="rtl" id="MN22_EDUYOT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ד)</small> <B>תּוֹרְמִין כוּ' אֵין תּוֹרְמִין.</B> מַשְׁמַע דְּאִם תָּרְמוּ תְּרוּמָתָן תְּרוּמָה. וְאַיְרֵי בְּנָטַל רְשׁוּת מִכֹּהֵן. וּבְמִשְׁנָה ד' פֶּרֶק קַמָּא דִתְרוּמוֹת, דִּלְכַתְּחִלָּה לְכֻלֵּי עָלְמָא לֹא, וּלְבֵית הִלֵּל אַף בְּדִיעֲבַד, אַיְרֵי בְלֹא רְשׁוּת כֹּהֵן, וּמִשּׁוּם דְּאִיכָּא פְסֵידָא דְכֹהֵן <span class="booklinks" onclick="sendBookLink(this)" onmouseover="setBookLinkTitle(this)">(כְּמוֹ שֶׁכָּתַב הָרַ"ב שָׁם מִשְׁנָה ח)</span>. הָרַ"שׁ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ה)</small> <B> מְטַמְּאִין.</B> דְּלֹא כִסְתָמָא דְמִשְׁנָה ד' פֶּרֶק י"ב דְּפָרָה. וְעַיֵּן שָׁם וּבְמִשְׁנָה ה': <small>(ו)</small> וְהָרַאֲבַ"ד מְפָרֵשׁ בְּדֶרֶךְ אַחֵר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ה, פרק ה משנה ו">פרק ה - משנה ו</h3><p dir="rtl">
<small>(ז)</small> <B> שֶׁלֹּא כוּ'.</B> חֲדָא וְעוֹד קָאָמַר. כְּלוֹמַר, אֲפִלּוּ כְּשֶׁאֶחֱזֹר בִּי שֶׁלֹּא מִשּׁוּם הַשְּׂרָרָה וְלֹא אֶהֵא נַעֲשֶׂה רָשָׁע לִפְנֵי הַמָּקוֹם כִּי הוּא בּוֹחֵן לִבּוֹת, אֲפִלּוּ הָכִי לֹא אֶתְמַנֶּה לְאַב בֵּית דִּין, שֶׁלֹּא יִהְיוּ אוֹמְרִים כוּ'. נִרְאֶה לִי: <small>(ח)</small> לְשׁוֹנוֹ מְגֻמְגָּם וּמְהֻפָּךְ. וּלְשׁוֹן הָרַאֲבַ"ד, וַעֲקַבְיָא סָבַר לֹא גָזְרִינַן: <small>(ט)</small> <B> בְּכַרְכְּמִית.</B> כָּךְ שְׁמָהּ. אוֹ עַל שֵׁם מְקוֹמָהּ. רַשִׁ"י: <small>(י)</small> רְצוֹנוֹ לוֹמַר שֶׁלֹּא הִשְׁקוּהָ מֵי הַמָּרִים, אֶלָּא מַיִם אֲחֵרִים הָיוּ שֶׁהִשְׁקוּהָ. וּכְלוֹמַר שֶׁלֹּא כָּתְבוּ מְגִלַּת סוֹטָה וּמְחָקוּהָ, אֶלָּא מְגִלָּה בְּעָלְמָא כָּתְבוּ וּמָחֲקוּ וְהִשְׁקוּהָ. הָרַמְבַּ"ם. הָרַאֲבַ"ד וְהַתּוֹסָפוֹת: <small>(יא)</small> דְּגַם לַפֵּרוּשׁ הַשֵּׁנִי שֶׁאָמַר שֶׁעֲשָׂאוֹ דֻּגְמָא וְדִמְיוֹן כוּ', הָיָה גַּם כֵּן עִנְיָנוֹ לוֹמַר שֶׁלְּכָךְ עָשׂוּ דֻּגְמָא וְסִימָן לְפִי שֶׁהָיְתָה גִּיֹּרֶת וְהֵן גֵּרִים וּכְאִלּוּ הֵם לֹא סָבְרוּ לְהַרְחִיקָהּ לְהִסְתַּפְּחָהּ בְּדַת יִשְׂרָאֵל. וְעַיֵּן תּוֹסְפוֹת יוֹם טוֹב: <small>(יב)</small> <B> חַס וְשָׁלוֹם וְכוּ'.</B> וְאִם תֹּאמַר, וְכִי מַשּׂוֹא פָּנִים יֵשׁ בַּדָּבָר, שֶׁאַף עַל פִּי שֶׁאֵין גָּדוֹל מִמֶּנּוּ בְּדוֹרוֹ אִם יֶחֱטָא וְאָשֵׁם וּפִלְּלוֹ אֱלֹהִים זֶה הַשּׁוֹפֵט אֲשֶׁר יִהְיֶה בַּיָּמִים הָהֵם כוּ'. וְיֵשׁ לוֹמַר, דִּסְבִירָא לֵיהּ דְּהָא דְאָמַר דֻּגְמָא לֹא נִתְכַּוֵּן לְזַלְזֵל בִּכְבוֹדָן כְּלָל. וְעוֹד נִרְאֶה לִי, דְּלֹא פְלִיגֵי בִּלְשׁוֹן דֻּגְמָא, וְאַף לְרַבִּי יְהוּדָה הָיָה זִלְזוּל בַּדָּבָר, וַאֲפִלּוּ הָכִי אָמַר חַס וְשָׁלוֹם שֶׁנִּתְנַדָּה <span class="booklinks" onclick="sendBookLink(this)" onmouseover="setBookLinkTitle(this)">(וְהַיְנוּ שֶׁלֹּא אָמַר חַס וְשָׁלוֹם שֶׁזִּלְזֵל)</span>, מִפְּנֵי שֶׁסְּבִירָא לֵיהּ דִּלְאָדָם גָּדוֹל אֵין הַבֵּית דִּין הַקָּטָן מִמֶּנּוּ יְכוֹלִין לְנַדּוֹתוֹ. וְכֵן מוּכָח מִלְּשׁוֹן רַשִׁ"י תַּעֲנִית דַּף כ"ג. וּפְסָחִים דַּף נ"ג. וְעַיֵּן תּוֹסְפוֹת יוֹם טוֹב: <small>(יג)</small> וּפֵרוּשׁ מִלַּת פִּקְפּוּק עַל בֻּרְיוֹ, הוּא הַדָּבָר שֶׁאֵין לוֹ קִיּוּם וְהוּא רוֹפֵף. וְהֵבִיא אוֹתוֹ בְּכָאן עַל דֶּרֶךְ הַדִּמְיוֹן בְּאוֹתוֹ שֶׁהֵקֵל בְּטָהֳרַת הַיָּדַיִם שֶׁהִיא מִדְּרַבָּנָן, וְנִתְקַיְּמָה בְּיִשְׂרָאֵל וְנִתְחַזְּקָה. הָרַמְבַּ"ם: <small>(יד)</small> <B> בְּטָהֳרַת יָדָיִם.</B> רְצוֹנוֹ לוֹמַר שֶׁהַיָּדַיִם מִטַּמְּאוֹת מִבְּלִי שְׁאָר הַגּוּף, בְּדָבָר פְּלוֹנִי וּבְדָבָר פְּלוֹנִי, כְּמוֹ שֶׁנִּתְבָּאֵר בְּמַסֶּכֶת יָדַיִם. הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק ה, פרק ה משנה ז">פרק ה - משנה ז</h3><p dir="rtl">
<small>(טו)</small> <B> אֲנִי כוּ'.</B> נִרְאֶה כִּי הָרִאשׁוֹנִים נִמְנוּ עַל אֵלּוּ אַרְבָּעָה דְּבָרִים וְהָיוּ מֶחֱצָה עַל מֶחֱצָה, הוּא שָׁמַע מִן הַמֶּחֱצָה הָאֶחָד וְהֵן שָׁמְעוּ מִפִּי הַמֶּחֱצָה הָאַחֵר כוּ'. אִי נַמִּי עֲקַבְיָא הָיָה אוֹמֵר כִּי אוֹתָן שֶׁשָּׁמַע מִפִּיהֶם הָיוּ הָרֹב, וַחֲבֵרָיו אָמְרוּ כִּי הָאֲחֵרִים שֶׁכְּנֶגְדָּם הֵם הָיוּ הָרֹב. הָרַאֲבַ"ד: <small>(טז)</small> וְהָיוּ דְּבָרָיו כְּדִבְרֵי רַבִּים. שֶׁאֵין מִתְּנָאֵי הַמְקַבֵּל אֶלָּא שֶׁיִּהְיוּ דְּבָרָיו מֵרַבִּים. הָרַמְבַּ"ם: <p dir="rtl">
<h2 dir="rtl" id="MN22_EDUYOT_L3, פרק ו">פרק ו</h2><p dir="rtl">
<h3 dir="rtl" id="MN22_EDUYOT_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> מִשּׁוּם קְטַנָּה דְּדַוְקָא יְתוֹמָה הִיא כִּדְפֵרֵשׁ הָרַ"ב, וְאִם כֵּן הוּא הַדִּין דִּגְדוֹלָה הִיא יְתוֹמָה, אֲבָל נִשּׂוּאֵי הַגְּדוֹלָה נִשּׂוּאִין גְּמוּרִין, בֵּין יֵשׁ לָהּ אָב בֵּין שֶׁהִיא יְתוֹמָה: <small>(ב)</small> נִרְאֶה לִי דִּרְצוֹנוֹ לוֹמַר דְּמִשְׁנָה ז' דְּהָתָם, שֶׁהִיא כְּגוֹן הַךְ דְּהָכָא. וְכַיּוֹצֵא בָּהּ הִיא מִשְׁנָה י"א דְּהָתָם, וְכִדְאִיתָא בַּגְּמָרָא, דִּלְהָכִי תָּנֵי קְטַנּוֹת דְּמַשְׁמַע תַּרְתֵּי. [דְּאִי קְטַנּוֹת] קְטַנּוֹת דְּעָלְמָא, לִתְנֵי נַמִּי וְשֶׁמַּשִּׂיאִין אֶת הַנָּשִׁים. וְהֵעִיד עַל שְׁנֵיהֶם, דְּלֵיכָּא לְמִשְׁמַע חֲדָא מֵאִידָךְ. וְעַיֵּן שָׁם בַּתּוֹסְפוֹת יוֹם טוֹב: <small>(ג)</small> רְצוֹנוֹ לוֹמַר דְּתַנְיָא בְּבָבָא בָתְרָא דַּף צ"ז, יַיִן מִגִּתּוֹ לֹא יָבִיא וְאִם הֵבִיא כָּשֵׁר. וְהֵעִיד עַל הַיַּיִן בֶּן אַרְבָּעִים יוֹם דִּלְכַתְּחִלָּה נַמִּי יָבִיא, אֲפִלּוּ יֵשׁ הַרְבֵּה מִמִּין אַחֵר. תּוֹסָפוֹת: <small>(ד)</small> וְעַל אוֹתוֹ הֵעִיד רַבִּי יְהוּדָה בֶּן בָּבָא. הָרַמְבַּ"ם: <p dir="rtl">
<h3 dir="rtl" id="MN22_EDUYOT_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ה)</small> כְּלוֹמַר דְּאִלּוּ חָסֵר הָעֶצֶם טָהוֹר, כְּדִלְקַמָּן: <small>(ו)</small> לְפִי שֶׁאֵין הֶפְרֵשׁ בֵּין חֲלַל חֶרֶב אוֹ הֶחָנוּק אוֹ הַנִּסְקָל וְזוּלָתָם, הַכֹּל נִקְרָאִים מֵת. אֶלָּא לְכָךְ נֶאֱמַר בַּחֲלַל חֶרֶב, לוֹמַר אֵבֶר שֶׁהִבְדִּילַתּוּ כוּ'. הָרַמְבַּ"ם: <small>(ז)</small> <B> מְטַהֲרִים.</B> מִלְּטַמֵּא בְּאֹהֶל. הָרַאֲבַ"ד. אֲבָל מֵהָרַמְבַּ"ם מַשְׁמַע דִּמְטַהֲרִים לְגַמְרֵי. וְעַיֵּן תּוֹסְפוֹת יוֹם טוֹב: <small>(ח)</small> וְזֶהוּ בְּאֵבָר מִן הַמֵּת. דְּאִלּוּ בְּאֵבָר מִן הַחַי אִם חָסֵר מֵהָעֶצֶם כָּל שֶׁהוּא, טָהוֹר לְגַמְרֵי, אַף עַל פִּי שֶׁכָּל הַבָּשָׂר קַיָּם מִפְּנֵי שֶׁבָּשָׂר הַפּוֹרֵשׁ מִן הַחַי טָהוֹר. אֲבָל אִם חָסֵר מִבְּשָׂרוֹ, אִם נִשְׁאַר מֵהַבָּשָׂר כְּדֵי לַעֲלוֹת אֲרוּכָה, מְטַמֵּא בְּמַגָּע וּבְמַשָּׂא וּבְאֹהֶל. וְאִם לָאו, מְטַמֵּא בְּמַגָּע וּבְמַשָּׂא וְאֵינוֹ מְטַמֵּא בְּאֹהֶל. כֶּסֶף מִשְׁנֶה. וְכֵיוָן דִּבְאֵבָר הַמֵּת אַיְרִינַן, צָרִיךְ לוֹמַר דִּבְיֵשׁ בַּבָּשָׂר כַּזַּיִת, (דְּאִי לֹא תֵימָא הָכִי אִם כֵּן אֵין כָּאן טֻמְאָה כְּלָל בַּבָּשָׂר) וְהָכִי קָאָמַר דִּמְטַמֵּא מִשּׁוּם בָּשָׂר אַף בְּאֹהֶל אַף עַל פִּי שֶׁמִּשּׁוּם אֵבֶר אֵינוֹ מְטַמֵּא אֶלָּא בְּמַגָּע וּבְמַשָּׂא כָּל שֶׁיֵּשׁ בּוֹ כַּשְּׂעֹרָה. וְעַיֵּן תּוֹסְפוֹת יוֹם טוֹב: <small>(ט)</small> <B> טָהוֹר.</B> דְּהָא לֹא מְרַבִּינַן מִקְּרָא אֶלָּא עֶצֶם אָדָם מָה אָדָם כוּ'. כִּדְפֵרֵשׁ הָרַ"ב. וְטָהוֹר לְגַמְרֵי קָאָמְרִינַן כְּמוֹ שֶׁכָּתַבְנוּ לְעֵיל. וְכֵן מָצִינוּ בַּבְּהֵמָה שֶׁאֵבָר הַפּוֹרֵשׁ מִמֶּנָּה בְּחַיֶּיהָ יֵשׁ לוֹ טֻמְאַת נְבֵלָה, וּבָשָׂר הַפּוֹרֵשׁ מִמֶּנָּה בְּחַיֶּיהָ טָהוֹר לְגַמְרֵי: <small>(י)</small> בַּגְּמָרָא, הוֹאִיל וְרֹב גָּבְהוֹ בְּגָדוֹל. פֵּרֵשׁ רַשִׁ"י, דְּזֶהוּ רֹב הַגֹּבַהּ בְּאָדָם גָּדוֹל שֶׁאֵינוֹ נַנָּס בָּאֵבָרִים, דִּשְׁנֵי שׁוֹקַיִם וְיָרֵךְ אֶחָד הָוֵי רֹב גֹּבַהּ הַגּוּף בְּלֹא הָרֹאשׁ, דִּלְגַבֵּי בִּנְיַן הַמֵּת לֹא חָשֵׁיב רֹאשׁוֹ, דְּבִבְרַיְתָא דְאֳהָלוֹת קָתָנֵי אֵיזֶהוּ בִּנְיָנוֹ הַשּׁוֹקַיִם וְהַיְרֵכַיִם הַגּוּף וְהַשִּׁדְרָה. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MN22_EDUYOT_L3, פרק ז">פרק ז</h2><p dir="rtl">
<h3 dir="rtl" id="MN22_EDUYOT_L3, פרק ז, פרק ז משנה ז">פרק ז - משנה ז</h3><p dir="rtl">
<small>(א)</small> <B> הַפּוּרִים.</B> כֵּיוָן דְּאָמַר מַר שׁוֹאֲלִין בְּהִלְכוֹת פֶּסַח קֹדֶם לַפֶּסַח שְׁלֹשִׁים יוֹם, אָתֵי לְזַלְזוֹלֵי בֶּחָמֵץ. פֵּרֵשׁ רַשִׁ"י שֶׁכְּבָר מִן הַפּוּרִים וְאֵילַךְ הִתְחִילוּ הַדַּרְשָׁנִים לִדְרֹשׁ בָּרַבִּים בְּהִלְכוֹת הַפֶּסַח. הֻזְקְקוּ הַשּׁוֹמְעִים לַעֲשׂוֹת פֶּסַח לְסוֹף שְׁלֹשִׁים יוֹם, וְאִם יְעַבְּרוּ בֵּית דִּין אֶת הַשָּׁנָה לֹא יִתְקַבְּלוּ דִּבְרֵי שְׁלוּחֵי בֵּית דִּין לַשּׁוֹמְעִין לִדְחוֹת אֶת הַפֶּסַח, שֶׁכְּבָר שָׁמְעוּ מִן הַדַּרְשָׁנִים. עַד כָּאן. וְאִידָךְ, מֵידָע יְדִיעַ דְּשַׁתָּא מְעַבַּרְתָּא בְחוּשְׁבָּנָא תַלְיָא מִלְּתָא, וְסָבְרֵי חוּשְׁבָּנָא הוּא דְלָא סְלִיק לְהוּ לְרַבָּנָן עַד הָאִידְנָא. גְּמָרָא: <small>(ב)</small> דְּתָנוּ רַבָּנָן אֵין מְעַבְּרִין אֶת הַשָּׁנָה אֶלָּא אִם כֵּן יִרְצֶה הַנָּשִׂיא: <small>(ג)</small> רְשׁוּת. לְדַבֵּר עַל עִסְקֵי צִבּוּר. רַשִׁ"י: <p dir="rtl">
<h3 dir="rtl" id="MN22_EDUYOT_L3, פרק ז, פרק ז משנה ח">פרק ז - משנה ח</h3><p dir="rtl">
<small>(ד)</small> <B> חִלּוּף.</B> מִפְּנֵי כִּי הַצַּבָּעִים חָסִים עַל מֵי הַצֶּבַע שֶׁלֹּא יִתְפַּזְּרוּ יוֹתֵר מִמַּה שֶּׁ(אֵין) שׁוֹלְקֵי הַזֵּיתִים מַקְפִּידִים עַל שְׁלִיקָתָן, שֶׁאֵין לַמַּיִם צֹרֶךְ אֶלָּא מְעַט. וּכְשֶׁבָּא מְנַחֵם כוּ' שֶׁהָיָה צַבָּע וְהָיָה בָּקִי בָּעִנְיָן וְרָאָה שֶׁהַצֶּמֶר וְהַפִּשְׁתָּן עוֹלִים לְמַעְלָה וְאֵין מַנִּיחִים לַמַּיִם לְהִתְפַּזֵּר, קִבְּלוּ מִמֶּנּוּ עֵדוּתוֹ. הָרַאֲבַ"ד. וְהָרַ"ב הִצְרִיךְ שֶׁיִּשְׁתַּמֵּשׁ בּוֹ, דְּאִי לָאו הָכִי גַּם לִשְׁנֵיהֶם לֹא הָיָה בּוֹ שׁוּם טֻמְאָה, דְּלַשְּׁלִיקָה עַצְמָהּ אֵין צָרִיךְ כָּל כָּךְ. וְהָרִאשׁוֹנִים הָיוּ סוֹבְרִים דִּבְשֶׁל צַבָּעִים הוּא צֹרֶךְ גָּדוֹל: <p dir="rtl">
<h2 dir="rtl" id="MN22_EDUYOT_L3, פרק ח">פרק ח</h2><p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> דִּמְרַבִּינַן לֵיהּ מִקְּרָא וְזֶה כוּ'. וּמִדְּאִצְטְרִיךְ הָתָם לִקְרָא, שְׁמַע מִנַּהּ דְּבִשְׁאָר דְּבָרִים אֵין דָּמוֹ כִבְשָׂרוֹ. וְקָשֶׁה אִם כֵּן בִּרְבִיעִית אַמַּאי לִטַּמֵּא. וּבֶאֱמֶת כֵּן הוּא בְהֶדְיָא בַגְּמָרָא מְנָחוֹת דַּף ק"ג דְּעֵדוּתוֹ שֶׁל רַבִּי יְהוֹשֻׁעַ בֶּן בְּתֵירָא הוּא לְטַהֵר לְגַמְרֵי. וּפָלֵיג אַדְּרַבִּי יוֹסֵי בְּרַבִּי יְהוּדָה הָתָם דְּקָאָמַר דִּמְטַמֵּא בִּרְבִיעִית הוֹאִיל וְיָכוֹל לִקְרֹשׁ וְלַעֲמֹד עַל כַּזַּיִת. וְקָאֵי אַבֵּית הִלֵּל דְּרֵישׁ פֶּרֶק ה'. וְאִשְׁתְּמִיטְתֵּיהּ מֵהָרַ"ב גְּמָרָא זוֹ. וְעַיֵּן תּוֹסְפוֹת יוֹם טוֹב: <small>(ב)</small> וּבְמִשְׁנָה ב' פֶּרֶק ג' דַּחֲגִיגָה תְּנַן לַקֹּדֶשׁ, וְלֹא תְנַן הָתָם הַךְ דְּאֵפֶר חַטָּאת, וּפֵרֵשׁ הָרַ"ב שָׁם דִּכְתִיב כַּף אַחַת, וְלֹא כָּתַב שֶׁהוּא אַסְמַכְתָּא אֶלָּא מַשְׁמַע דְּלִמּוּד גָּמוּר הוּא כוּ'. וּבַגְּמָרָא פְלִיגֵי בָּזֶה. וְהֶאֱרִיךְ וּמַסִּיק, וְאִם כֵּן יֵשׁ לִתְמֹהַ עַל הָרַ"ב וְהָרַמְבַּ"ם דְּפֵרְשׁוּ דְּצֵרוּף קֹדֶשׁ מִדְּרַבָּנָן וְנָסְבֵי לְהוּ קְרָא כוּ'. וְרָאִיתִי בַּכֶּסֶף מִשְׁנֶה שֶׁכָּתַב דְּהָרַמְבַּ"ם פֵּרֵשׁ כְּרַבִּי יוֹחָנָן דְּמִדְּרַבָּנָן, וּמִכָּל מָקוֹם קְרָא דְרַבִּי חֲנִין כְּתָבוֹ לְרֶמֶז בְּעָלְמָא. וְעַיֵּן תּוֹסְפוֹת יוֹם טוֹב: <small>(ג)</small> תַּלְמוּד עָרוּךְ הוּא. וּמִפְּנֵי כָּךְ אֲנִי תָּמֵהַּ גַּם כֵּן עַל פֵּרוּשׁוֹ שֶׁל הָרַ"ב שֶׁמְּפָרֵשׁ מִדְּנַפְשֵׁיהּ דְּלֹא כְּהַגְּמָרָא: <small>(ד)</small> <B> וְהַלְּבוֹנָה וְהַגֶּחָלִים.</B> אַף עַל גַּב דְּלָאו אֹכֶל נִינְהוּ, חִבַּת הַקֹּדֶשׁ מַכְשַׁרְתָּן לְטֻמְאָה. רַשִׁ"י: <small>(ה)</small> שֶׁבְּמַה שֶּׁהוּא חוֹתֶה הוּא מַכְנִיס. אֲבָל גֶּחָלִים שֶׁל כָּל יוֹם, תְּנִינַן, נִתְפַּזֵּר מִמֶּנּוּ כְּקַב גֶּחָלִים הָיָה מְכַבְּדָן לַאַמָּה, כְּלוֹמַר שֶׁלֹּא הָיָה חוֹשֵׁשׁ לָהֶם. הָרַמְבַּ"ם. וּרְצוֹנוֹ לוֹמַר כֵּיוָן שֶׁלֹּא הָיָה חוֹשֵׁשׁ לָהֶם שְׁמַע מִנַּהּ שֶׁמֵּעוֹלָם לֹא עֲשָׂאוּם לְאוֹתָן גֶּחָלִים שֶׁיִּהְיוּ קֹדֶשׁ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ב">פרק ח - משנה ב</h3><p dir="rtl">
<small>(ו)</small> מַשְׁכּוֹן בִּלְשׁוֹן יִשְׁמָעֵאל רְהַ"ן. עָרוּךְ. וּמָצָאתִי הֶפְרֵשׁ בֵּין מַשְׁכּוֹן לְהַרְהַ"ן בְּפֵרוּשׁ הָרַמְבַּ"ם, דְּמַשְׁכּוֹן אָמְרוּ עַל הַמְּמַשְׁכֵּן בְּחוֹבוֹ שֶׁכְּבָר חַיָּב לוֹ, וְהַרְהַ"ן עַל שֶׁלָּוָה עַכְשָׁיו עָלָיו. וְנִרְאֶה לִי דְהָכָא נָקַט הַתַּנָּא זֶה הַלָּשׁוֹן לִרְבוּתָא דְּנִתְמַשְׁכְּנָה מִדַּעַת: <small>(ז)</small> <B> וְעֵדֶיהָ.</B> בִּפְסוּלֵי עֵדִים קָא מַיְרֵי, כְּגוֹן עֶבֶד וְשִׁפְחָה הֵעִידוּ. הָרַאֲבַ"ד. כוּ' דְּאִם לֹא כֵן מַאי סָבְרֵי בְּנֵי מִשְׁפַּחְתָּהּ שֶׁרִחֲקוּהָ, הוֹאִיל וְהָיוּ לָהּ עֵדִים שֶׁלֹּא נִטְמְאָה: <small>(ח)</small> וְאַשְׁקְלוֹן יַד הָעוֹבְדֵי כּוֹכָבִים תַּקִּיפָה הִיא, דְּאֶרֶץ פְּלִשְׁתִּים הִיא. וְעוֹד כְּבָר גָּלוּ יִשְׂרָאֵל. רַשִׁ"י. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ט)</small> <B> אַלְמָנַת עִסָּה.</B> דְּאִלּוּ בַּת עִסָּה דְּאֵין לָהּ חֶזְקַת כַּשְׁרוּת הֶחְמִירוּ אַף בִּסְפֵק סְפֵקָא. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(י)</small> הֵיכָא דְּלֹא טוֹעֶנֶת בָּרִי. אֲבָל בְּטוֹעֶנֶת בָּרִי, אֲפִלּוּ בְּחַד סְפֵקָא מַכְשִׁיר רַבָּן גַּמְלִיאֵל בְּפֶרֶק קַמָּא דִּכְתֻבּוֹת: <small>(יא)</small> וְהַתּוֹסָפוֹת פֵּרְשׁוּ, לְטַמֵּא וּלְטַהֵר שַׁיָּךְ לְעִנְיַן מַמְזֵרוּת וּנְתִינוּת, <span class="booklinks" onclick="sendBookLink(this)" onmouseover="setBookLinkTitle(this)">(כִּדְתַנְיָא בְּקִדּוּשִׁין דַּף ע"ב)</span> מַמְזֵרֵי וּנְתִינֵי עֲתִידִין לִטָּהֵר. לְרַחֵק וּלְקָרֵב שַׁיָּךְ אַחֲלָלוּת, כְּדִתְנַן הַכֹּהֲנִים שׁוֹמְעִים לָכֶם לְרַחֵק וְלֹא לְקָרֵב: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ד">פרק ח - משנה ד</h3><p dir="rtl">
<small>(יב)</small> וְרֹאשׁוֹ אָרֹךְ. וְסָבְרֵי רַבָּנָן דְּאַרְבֶּה סָלְעָם חַרְגּוֹל חָגָב כְּתִיבֵי, וְהָנֵי אֵין רֹאשָׁן אָרֹךְ, הִלְכָּךְ כָּל שֶׁיֵּשׁ רֹאשׁוֹ אָרֹךְ לֹא. וְרַבִּי יוֹסֵי בֶּן יוֹעֶזֶר דּוֹרֵשׁ בִּכְלָל וּפְרָט וּכְלָל, וּמְרַבֶּה כָּל כְּעֵין הַפְּרָט שֶׁיֵּשׁ לוֹ אַרְבָּעָה סִימָנִים דְּחָשְׁבִינַן בְּסוֹף פֶּרֶק ג' דְּחֻלִּין. וְאִיכָּא מַאן דְּאָמַר בְּרֹאשׁוֹ אָרֹךְ לֹא פְלִיגֵי, דִּלְכֻלֵּי עָלְמָא שָׁרֵי, וְהָכָא בִּכְנָפָיו חוֹפִין אֶת רֻבּוֹ עַל יְדֵי הַדְּחָק קָמִפְלְגֵי, מַר סָבַר רֻבָּא כָּל דְּהוּא בָּעִינַן. וּמַר סָבַר רֻבּוֹ דְמִנְּכַּר בָּעִינַן. גְּמָרָא: <small>(יג)</small> תַּרְגּוּם טָהוֹר דְּכֵי. וּטְהוֹרִים דָּכְיָן. הָרַמְבַּ"ם: <small>(יד)</small> דְּדָרֵישׁ כָּל מַשְׁקֶה אֲשֶׁר יִשָּׁתֶה בְּכָל כְּלִי יִטְמָא, בְּהֶכְשֵׁר, כִּדְאִיתָא בִּפְסָחִים דַּף ט"ז. וְהָא דִתְנַן הַצִּיץ מְרַצֶּה עַל טֻמְאַת הַדָּם, הַהִיא דְלָא כְרַבִּי יוֹסֵי בֶּן יוֹעֶזֶר: <small>(טו)</small> בְּמִשְׁנָה ט' פֶּרֶק ד' דְּטָהֳרוֹת. וְאִיכָּא נַמִּי מַאן דְּאָמַר הָתָם בְּמִשְׁנָה י' דַּאֲפִלּוּ אֲחֵרִים מְטַמְּאִים מִדְּאוֹרַיְתָא. וְהַיְנוּ אֳכָלִים, אֲבָל לֹא כֵּלִים. וְעַיֵּן שָׁם בְּהָרַ"ב: <small>(טז)</small> כְּלוֹמַר דְּלֵית לָן לַאֲתוֹיֵי אֶלָּא דוּמְיָא דְסוֹטָה. וְהוֹאִיל וְלֵית לָן בַּסּוֹטָה אֶלָּא בִּרְשׁוּת הַיָּחִיד, מִמֵּילָא סְפֵק טֻמְאָה בִּרְשׁוּת הָרַבִּים טָהוֹר, דְּהַעֲמֵד דָּבָר עַל חֶזְקָתוֹ כוּ'. תּוֹסָפוֹת: <small>(יז)</small> בָּרַבִּים. דְּלֹא לְזַלְזוֹלֵי בֵיהּ טְפֵי: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ה">פרק ח - משנה ה</h3><p dir="rtl">
<small>(יח)</small> <B> רַבִּי עֲקִיבָא כוּ'.</B> וְאַף עַל פִּי שֶׁרַבִּי יְהוּדָה בֶּן בָּבָא הֵעִיד עַל זֶה לְעֵיל רֵישׁ פֶּרֶק ו', הָא תְנַן בִּיבָמוֹת דַּף קי"ג שֶׁאֲחֵרִים לֹא הָיוּ מַשִּׂיאִין אֶלָּא הוּא, וְעַכְשָׁיו כְּשֶׁהֵעִיד רַבִּי עֲקִיבָא כוּ' קִבְּלוּ וְהִשִּׂיאוּ: <small>(יט)</small> הָרַמְבַּ"ם מְסַיֵּם, וְלֹא חָפְרוּ בָּאָרֶץ גַּם כֵּן כְּדֵי שֶׁיִּרְאוּ אִם יֵשׁ שָׁם קֶבֶר, אֶלָּא לָקְטוּ מַה שֶּׁמָּצְאוּ בִּלְבַד, וְלֹא גָּזְרוּ טֻמְאָה עַל יְרוּשָׁלַיִם כוּ'. וּבְהָכִי אָתֵי שַׁפִּיר לִישְׁנָא דִּמְלַקֵּט עֶצֶם עֶצֶם, דַּהֲוֵי כְהַנְהוּ דִתְנִינַן בְּסוֹף פֶּרֶק ט"ז דְּאֳהָלוֹת, לוֹמַר שֶׁאֵין לוֹ שְׁכוּנַת קְבָרוֹת וְסַגִּי לֵיהּ בִּלְקִיטַת עֶצֶם עֶצֶם כָּל הַנִּמְצָא, וְלֹא מַחֲזִיקִין בְּיוֹתֵר. הָרַאֲבַ"ד: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ו">פרק ח - משנה ו</h3><p dir="rtl">
<small>(כ)</small> <B> בּוֹנִים כוּ'.</B> פֵּרוּשׁ כְּשֶׁהָיוּ בּוֹנִים בִּימֵי עֶזְרָא. וּפְלִיגֵי אֲמוֹרָאֵי בִּשְׁבוּעוֹת דַּף ט"ז. אִיכָּא מַאן דְּאָמַר דִּסְבִירָא לֵיהּ דִּקְדֻשָּׁה רִאשׁוֹנָה בָּטְלָה, וּפָלֵיג לַהּ אַדְּרַבִּי יְהוֹשֻׁעַ, וְאִם אֵין בַּיִת אֵין קָרְבָּן, לְפִיכָךְ עָשׂוּ קְלָעִים. וְאִיכָּא מַאן דְּאָמַר דְּלֹא פְלִיגֵי, וּמַר מַה דִּשְׁמִיעַ לֵיהּ אָמַר, וְכֵן מַר, וּקְלָעִים לִצְנִיעוּתָא בְעָלְמָא. וְדַעַת הָרַ"ב וְהָרַמְבַּ"ם נִרְאֶה כְּמַאן דְּאָמַר דְּלֹא פְלִיגֵי. וְעַיֵּן תּוֹסְפוֹת יוֹם טוֹב: <small>(כא)</small> <B> מִבַּחוּץ.</B> שֶׁנָּתְנוּ הַקְּלָעִים לִפְנִים מִמְּקוֹם הַחוֹמָה וּבוֹנִים אֶת הַחוֹמָה מִבַּחוּץ, שֶׁלֹּא יָזוּנוּ עֵינֵיהֶם מִן הַהֵיכָל. רַשִׁ"י: <small>(כב)</small> עַיֵּן תּוֹסְפוֹת יוֹם טוֹב שֶׁהֶאֱרִיךְ בְּטַעַם הַדָּבָר בְּשֵׁם הָרַמְבַּ"ם: <small>(כג)</small> <B>שֶׁאֵין כוּ'.</B> וְהָא דִתְנַן בְּמִשְׁנָה ה' פֶּרֶק קַמָּא דְּמַעֲשֵׂר שֵׁנִי, וְאִם אֵין מִקְדָּשׁ יֵרָקְבוּ, הַהוּא תַּנָּא סְבִירָא לֵיהּ דְּלָא קִדְּשָׁה לֶעָתִיד לָבֹא לֹא קְדֻשָּׁה רִאשׁוֹנָה וְלֹא קְדֻשָּׁה שְׁנִיָּה. וְכֵן נַמִּי דְהָא דְפֶרֶק ב' דִּשְׁבוּעוֹת מִשְׁנָה ב', וְכָל שֶׁלֹּא נַעֲשָׂה בְּכָל אֵלּוּ, סְבִירָא לֵיהּ הַאי תַּנָּא דִּבְאַחַת מִכָּל אֵלּוּ תְנַן. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MN22_EDUYOT_L3, פרק ח, פרק ח משנה ז">פרק ח - משנה ז</h3><p dir="rtl">
<small>(כד)</small> <B>הֲלָכָה לְמֹשֶׁה מִסִּינַי.</B> לְשׁוֹן הָרַמְבַּ"ם, לֹא נִשְׁמַע מִמֹּשֶׁה רַבֵּנוּ עָלָיו הַשָּׁלוֹם זֶה הַלָּשׁוֹן, אֲבָל נִשְׁמַע מִמֶּנּוּ זֶה הָעִנְיָן, לְפִי שֶׁמֹּשֶׁה סִפֵּר בְּבִיאַת הַמָּשִׁיחַ. וּלְשׁוֹן הַתּוֹרָה, אִם יִהְיֶה נִדַּחֲךָ וְגוֹ' וְשָׁב וְגוֹ' וּמָל ה' אֱלֹהֶיךָ וְגוֹ', וְזוּלַת זֶה. וְהִגִּיד לָהֶם גַּם כֵּן מִפִּי הַגְּבוּרָה בְּהַקְדָּמוֹתָיו וְסִבּוֹתָיו, וְשֶׁיַּקְדִּים אוֹתוֹ הָאִישׁ לְיַשֵּׁר לוֹ הָאָרֶץ, וְהוּא אֵלִיָּהוּ. וְהוֹדִיעַ לָהֶם שֶׁהָאִישׁ הַהוּא לֹא יוֹסִיף וְלֹא יִגְרַע בַּתּוֹרָה, אֲבָל יְסַלֵּק וְיָסִיר הָחֲמָסִים לְבַד. וְאֵין בָּזֶה מַחֲלֹקֶת וְלֹא הַכְחָשָׁה. אֲבָל נָפְלָה הַמַּחֲלֹקֶת בַּדֵּעוֹת שֶׁיָּסִיר, מַה הֵם. הָרַמְבַּ"ם: <small>(כה)</small> הָרַמְבַּ"ם. וְהִקְשָׁה רַשַׁ"ל בִּתְשׁוּבָה דְּמַה לָשׁוֹן הָרָע שַׁיָּךְ בָּזֶה, אַדְּרַבָּה בְּכִבּוּשׁ עֵדוּתָן יִהְיוּ כָּל הָעָם שׁוֹגְגִים וְהֵם מְזִידִים חַס וְשָׁלוֹם. וְכֵן קָשֶׁה גַּם כֵּן בַּמִּשְׁפָּחָה הַכְּשֵׁרָה שֶׁאוֹתָהּ פִּרְסְמוּ, וְלָמָּה לָנוּ עוֹד אֵלִיָּהוּ לְקָרְבָהּ. וְתֵרֵץ כוּ'. וְלִי נִרְאֶה דְלָא קַשְׁיָא, דְּמַה שֶּׁהִקְשָׁה לָמָּה צְרִיכִין לְאֵלִיָּהוּ אַחַר שֶׁכְּבָר פִּרְסְמוּ אֵינָהּ קֻשְׁיָא, דִּכְגוֹן אֵלּוּ קָאָמַר וְלָאו בְּדַוְקָא בְּדוֹמֶה מַמָּשׁ שֶׁפִּרְסְמוּהָ. וְגַם מַה שֶּׁהִקְשָׁה דְּמַה לָשׁוֹן הָרָע שַׁיָּךְ נִרְאֶה לִי פָּשׁוּט דְּמִשּׁוּם הָכִי לֹא פִּרְסְמָהּ רַבֵּנוּ הַקָּדוֹשׁ, לְפִי שֶׁכְּבָר נִטְמְעָה בֵּין הַכְּשֵׁרוֹת עַד שֶׁלֹּא נוֹדְעָה לָרַבִּים, שֶׁזּוֹ אֵין לְגַלּוֹתָהּ אֶלָּא לִצְנוּעִין. וּמִזֶּה נִרְאֶה לִי רְאָיָה גְּמוּרָה לִדְסָבְרֵי כָּךְ. וְאִין הָכִי נַמִּי דַחֲכָמִים פִּרְסְמוּהָ, אֶלָּא שֶׁבַּעֲוֹנוֹתֵינוּ הָרַבִּים דִּבְרֵי חֲכָמִים אֵינָן נִשְׁמָעִין לֶהָמוֹן נֶגֶד בַּעֲלֵי זְרוֹעַ וּלְכָךְ נִטְמְעוּ. וְלָכֵן לֹא רָצָה רַבֵּנוּ הַקָּדוֹשׁ לְפַרְסְמָהּ בְּמִשְׁנָתֵנוּ הַמְּסוּרָה לַכֹּל. וְעַיֵּן תּוֹסְפוֹת יוֹם טוֹב: <small>(כו)</small> <B> לְטַמֵּא כוּ'.</B> הַטֻּמְאָה הִיא פַסְלוּת גָּמוּר. וְרִחוּק וְקֵרוּב, הוּא הַוָּלָד פָּגוּם שֶׁאָמְרוּ חֲכָמִים. אִי נַמִּי, הַטֻּמְאָה פְּסוּל כְּהֻנָּה. הָרַאֲבַ"ד: <small>(כז)</small> נִרְאֶה לִי דַּעְתּוֹ, דְּהַאי דִתְנַן שֶׁנֶּאֱמַר וְכוּ' מִדִּבְרֵי הַמְחַבֵּר הַמִּשְׁנָה הוּא שֶׁהֵבִיא זֶה הַמִּקְרָא אַחֲרֵי דִּבְרֵי כֻּלָּם, לוֹמַר שֶׁמַּחְלְקֻתָם הוּא בְּזֶה הַפָּסוּק. וְהַיְנוּ הָא דְפֵרֵשׁ הָרַ"ב שֶׁעָתִיד לוֹמַר זֶה מִבְּנֵי בָּנָיו כוּ', הִיא סְבָרַת תַּנָּא קַמָּא וְרַבִּי יְהוּדָה, אֶלָּא שֶׁזֶּה אוֹמֵר לְרַחֵק וּלְקָרֵב, וְזֶה אוֹמֵר לְקָרֵב וְלֹא לְרַחֵק, לְפִי שֶׁסְּבָרָתוֹ שֶׁאֵין הֶחָמָס אֶלָּא לְרַחֵק הַכָּשֵׁר בִּלְבַד, וְזֶהוּ שֶׁבָּא לְהָסִיר, וַהֲדַר מְפָרֵשׁ. וּלְדִבְרֵי רַבִּי שִׁמְעוֹן אָבוֹת אֵלּוּ הַחֲכָמִים וְכוּ' וּלְדִבְרֵי חֲכָמִים קְרָא כִפְשָׁטֵיהּ וְלֹא הֻצְרַךְ לְפָרֵשׁ. וְעַיֵּן תּוֹסְפוֹת יוֹם טוֹב: <p dir="rtl">
