
<h2 dir="rtl" id="MT_MIKVAOT_L3, פרק א">פרק א</h2><p dir="rtl">
<h3 dir="rtl" id="MT_MIKVAOT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> וְהָרַמְבַּ"ם כָּתַב, אַף שְׁאוּבִין: <small>(ב)</small> וּבְסֵפֶר אֲגֻדָּה כָּתַב, רֹק. וּלְשׁוֹן הָרַאֲבַ"ד, חָזְרוּ הַמַּיִם שֶׁנָּגְעוּ בְפִיו: <small>(ג)</small> וּסְתָם שְׁתִיָּה הוּא רְבִיעִית: <small>(ד)</small> אִי נַמִּי, הַטִּפָּה עַצְמָהּ שֶׁנָּפְלָה בַגֶּבֶא: <small>(ה)</small> כְּלוֹמַר, מֵהַטִּפָּה עַצְמָהּ נִטְמָא. דְּלַמַּשְׁקִין אֵין שִׁעוּר לְטַמֵּא. וְעַיֵּן תּוֹסְפוֹת יוֹם טוֹב: <small>(ו)</small> הָרַ"שׁ. וְנִרְאִין דִּבְרֵיהֶם כְּדִבְרֵי הָרַאֲבַ"ד שֶׁמְּפָרֵשׁ שֶׁמִּתְבַּטֶּלֶת בַּמַּיִם שֶׁבִּמְחֻבָּר אֶלָּא אִם כֵּן חִשְּׁבוֹ בְּתָלוּשׁ. לְפִיכָךְ אִם הֵדִיחַ בָּהֶן יָדוֹ אוֹ הַכִּכָּר שֶׁנָּפַל, הֲרֵי הֻכְשְׁרוּ, כְּלוֹמַר נֶחְשְׁבוּ כְתָלוּשׁ וְנִטְמְאוּ מִשְּׁתִיַּת הַטָּמֵא וְטִמְּאוּ אֶת הַכִּכָּר כוּ'. וְאִם לֹא הֵדִיחַ טָהוֹר, שֶׁהַטִּפָּה עוֹמֶדֶת בְּבִטּוּלָהּ כָּל זְמַן שֶׁלֹּא נִתְחַשְּׁבוּ עַל יְדֵי הֲדָחָה עַל כָּל פָּנִים, וְאֵין צָרִיךְ לוֹמַר עַל יְדֵי שְׁתִיָּה וּמִלּוּי כְלִי. וּמִכָּל מָקוֹם קַשְׁיָא לִי, דְּמַשְׁמַע מִדִּבְרֵיהֶם שֶׁצָּרִיךְ שֶׁיְּקַבְּלוּ הַמַּיִם טֻמְאָה מֵהַטִּפָּה כְּדֵי שֶׁיַּחְזְרוּ וִיטַמְּאוּ לַכִּכָּר, דְּתֵפּוּק לֵיהּ מִשּׁוּם טִפָּה עַצְמָהּ הוֹאִיל וְנֵעֹרָה מִבִּטּוּלָהּ. וּלְשׁוֹן מַהֲרַ"ם, לֹא בָטְלָה הַטִּפָּה כוּ' וְטִמְּאָתָן וְטִמְּאָה נַמִּי הַכִּכָּר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק א, פרק א משנה ד">פרק א - משנה ד</h3><p dir="rtl">
<small>(ז)</small> בְּהָנֵי גַוְנֵי דְתָנֵי לְעֵיל, שֶׁאִם שָׁתָה טָהוֹר אוֹ מִלֵּא בִּכְלִי טָהוֹר אוֹ נָפַל כִּכָּר וֶהֱדִיחוֹ: <small>(ח)</small> <B>טָהוֹר.</B> מִשּׁוּם דְּמַיִם שְׁכִיחֵי עַל פְּנֵי כָל הָאָרֶץ, לֹא חָיְשִׁינַן שֶׁמָּא אָדָם טָמֵא שָׁתָה מֵהֶן. מַהֲרַ"ם: <p dir="rtl">
<h3 dir="rtl" id="MT_MIKVAOT_L3, פרק א, פרק א משנה ה">פרק א - משנה ה</h3><p dir="rtl">
<small>(ט)</small> וּבָרַמְבַּ"ם בְּנֻסְחַת אֶרֶץ יִשְׂרָאֵל אִיתָא, עִסָּה הַטְּבוּלָה לְחַלָּה. וְאָתֵי שַׁפִּיר, דִּבְמִשְׁנָה ו' תָּנֵי כְּשֵׁרִים לַתְּרוּמָה וְהוּא הַדִּין לְחַלָּה מַמָּשׁ שֶׁדִּינָם שָׁוֶה, אֲבָל הָכָא דַוְקָא בִטְבוּלָה לְחַלָּה בִּלְבַד: <p dir="rtl">
<h3 dir="rtl" id="MT_MIKVAOT_L3, פרק א, פרק א משנה ו">פרק א - משנה ו</h3><p dir="rtl">
<small>(י)</small> <B> מֵי כוּ'.</B> וְאֵלֶּה הַמַּיִם גַּם כֵּן אֵין בָּם אַרְבָּעִים סְאָה וְאֵינָם שְׁאוּבִים. הָרַמְבַּ"ם: <small>(יא)</small> הֲוָה לֵיהּ לְמֵימַר הַשָּׁקָה: <p dir="rtl">
<h3 dir="rtl" id="MT_MIKVAOT_L3, פרק א, פרק א משנה ז">פרק א - משנה ז</h3><p dir="rtl">
<small>(יב)</small> חוּץ מִן הַזָּב הַזָּכָר. הָרַמְבַּ"ם: <small>(יג)</small> <B> בְּכָל שֶׁהוּא.</B> לָאו דַּוְקָא כָּל שֶׁהוּא, אֶלָּא כָּל מָקוֹם שֶׁגּוּפוֹ עוֹלֶה בְּבַת אַחַת. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_MIKVAOT_L3, פרק ב">פרק ב</h2><p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(א)</small> <B> לְמַפְרֵעַ כוּ'.</B> עַד שֶׁיִּוָּדַע שֶׁטָּבַל כָּרָאוּי הָרַמְבַּ"ם. וְלֹא תֵימָא מַהוּ לְמַפְרֵעַ מֵעֵת לְעֵת: <small>(ב)</small> וְקָשֶׁה, דִּבְפֶרֶק ד' דְּטָהֳרוֹת מִשְׁנָה י"א תְּנַן דָּבָר שֶׁהוּא אַב הַטֻּמְאָה וְהוּא מִדִּבְרֵי סוֹפְרִים סְפֵקוֹ טָמֵא, וְשָׁם פֵּרֵשׁ הָרַ"ב דַּאֲפִלּוּ סְפֵקוֹ לְטַמֵּא טָמֵא, כָּל שֶׁכֵּן לִטָּהֵר כִּי הָכָא, וּמִשּׁוּם הָכִי נַמִּי לֹא תְנַן הָכָא אֶלָּא כְגוֹן אָכַל אֳכָלִין טְמֵאִים כוּ': <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ג)</small> <B>נָפְלוּ.</B> פֵּרוּשׁ, שֶׁרָאִינוּ שֶׁנָּפְלוּ: <small>(ד)</small> דְּמִדְּאוֹרַיְתָא אֲפִלּוּ כֻלּוֹ שָׁאוּב כָּשֵׁר, וְרַבָּנָן גַּזּוּר אַטּוּ בִכְלִי שֶׁאָסוּר לִטְבֹּל, דְּבָעִינַן מִקְוֶה דוּמְיָא דְמַעְיָן שֶׁהוּא בַקַּרְקַע. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ה)</small> <B> רְבִיעִית.</B> מִשּׁוּם דְּהוּא שִׁעוּר לִטְבֹּל מְחָטִין, וְהָוֵי שֵׁם מִקְוֶה פָסוּל עָלָיו. הָרֹא"שׁ: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(ו)</small> <B> יָדוּעַ שֶׁנָּפַל.</B> מִדְּלֹא תָנֵי אִם יָדוּעַ שֶׁלֹּא נָפְלוּ פָּסוּל, וְאִם לָאו כָּשֵׁר, מוּכָח דְּכֻלּוֹ שָׁאוּב פָּסוּל מִדְּאוֹרַיְתָא, וּמִשּׁוּם הָכִי קֹדֶם שֶׁנַּעֲשָׂה רֹב מִקְוֶה בְּהֶכְשֵׁר, פָּסְלִינַן מִסָּפֵק. וּלְדַעַת הָרַ"ב וְהָרַמְבַּ"ם נִרְאֶה לִי דְּתַנָּא מְהַדַּר לְמִתְנֵי כְשֵׁרוֹת בָּרֵישָׁא. גַּם הָיָה מַאֲרִיךְ לְמִתְנֵי שֶׁלֹּא נָפְלוּ. וְדִבְרֵי רַבִּי שִׁמְעוֹן קָיְמֵי נַמִּי שַׁפִּיר אַפַּסְלוּת דְּסָמִיךְ לֵיהּ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(ז)</small> סְבָרָא הוּא, דְּהָא בְהַשָּׁקָה נַעֲשׂוּ זְרוּעִין לִטָּהֵר מִטֻּמְאָתָן וְהוּא הַדִּין לְהַטְבִּיל בָּהֶם: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ז">פרק ב - משנה ז</h3><p dir="rtl">
<small>(ח)</small> שֶׁדֶּרֶךְ הַשְּׁבִירָה לְהַפִּיל הַכֵּלִים עַל צִדֵּיהֶם וּבְכָךְ יִשָּׁבְרוּ, וְאוּלַי קֹדֶם שֶׁיִּשָּׁבְרוּ יִפֹּל רְבִיעִית מֵהֶם לַבּוֹר: <small>(ט)</small> הָרַמְבַּ"ם. מַשְׁמַע דַּהֲלָכָה כְּרַבִּי יְהוֹשֻׁעַ. וְצָרִיךְ עִיּוּן, דִּבְפֶרֶק ד' מִשְׁנָה ד' פָּסְקוּ דְלָא כְוָתֵיהּ. וְעַיֵּן תּוֹסְפוֹת יוֹם טוֹב: <small>(י)</small> <B> לֹא יְעָרֶה.</B> דְּאַף עַל גַּב דִּלְנַגְּבָן הֶעֱלָם וְלֹא נִתְכַּוֵּן שֶׁיִּתְמַלְּאוּ וְהָוֵי דוּמְיָא דְהִנִּיחָן בִּשְׁעַת פִּזּוּר הֶעָבִים דִּבְפֵרוּשׁ הָרַ"ב בְּפֶרֶק ג' דִּטְהוֹרִים, שָׁאנֵי הָכָא דְּכֵיוָן שֶׁעֵרָה לַבּוֹר אַחְשׁוֹבֵי אַחְשׁוֹבִינְהוּ. הָרַ"שׁ: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(יא)</small> וִישַׁבֵּר שֶׁמָּא יִתְמַעֲטוּ הַמַּיִם שֶׁלֹּא יִהְיוּ צָפִים עַל גַּבָּיו וְיִהְיוּ שְׁאוּבִין וְיִפְּלוּ אָז לַבּוֹר וְיִפְסְלוּהוּ אִם אֵין בּוֹ אַרְבָּעִים סְאָה. וְאִם לָאו לֹא יְשַׁבֵּר, אִם מֵי הֶעָצִיץ הֵם הָרֹב, דְּרֹב בְּהַמְשָׁכָה לֹא. מַהֲרַ"ם: <small>(יב)</small> <B> יְשַׁבֵּר.</B> אֲבָל לֹא יִכְפֶּה. דְּהָכָא חֲשִׁיב תְּפִיסַת יְדֵי אָדָם יוֹתֵר מִקַּנְקַנִּין שֶׁלֹּא הֶעֱלָן אֶלָּא לְנַגְּבָן. בֵּית יוֹסֵף: <p dir="rtl">
<h3 dir="rtl" id="MT_MIKVAOT_L3, פרק ב, פרק ב משנה ט">פרק ב - משנה ט</h3><p dir="rtl">
<small>(יג)</small> <B> הַמְסַדֵּר כוּ'.</B> כְּדֵי שֶׁיִּבְלְעוּ דָפְנוֹתֵיהֶן מַיִם וְלֹא יִבְלְעוּ הַיַּיִן שֶׁיִּנָּתֵן לְתוֹכָן, וְנִתְמַלְּאוּ גַם בְּתוֹכָן, יִשָּׁבְרוּ, דְּהַמַּיִם שֶׁבְּתוֹכָן לָא חֲשִׁיבֵי שְׁאוּבִין, שֶׁלֹּא כִוֵּן שֶׁיִּכָּנְסוּ הַמַּיִם לְתוֹכָן. בֵּית יוֹסֵף: <p dir="rtl">
<h2 dir="rtl" id="MT_MIKVAOT_L3, פרק ג">פרק ג</h2><p dir="rtl">
<h3 dir="rtl" id="MT_MIKVAOT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> וְלָאו דַּוְקָא, אֶלָּא אֲפִלּוּ כָל שֶׁהוּא. וְעַיֵּן תּוֹסְפוֹת יוֹם טוֹב: <small>(ב)</small> דְּכֻלֵּי הַאי לֹא חָשׁוּ, וְשִׁעֲרוּ דִכְשֶׁיֵּצֵא מְלוֹאוֹ וְעוֹד, שֶׁאִי אֶפְשָׁר שֶׁלֹּא יֶחְסַר קְצָת מֵהַשְּׁלֹשָׁה לֻגִּין: <p dir="rtl">
<h3 dir="rtl" id="MT_MIKVAOT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ג)</small> לְשׁוֹן הַשְׁלָכָה: <small>(ד)</small> אֶלָּא בְאֶמְצָעִית הַבּוֹר, וְאָז יִהְיֶה הַבּוֹר טָהוֹר. הָרַמְבַּ"ם: <small>(ה)</small> הָרַמְבַּ"ם. מַשְׁמַע דַּהֲלָכָה כְּתַנָּא קַמָּא. וְקָשֶׁה, דִּבְפֶרֶק ז' מִשְׁנָה ו' פָּסַק דְּלֹא כְרַבִּי יְהוּדָה דִּסְבִירָא לֵיהּ גּוּד אַחֵית, וְאִם כֵּן כָּל שֶׁכֵּן גּוּד אַסֵּיק לֹא אָמְרִינַן. וְנִרְאֶה לִי, דְּהָתָם הַיְנוּ טַעֲמָא מִשּׁוּם שֶׁאֵין הַמַּיִם שֶׁעַל הָאָדָם מְחֻבָּרִים, שֶׁבְּמִקְצָתוֹ נָגוּב וְנִמְצָא שֶׁאֵינוֹ חִבּוּר. וּמֵהַאי טַעֲמָא פָּסַק הָרַמְבַּ"ם הָתָם בְּסָגוֹס דְּמִתְחַבֵּר. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ו)</small> דְּאִלּוּ הָיְתָה אַמַּת הַמַּיִם נוֹבְעִים, אֲפִלּוּ אֵינָהּ אֶלָּא כָל שֶׁהוּא הָיְתָה מְטַהֶרֶת הַמַּיִם שְׁאוּבִין שֶׁבַּבּוֹר. כֶּסֶף מִשְׁנֶה: <small>(ז)</small> <B> לְעוֹלָם.</B> מַיְרֵי שֶׁלֹּא הָיוּ הַמַּיִם שֶׁל הָאַמָּה אַרְבָּעִים סְאָה קֹדֶם חִבּוּרָן לְמֵי הַבּוֹר. דְּאִם לֹא כֵן, מַאי שְׁנָא מִכְּשֶׁיַּעֲמִיד בֶּחָצֵר אַרְבָּעִים סְאָה דִּלְעֵיל דְּיִטָּהֲרוּ עֶלְיוֹנִים מִן הַתַּחְתּוֹנִים: <small>(ח)</small> <B> שֶׁיִּתְחַשֵּׁב.</B> מִדְּלֹא תָנֵי עַד שֶׁיֵּצֵא מִלּוּאֵיהֶן כְּדִלְעֵיל, מַשְׁמַע שֶׁהַמַּיִם הַצָּפִים וְיוֹצְאִים מִשָּׁם לֹא נַחְשֹׁב אוֹתָם כֻּלָּם מִן הָרִאשׁוֹנִים, אֶלָּא לְפִי חֶשְׁבּוֹן הַמַּיִם שֶׁהָיוּ בוֹ וְהַיּוֹרְדִים לְתוֹכוֹ. אִי נַמִּי מֶחֱצָה עַל מֶחֱצָה כוּ'. אֲבָל לְעֵיל חָשְׁבִינַן לְכָל הַיּוֹצְאִים שֶׁהֵם מֵהַבּוֹר, מִפְּנֵי דְהָתָם כֻּלְּהוּ כְשֵׁרִים וְלֹא נִפְסְלוּ אֶלָּא מִשְּׁלֹשָׁה לֻגִּין. הָרַאֲבַ"ד. וְעַיֵּן תּוֹסְפוֹת יוֹם טוֹב: <small>(ט)</small> לָאו דַּוְקָא, אֶלָּא לִשְׁלֹשָׁה הַרְבֵּה קָרֵי לְהוּ. אֲבָל בִּכְלִי אֶחָד וּמְקוֹמוֹת הַרְבֵּה, אֲפִלּוּ יוֹתֵר מִשְּׁלֹשָׁה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(י)</small> שֶׁיִּהְיוּ בוֹ מַיִם בְּשֶׁפַע וְלֹא יֵחָסֵר עַל יְדֵי טְבִילוֹת שֶׁיִּטְבְּלוּ בוֹ. בֵּית יוֹסֵף. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_MIKVAOT_L3, פרק ד">פרק ד</h2><p dir="rtl">
<h3 dir="rtl" id="MT_MIKVAOT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(א)</small> וְהַבֵּית יוֹסֵף בְּשֵׁם הָרוֹקֵחַ כָּתַב דַּאֲפִלּוּ מִשָּׁלֹשׁ רוּחוֹת פְּסוּלָה: <small>(ב)</small> <B>אֵינָהּ כוּ'.</B> וּכְגוֹן דִּבְלָאו הַטַּבְלָא הָיוּ הַמַּיִם נִמְשָׁכִים לַמִּקְוֶה. דְּאִם לֹא כֵן, נִפְסָלִים מִשּׁוּם דַּהֲוָיָה עַל יְדֵי טָהֳרָה בָעִינַן, כְּמוֹ בְּפֶרֶק ה' מִשְׁנָה ה'. הָרֹא"שׁ: <p dir="rtl">
<h3 dir="rtl" id="MT_MIKVAOT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ג)</small> <B> צְרוֹרוֹת.</B> הַמִּתְגַּלְגְּלִים בַּמַּיִם, כְּדֵי שֶׁלֹּא יֵרְדוּ עִם הַמַּיִם. הָרַמְבַּ"ם: <small>(ד)</small> <B> שֶׁלֹּא כוּ'.</B> וְאָמְנָם הָיָה הַכַּוָּנָה שֶׁיֵּצְאוּ הַמַּיִם מִן הַמָּקוֹם הַצַּר בְּחֹזֶק. הָרַמְבַּ"ם: <p dir="rtl">
<h3 dir="rtl" id="MT_MIKVAOT_L3, פרק ד, פרק ד משנה ד">פרק ד - משנה ד</h3><p dir="rtl">
<small>(ה)</small> לָאו דַּוְקָא, אֶלָּא אֲפִלּוּ בְמַשֶּׁהוּ יוֹתֵר מֵעֶשְׂרִים סַגִּי: <small>(ו)</small> וְנִתְעָרְבוּ דְרֵישָׁא לָאו דַּוְקָא, וְלֹא אֲתָא אֶלָּא לַאֲפוֹקֵי בְלֹא הַמְשָׁכָה. תּוֹסָפוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ז)</small> הָרַמְבַּ"ם. וְקָשֶׁה, דְּאִם כֵּן הֵיכִי תָנֵי וְאֵינָהּ יְכוֹלָה לְקַבֵּל מַיִם כָּל שֶׁהֵם, וּמַשְׁמַע שֶׁאֵין צָרִיךְ שִׁעוּר לַנֶּקֶב וּבְכָל שֶׁהוּא מְבַטְּלוֹ מִתּוֹרַת כְּלִי. וְעוֹד, דִּבְסָמוּךְ מְפָרֵשׁ לְעִנְיַן עֵרוּב מִקְוָאוֹת. וְהָרַ"שׁ מְפָרֵשׁ גַּם הָכָא לְעִנְיַן עֵרוּב מִקְוָאוֹת וְלָאו אַרֵישָׁא קָאֵי. וּלְהָרַמְבַּ"ם וְהָרַ"ב יֵשׁ לְפָרֵשׁ כְּמוֹ שֶׁכָּתַב הַבֵּית יוֹסֵף עַל פִּי הַתּוֹסֶפְתָּא, דְּמִן הַצַּד [בָּעִינַן] שִׁעוּר כִּשְׁפוֹפֶרֶת וְצָרִיךְ נַמִּי שֶׁלֹּא יְקַבֵּל כָּל שֶׁהוּא לְמַטָּה מִן הַנֶּקֶב. וּלְמַטָּה שִׁעוּרוֹ בְכָל שֶׁהוּא. וְכַמָּה יִהְיֶה, אַמִּן הַצַּד קָאֵי. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_MIKVAOT_L3, פרק ה">פרק ה</h2><p dir="rtl">
<h3 dir="rtl" id="MT_MIKVAOT_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> <B> פָּסוּל.</B> וְקָשֶׁה, אַמַּאי פָּסוּל, כֵּיוָן דְּמֵי הַשֹּׁקֶת מְחֻבָּרִין לְמַעְיָן דִּמְטַהֵר בְּכָל שֶׁהוּא, וּתְנַן בְּפֶרֶק קַמָּא [מִשְׁנָה ז'] מַעְיָן שֶׁמֵּימָיו מֻעָטִין וְרַבּוּ עָלָיו מַיִם שְׁאוּבִין שָׁוֶה לְמַעְיָן לְהַטְבִּיל בּוֹ בְּכָל שֶׁהוּא. וְעוֹד, דְּמַטְבִּילִין כֵּלִים בְּתוֹךְ כֵּלִים. וְנִרְאֶה לִי לְחַלֵּק בֵּין כֵּלִים הַתְּלוּשִׁין דְּשָׁרֵי, לְכֵלִים הַקְּבוּעִים דְּאִיכָּא לְמִגְזַר אַטּוּ בְשֶׁאֵין בָּהֶם כִּשְׁפוֹפֶרֶת הַנּוֹד. הָרַ"שׁ. וְעַיֵּן תּוֹסְפוֹת יוֹם טוֹב: <small>(ב)</small> מְחָטִין וְצִנּוֹרוֹת. הָרַ"שׁ. וְעַיֵּן תּוֹסְפוֹת יוֹם טוֹב: <small>(ג)</small> <B> בְּרֵכָה.</B> שֶׁל מֵי גְשָׁמִים שֶׁאֵין מְטַהֲרִין אֶלָּא בְאַשְׁבֹּרֶן וּבְאַרְבָּעִים סְאָה. בֵּית יוֹסֵף: <small>(ד)</small> וּבְאַשְׁבֹּרֶן. הָרֹא"שׁ: <small>(ה)</small> <B> פָּסוּל.</B> עֲדַיִן הֵם פְּסוּלִים כוּ'. בֵּית יוֹסֵף: <small>(ו)</small> <B> עַד שֶׁיֵּדַע כוּ'.</B> וְלֹא תָנֵי עַד שֶׁיֵּצְאוּ כוּ', נִרְאֶה לִי, דְּהָכָא נַמִּי פֵרוּשׁוֹ כְּמוֹ שֶׁכָּתַבְתִּי בְּפֶרֶק ג' אוֹת ח': <p dir="rtl">
<h3 dir="rtl" id="MT_MIKVAOT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ז)</small> וְטַעֲמָא דְרַבִּי יוֹסֵי, דְּגָזַר אַטּוּ תוֹךְ כְּלִי לְעִנְיַן זֶה דְּלֹא הָוֵי מַעְיָן, אֲבָל לֹא גָזַר כֻּלֵּי הַאי לַעֲשׂוֹתָן מַיִם שְׁאוּבִין. הָרֹא"שׁ. וְנִרְאֶה לִי דְּהָכָא נַמִּי מַיְרֵי דִּבְלָאו הַכֵּלִים הָיוּ הַמַּיִם עוֹבְרִים, דְּאִי לָאו הָכִי, נִפְסָלִים אֲפִלּוּ לְמִקְוֶה, מִשּׁוּם דַּהֲוָיָה עַל יְדֵי טָהֳרָה בָּעִינַן: <small>(ח)</small> לְשׁוֹן הָרֹא"שׁ, גְּזֵרָה אַטּוּ תוֹךְ כְּלִי. וְלִרְבוּתָא לֹא מְהַדַּר אֶלָּא סַפְסָל, דְּאַף עַל גַּב דְּאֵין לוֹ תוֹךְ, גָּזְרִינַן, דְּדָמֵי לִכְלִי הוֹאִיל וְרָאוּי לְמִדְרָס: <p dir="rtl">
<h3 dir="rtl" id="MT_MIKVAOT_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ט)</small> לֹא שֶׁרִבָּה לוֹ מַיִם שְׁאוּבִין, דְּאִם כֵּן לֹא הָיָה מְטַהֵר בְּזוֹחֲלִין, אֶלָּא רוֹצֶה לוֹמַר שֶׁעָשָׂה בְרֵכוֹת לְכָל הַמְּקוֹמוֹת שֶׁהוּא מוֹלִיךְ וְנִתְמַלְּאָה כָל אַחַת מַיִם. הָרַ"שׁ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ה, פרק ה משנה ה">פרק ה - משנה ה</h3><p dir="rtl">
<small>(י)</small> הָרַ"שׁ. וּכְלוֹמַר, דְּהַאי דְמַעְיָן מְטַהֵר בְּכָל שֶׁהוּא, שִׁעוּר כְּדֵי טְבִילָה מִיהָא בָעִינַן. וְעַיֵּן תּוֹסְפוֹת יוֹם טוֹב: <small>(יא)</small> וְקַשְׁיָא לִי לִישָׁנָא שֶׁעֲשָׂאָן. וְגַם מַה שֶּׁפֵּרֵשׁ לְקַמָּן אֵין מַזְחִילִין בּוֹ אֵין מַעֲמִידִין בּוֹ כוּ', לֹא אָתֵי שַׁפִּיר. וְגַם טַעֲמָא דְרַבִּי יוֹסֵי לֹא מִסְתַּבֵּר, כֵּיוָן דְּהַמִּקְוֶה כָשֵׁר וּמוֹנֵעַ מִפְּסוּלוֹ עַל יְדֵי דָבָר טָמֵא. וְנִרְאֶה לִי דְּהַנּוֹטְפִים כוּ' פֵּרוּשׁ שֶׁנִּקְווּ לְמָקוֹם אֶחָד וְהִזְחִילָן לְהוֹלִיכָן תּוֹךְ גֻּמָּא אַחַת לַעֲשׂוֹתָן מִקְוֶה, וְרַבִּי יְהוּדָה מְדַמֵּי לֵיהּ לַעֲלֵי קָנִים כוּ' דְּפֶרֶק ו' דְּפָרָה מִשְׁנָה ד', וְאַשְׁמְעִינַן רְבוּתָא דַּאֲפִלּוּ מַקֵּל וְקָנֶה שֶׁאֶפְשָׁר לַעֲשׂוֹתָן בֵּית קִבּוּל, וַאֲפִלּוּ זָב וְזָבָה סוֹמְכִין הַמַּקֵּל. וְרַבִּי יוֹסֵי פָלֵיג וּסְבִירָא לֵיהּ דְּהָתָם מַיְרֵי דַּוְקָא שֶׁנָּתַן הָאָדָם הֶעָלִים טֶרֶם בָּאוּ הַמַּיִם לְשָׁם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ה, פרק ה משנה ו">פרק ה - משנה ו</h3><p dir="rtl">
<small>(יב)</small> וּסְתָמָא כְּרַבִּי יוֹסֵי דִּמְטַהֵר לֵיהּ בְּזוֹחֲלִין. הָרֹא"שׁ. וְקָשֶׁה מֵרֵישׁ פִּרְקִין הֶעֱבִירוֹ עַל גַּבֵּי בְרֵכָה וְהִפְסִיקוֹ כוּ', וְאֵין לְךָ הַפְסָקָה מִן הַמַּעְיָן גְּדוֹלָה מִזּוֹ שֶׁנִּתְלַשׁ הַגַּל מִן הַיָּם, וְכֵן אֵין כָּאן אַשְׁבֹּרֶן אֶלָּא זְחִילָה. וְיֵשׁ לוֹמַר, דְּהָא שֶׁהִפְסִיקוֹ הֲרֵי הוּא כַמִּקְוֶה הַיְנוּ דַוְקָא הֵיכָא שֶׁנָּחוּ הַמַּיִם בַּמִּקְוֶה וּכְבָר נַעֲשׂוּ אַשְׁבֹּרֶן, אֲבָל הֵיכָא דְאַכַּתִּי לֹא נָיְחֵי מַיָּא בָּאַשְׁבֹּרֶן וַעֲדַיִן זוֹחֲלִים מִכֹּחַ נְבִיעַת הַמַּעְיָן, אַף עַל פִּי שֶׁנִּפְסְקוּ, שֵׁם מַעְיָן עֲלֵיהֶם עֲדַיִן מִצַּד עַצְמָם. מַהֲרִי"ק בֵּית יוֹסֵף: <small>(יג)</small> <B> אַרְבָּעִים סְאָה.</B> לְמַה שֶּׁכָּתַבְתִּי בְּפֶרֶק קַמָּא מִשְׁנָה ז' דִּבְמַעְיָן סַגִּי בְגוּפוֹ עוֹלֶה בְּבַת אַחַת, קָשֶׁה, לְמַאי נַפְקָא מִנַּהּ מַצְרִיךְ הָכָא אַרְבָּעִים סְאָה. וּרְאָיָה לְהַסּוֹבְרִים דְּאַף בְּמַעְיָן צָרִיךְ לִטְבִילַת אָדָם אַרְבָּעִים סְאָה וְלֹא פְלוּג בֵּין קָטָן לְגָדוֹל. וְעַיֵּן תּוֹסְפוֹת יוֹם טוֹב: <small>(יד)</small> לְשׁוֹן הָרַ"שׁ, שֶׁנִּתְקַבְּצוּ בַבִּקְעָה מֵי גְשָׁמִים שֶׁל אַרְבָּעִים סְאָה: <p dir="rtl">
<h2 dir="rtl" id="MT_MIKVAOT_L3, פרק ו">פרק ו</h2><p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B>שֶׁהֵם.</B> לְפִי שֶׁחֲשׁוּבִים כְּמוֹ הַמְּעָרָה עַצְמָהּ. וּכְהַאי גַּוְנָא גַּבֵּי שַׁבָּת דְּחוֹרֵי רְשׁוּת הַיָּחִיד כִּרְשׁוּת הַיָּחִיד דָּמֵי. מַהֲרַ"ם: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ב)</small> <B> טְהוֹרִים.</B> לַתְּרוּמָה וְלֹא לַקֹּדֶשׁ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ג)</small> אֲפִלּוּ נִתְחַבֵּר הָאֶמְצָעִי לַשָּׁאוּב קֹדֶם שֶׁנִּתְחַבֵּר לַכָּשֵׁר, לֹא הָוֵי כִשְׁלֹשֶׁת לֻגִּין שֶׁפּוֹסְלִין אֶת הֶחָסֵר, דְּנִתְחַבֵּר לַכָּשֵׁר קֹדֶם שֶׁבָּאוּ הַשְּׁאוּבִים לְתוֹכוֹ [פֵּרוּשׁ הַשְּׁלֹשָׁה לֻגִּין]. הָרַ"שׁ: <small>(ד)</small> לְשׁוֹן הָרַ"שׁ, וּמַה שֶׁנִּתְעָרֵב מִמֶּנּוּ עִם כָּל אֶחָד: <small>(ה)</small> וּמַיִם שְׁאוּבִים הַמִּתְבַּטְּלִין בַּחוּץ אֵין פּוֹסְלִין אוֹתוֹ וּמִסְּתָמָא נַעֲשָׂה הַתַּעֲרֹבוֹת עִם שְׁנֵיהֶם בְּבַת אַחַת: <small>(ו)</small> כְּדִלְעֵיל פֶּרֶק ד' מִשְׁנָה ד'. הָרַ"שׁ: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ז)</small> וְלָאו דַּוְקָא כָל הַשְּׁלֹשָׁה לֻגִּין בְּלוּעִין וּדְבוּקִים, אֶלָּא אֲפִלּוּ מִקְצָת מֵהֶן נַמִּי. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ה">פרק ו - משנה ה</h3><p dir="rtl">
<small>(ח)</small> וְיֵשׁ חִלּוּק לְרַבִּי יְהוּדָה בֵּין כֵּלִים לְעֻקָּה. וְרַבָּנָן מַשְׁווּ לְהוּ אַהֲדָדֵי. הָרַ"שׁ: <small>(ט)</small> <B> וּמַטְבִּילִין.</B> כֵּן הוּא בְנֻסְחַת אֶרֶץ יִשְׂרָאֵל. וְאֵין צָרִיךְ לָזֶה, דְּהָכִי פֵרוּשָׁא, אֶלָּא אֲפִלּוּ מַטְבִּילִין כוּ': <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ו">פרק ו - משנה ו</h3><p dir="rtl">
<small>(י)</small> <B>גִּסְטְרָא כוּ'.</B> לְשׁוֹן הָרַמְבַּ"ם, גִּסְטְרָא טְמֵאָה שֶׁהִיא בְתוֹךְ הַמִּקְוֶה וּשְׂפָתָהּ לְמַעְלָה מִן הַמַּיִם [וַאֲפִלּוּ הָכִי כֵּיוָן דְּשֶׁבֶר כְּלִי הִיא בָטְלֵי מֵימֶיהָ אַגַּב מִקְוֶה וְכָשֵׁר לְהַטְבִּיל בָּהּ כֵּלִים. הָרַ"שׁ] וְהִטְבִּיל בָּהּ, טָהֲרוּ מִטֻּמְאָתָן. אֲבָל כְּשֶׁיַּגְבִּיהֵם מִן הַמַּיִם עַד שֶׁהֵן בַּאֲוִירָהּ מִתְטַמֵּא הַמַּיִם שֶׁעַל גַּבָּן מֵאֲוִירָהּ וְחוֹזֵר וּמְטַמֵּא אוֹתָן כוּ', שֶׁאֵין כְּלֵי חֶרֶס מִתְטַהֲרִין בְּמִקְוֶה: <small>(יא)</small> <B> טָהוֹר.</B> שֶׁאֵין כְּלִי מְטַמֵּא אָדָם. אֲבָל יָדָיו מִתְטַמְּאִין מֵאֲוִירוֹ. וְעַיֵּן תּוֹסְפוֹת יוֹם טוֹב: <small>(יב)</small> <B> רוּם יָדָיו.</B> שֶׁנִּמְצָא כְשֶׁטָּבַל יָדָיו לְמַעְלָה מִן הַתַּנּוּר. הָרַמְבַּ"ם: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ז">פרק ו - משנה ז</h3><p dir="rtl">
<small>(יג)</small> <B> כַּזַּיִת כוּ'.</B> דְּשִׁעוּרִין כֻּלָּן הֲלָכָה לְמֹשֶׁה מִסִּינַי. הָרַמְבַּ"ם: <small>(יד)</small> <B> טָהוֹר.</B> פֵּרוּשׁ, אֲפִלּוּ לִטְבֹּל בּוֹ: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ח">פרק ו - משנה ח</h3><p dir="rtl">
<small>(טו)</small> וְכָל שֶׁכֵּן אִפְּכָא: <small>(טז)</small> <B> אֲבָר.</B> וְאַף עַל גַּב דִּפְשׁוּטֵי כְלֵי מַתָּכוֹת מְקַבְּלֵי טֻמְאָה וַאֲנַן הֲוָיָתָן עַל יְדֵי טָהֳרָה בָעִינַן, כָּתַב הָרֹא"שׁ דְּהָנֵי מִלֵּי בְּמַמְשִׁיךְ מֵי גְשָׁמִים בְּעָלְמָא, אֲבָל הָכָא דִמְחַבְּרָם לְמִקְוֶה אַחֵר שֶׁהוּא כָשֵׁר, לֹא מִפְסַל, מִשּׁוּם דְּמִתְכַּשַּׁר עַל יְדֵי הַשָּׁקָה. וְלֹא דָמֵי נַמִּי לְרֵישׁ פֶּרֶק ה', דְּהָתָם בִּכְלִי בֵּית קִבּוּל, וְנִפְסְלוּ מִשּׁוּם שְׁאוּבִים כוּ'. וְהָרַמְבַּ"ן פֵּרֵשׁ, דְּהָכָא בְסִלּוֹן מְחֻבָּר לַקַּרְקַע. בֵּית יוֹסֵף. וְלִי קָשֶׁה מִמַּנִּיחַ יָדָיו תַּחְתָּיו, דְּהָא פוֹסֵל לֵיהּ רַבִּי יוֹסֵי בְּפֶרֶק ה' מִשְׁנָה ה' וְהִלְכָתָא כְוָתֵיהּ: <small>(יז)</small> וְשֶׁמָּא מִטַּעַם זֶה לֹא חָיְשִׁינַן בְּסִלּוֹן אֲפִלּוּ יְהֵא קְטַפְרֵס. הָרַ"שׁ. וְדַעַת הַתּוֹסָפוֹת דִּכְשֶׁסּוֹף הַמַּיִם לֵירֵד וַדַּאי הָוֵי קְטַפְרֵס חִבּוּר. וְעַיֵּן תּוֹסְפוֹת יוֹם טוֹב: <small>(יח)</small> דְּהָא וַדַּאי דְּעַל כָּרְחָךְ צָרִיךְ לִטֹּל בּוֹ יוֹתֵר מֵאַרְבָּעִים סְאָה. הָרֹא"שׁ. וּמִשּׁוּם דְּאִי אֶפְשָׁר לְצַמְצֵם: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה ט">פרק ו - משנה ט</h3><p dir="rtl">
<small>(יט)</small> <B> אֵין כוּ'.</B> מִשּׁוּם דִּמְחַשְּׁבִים לְמַה שֶּׁעַל הַסֶּדֶק כְּאִלּוּ סוֹתְמוֹ. נִרְאֶה לִי. וְרַבִּי יְהוּדָה סָבַר, דְּמִתְחַשֵּׁב כְּאִלּוּ אֵינוֹ. מַהֲרַ"ל: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה י">פרק ו - משנה י</h3><p dir="rtl">
<small>(כ)</small> <B> פּוֹסֵל.</B> לְפִי שֶׁהוּא כְלִי קֹדֶם הֱיוֹתוֹ קָבוּעַ. וְאַף עַל פִּי שֶׁנִּתְחַבֵּר, לֹא יָצָא מִתּוֹרַת כְּלִי לִהְיוֹתוֹ קָבוּעַ לָאָרֶץ. וְזֶהוּ אֲמָרָם זַ"ל בַּתּוֹסֶפְתָּא, שֶׁלֹּא נַעֲשָׂה אֶלָּא לְשַׁמֵּשׁ עִם הַקַּרְקַע. הָרַמְבַּ"ם בְּנֻסְחַת אֶרֶץ יִשְׂרָאֵל. וְצָרִיךְ עִיּוּן מִפֶּרֶק ח' דְּכֵלִים מִשְׁנָה ט'. עַיֵּן שָׁם: <small>(כא)</small> לִטְבִילַת טֻמְאָה. אֲבָל לְהֶכְשֵׁר כְּלֵי נָכְרִים, אַרְבָּעִים סְאָה בָעִינַן: <p dir="rtl">
<h3 dir="rtl" id="MT_MIKVAOT_L3, פרק ו, פרק ו משנה יא">פרק ו - משנה יא</h3><p dir="rtl">
<small>(כב)</small> <B> פָּסוּל.</B> אִם אֵין בּוֹ אַרְבָּעִים סְאָה. הָרַ"שׁ: <small>(כג)</small> וְאִם יֵשׁ בּוֹ שְׁמוֹנִים, צָרִיךְ שֶׁיְּהֵא בוֹ אֶחָד מִשֵּׁשׁ מֵאוֹת וְאַרְבָּעִים בַּבְּרֵכָה. הָרַמְבַּ"ם בְּנֻסְחַת אֶרֶץ יִשְׂרָאֵל: <p dir="rtl">
<h2 dir="rtl" id="MT_MIKVAOT_L3, פרק ז">פרק ז</h2><p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> <B> וְלֹא פוֹסְלִין.</B> פֵּרוּשׁ, וְאֵין צָרִיךְ לוֹמַר שֶׁאֵין פּוֹסְלִין. וְאִם תֹּאמַר, כֵּיוָן דַּחֲשִׁיב לְהוּ מַיָּא דְמַעֲלִין, מַאי טַעֲמָא לֹא פָסְלֵי בִּשְׁאוּבִין. הַיְנוּ טַעֲמָא, דְּמִקְוֵה מַיִם הוּא דְאִתַּקַּשׁ לְמַעְיָן, מַה מַּעְיָן בִּידֵי שָׁמַיִם, אַף מִקְוֶה כוּ', אֲבָל שְׁאָר מַשְׁקִין לֹא אִתַּקּוּשׁ. הָרַאֲבַ"ד: <small>(ב)</small> <B> הַנָּרוֹק.</B> אֲפִלּוּ נָרוֹק אֵינוֹ פוֹסֵל. טוּר: <small>(ג)</small> <B> וְהֵעִידוּ כוּ'.</B> וְאָמְנָם מַה שֶּׁהָיָה חוֹלֵק עַל רַבִּי עֲקִיבָא הוּא בְּמַשָּׂא וּמַתָּן שֶׁל הַדִּין וְעַל צַד הַוִּכּוּחַ, לֹא שֶׁיִּסְבֹּר כָּךְ. הָרַמְבַּ"ם בְּנֻסְחַת אֶרֶץ יִשְׂרָאֵל: <p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ד)</small> הָרַמְבַּ"ם. וַעֲדַיִן לֹא פֵרְשׁוּ מַהוּ שְׁלָקוֹת. וְכָתַב הָרַ"שׁ מֵי כוּ' שֶׁנִּכְבְּשׁוּ בָהֶן פֵּרוֹת וִירָקוֹת אוֹ נִשְׁלְקוּ: <small>(ה)</small> וְלֹא נֶחְסַר מִמֶּנּוּ כִּי אִם אֶחָד מֵאַרְבָּעִים וְאַחַת לְפִי חֶשְׁבּוֹן. וּבְסוֹף פֶּרֶק הֶעָרֵל אָמְרִינַן דְּכָשֵׁר עַד רֻבּוֹ. אֲבָל בְּיוֹתֵר מֵרֹב, לֹא, כֵּיוָן דְּלֹא חֲזִי לִטְבִילָה כְלָל, דְּמִקְוֵה מַיִם כְּתִיב. אֲבָל מַיִם, אֲפִלּוּ בְיוֹתֵר מֵרֻבּוֹ. הָרַ"שׁ וְהָרֹא"שׁ: <small>(ו)</small> וַהֲרֵי הַמַּיִם כְּשֵׁרִים כְּשֶׁהָיוּ. וְהַיְנוּ דְתָנֵי בְרֵישׁ פִּרְקִין יֵשׁ דְּבָרִים דְּלֹא מַעֲלִין וְלֹא פוֹסְלִין. הָרַמְבַּ"ם: <p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה ג">פרק ז - משנה ג</h3><p dir="rtl">
<small>(ז)</small> <B> כָּשֵׁר.</B> מִפְּנֵי שֶׁאֵין בָּהֶם מִגּוּף הַדָּבָר הַמְשַׁנֶּה אֶת מַרְאָיו. הָר"א: <small>(ח)</small> <B> וּמֹחַל.</B> וַאֲפִלּוּ לְמַאן דְּאָמַר דְּאֵינוֹ מַשְׁקֶה, דְּכָל שֶׁאֵין עוֹשִׂין הֵימֶנּוּ מִקְוֶה פּוֹסֵל בְּשִׁנּוּי מַרְאֶה. גְּמָרָא: <small>(ט)</small> <B> פָּסוּל.</B> מִשּׁוּם דְּמִתְחֲזֵי כְמִקְוֶה שֶׁל שְׁאָר מַשְׁקִין, וּמִקְוֵה מַיִם כְּתִיב. הָר"א: <small>(י)</small> וְקָשֶׁה, הָא אֶפְשָׁר בְּהַמְשָׁכָה לְרַבִּי יְהוֹשֻׁעַ בְּפֶרֶק ב' מִשְׁנָה ז'. וְנִרְאֶה לִי, דְּמַתְנִיתִין אַלִּיבָּא דְכֻלֵּי עָלְמָא נַסְבָה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה ה">פרק ז - משנה ה</h3><p dir="rtl">
<small>(יא)</small> <B> לֹא פְסָלוּהוּ.</B> וְהוּא שֶׁלֹּא שִׁנּוּ מַרְאֵה הַמִּקְוֶה. הָרֹא"שׁ: <p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה ו">פרק ז - משנה ו</h3><p dir="rtl">
<small>(יב)</small> כְּלוֹמַר, וְאֵין הֲלָכָה כְּמוֹתוֹ. וְהָרַמְבַּ"ם פָּסַק לְהַךְ דְּסָגוֹס: <small>(יג)</small> <B> שְׁאוּבִין.</B> שֶׁהֲרֵי צָרִיךְ שֶׁיָּבֹאוּ בָהֶם הַמַּיִם: <small>(יד)</small> לְפִי שֶׁכְּשֶׁהַכְּלִי בַמִּקְוֶה לֹא נִשְׁאֲבוּ, וּכְשֶׁמַּעֲלֵהוּ וְנִתְהַפֵּךְ דֶּרֶךְ שׁוּלָיו תּוּ לֹא מִקְּרֵי מַיִם שֶׁבְּתוֹכוֹ, שֶׁאֵינָן מִתְקַבְּלִין בְּתוֹכוֹ: <p dir="rtl">
<h3 dir="rtl" id="MT_MIKVAOT_L3, פרק ז, פרק ז משנה ז">פרק ז - משנה ז</h3><p dir="rtl">
<small>(טו)</small> כְּלוֹמַר בַּטִּיט לְבַדּוֹ, אֲבָל כְּשֶׁהַמַּיִם צָפִים עַל גַּבָּיו מַטְבִּילִין בּוֹ: <small>(טז)</small> וְקָשֶׁה, דְּמִכָּל מָקוֹם מַאי מַהֲנֵי, הָא אָז לֹא הָיְתָה הַמִּטָּה כֻלָּהּ בַּמַּיִם וַאֲנַן כֻּלָּהּ בְּבַת אַחַת בָּעִינַן. וּלְשׁוֹן הָרֹא"שׁ, קָדְמוּ הַמַּיִם וְנָגְעוּ בְרַגְלֵי כוּ', וְאוֹתָן הַמַּיִם מְחֻבָּרִים לַמִּקְוֶה, הִלְכָּךְ לֹא הָוֵי חֲצִיצָה, כְּדִתְנַן סוֹף פֶּרֶק ח' הָאוֹחֵז בָּאָדָם כוּ' אִם הֵדִיחַ יָדָיו טְהוֹרִים: <small>(יז)</small> כִּדְיָלְפִינַן בְּסִפְרָא. וְעַיֵּן תּוֹסְפוֹת יוֹם טוֹב: <small>(יח)</small> וְקָשֶׁה, דְּאִם כֵּן מַאי אֲפִלּוּ, הָא דַוְקָא עֵצִים וְקָנִים. אֲבָל לְשׁוֹן הָרַ"שׁ, לֹא מִבַּעְיָא אֲבָנִים אֶלָּא אֲפִלּוּ עֵצִים וְקָנִים שֶׁהַמַּיִם בֵּינֵיהֶם לָא חֲשִׁיב הֶפְסֵק וּמִצְטָרְפִין הַמַּיִם שֶׁבֵּינֵיהֶם לְאַרְבָּעִים סְאָה, וּבִלְבַד שֶׁלֹּא יְחַלְּקוּ כָל הַמִּקְוֶה, שֶׁאַף עַל פִּי שֶׁהַמַּיִם שֶׁבֵּין הַנְּצָרִים מְחַבְּרָן אֵין זֶה חִבּוּר כוּ' [וְכָל שֶׁכֵּן בַּאֲבָנִים]. וְעַיֵּן תּוֹסְפוֹת יוֹם טוֹב: <small>(יט)</small> <B> שֶׁיִּתְפְּחוּ.</B> כְּלוֹמַר, שֶׁיַּעֲלוּ כְמִין תַּפּוּחַ וְיִהְיוּ עֲמֻקִּים מִצַּד אֶחָד וְטוֹבֵל בָּהֶם. הָרַ"שׁ: <small>(כ)</small> וְלֹא הָוֵי כִמְהַוֶּה מִקְוֶה עַל יְדֵי דָבָר הַמְקַבֵּל טֻמְאָה, מִידִי דַהֲוֵי אַטּוֹבֵל אֶת הַכְּלִי בְיָדָיו בְּתוֹךְ הַמִּקְוֶה, שֶׁאִם הֱדִיחָן, טְהוֹרִים, דְּהָכָא נַמִּי עִקַּר הַמִּקְוֶה בִּמְקוֹמוֹ וְהַגַּל לֹא נִתְלַשׁ לְגַמְרֵי. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_MIKVAOT_L3, פרק ח">פרק ח</h2><p dir="rtl">
<h3 dir="rtl" id="MT_MIKVAOT_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> תּוֹסֶפְתָּא. וְהוּא הַדִּין דְּנָכְרִים. וְנָקַט כּוּתִים מִשּׁוּם סֵיפָא כוּ'. וּמִיהוּ יֵשׁ לְפָרֵשׁ דְּאַיְרֵי בְסוּתִיתָא וְאַשְׁקְלוֹן וְחַבְרוֹתֶיהָ דְּתָנֵי בַתּוֹסֶפְתָּא דְּאֵין בָּהֶם מִשּׁוּם אֶרֶץ הָעַמִּים, וּבִמְקוֹם הַנָּכְרִים גַּזּוּר, בִּמְקוֹם הַכּוּתִים לֹא גַזּוּר. הָרַ"שׁ. וְעַיֵּן תּוֹסְפוֹת יוֹם טוֹב: <small>(ב)</small> <B> וּמִקְוְאוֹתֶיהָ כוּ'.</B> וְיֶשׁ בּוֹ הֶבְדֵּל יִזְכְּרֵהוּ עֲדַיִן. הָרַמְבַּ"ם: <small>(ג)</small> וְאַף עַל גַּב דְּהַמְשָׁכָה אֵינָהּ אֶלָּא בְרַבְּיֵהּ, הָכָא מַהֲנֵי אֲפִלּוּ בְכֻלּוֹ. וּמִיהוּ נִרְאֶה לִי שֶׁלֹּא דִבְּרוּ אֶלָּא בַהֹוֶה שֶׁכֵּן דֶּרֶךְ לְמַלְּאוֹת בְּקִילוֹן, וְאִין הָכִי נַמִּי דַּאֲפִלּוּ בְלֹא הַמְשָׁכָה כְלָל כְּשֵׁרָה. וְכֵן מַשְׁמַע בְּבֵית יוֹסֵף. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ח, פרק ח משנה ב">פרק ח - משנה ב</h3><p dir="rtl">
<small>(ד)</small> <B> טָמֵא.</B> מִדִּבְרֵיהֶם. וְלַתְּרוּמָה. אֲבָל לַחֻלִּין טְהוֹרִים. תּוֹסֶפְתָּא: <small>(ה)</small> <B> טָהוֹר.</B> דְּמִסְּתָמָא מֵחֲמַת מַכָּה הוּא, דְּאֵין דֶּרֶךְ קֶרִי לָבֹא בַתְּחִלָּה קֹדֶם הַשֶּׁתֶן, וְכִי הֵיכִי דְהָנָךְ דְּבַתְּחִלָּה לֹא הָווּ קֶרִי הָכִי נַמִּי הָנָךְ דִּבְאֶמְצַע וּבַסּוֹף. מַהֲרַ"ם: <p dir="rtl">
<h3 dir="rtl" id="MT_MIKVAOT_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ו)</small> <B> טָמֵא כוּ'.</B> וְתַנָּא קַמָּא סְבִירָא לֵיהּ דִּלְעוֹלָם טָהוֹר. כֵּן פָּסַק הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(ז)</small> דְּאִי אֶפְשָׁר לְשַׁמֵּשׁ בְּלֹא הַרְגָּשָׁה, דְּאִי לָאו הָכִי, הָא כָל שִׁכְבַת זֶרַע שֶׁאֵין כָּל גּוּפוֹ מַרְגִּישׁ אֵינָהּ מְטַמְּאָה, דְּשִׁכְבַת זֶרַע אָמַר רַחֲמָנָא בִּרְאוּיָה לְהַזְרִיעַ. גְּמָרָא. וְצָרִיךְ עִיּוּן מִמַּיִם עֲכוּרִים אוֹ חֲלוּקִים דִּלְעֵיל. הָרַ"שׁ: <small>(ח)</small> <B> טָמֵא.</B> מִדִּבְרֵיהֶם. וּכְמוֹ שֶׁכָּתַבְתִּי לְעֵיל: <small>(ט)</small> <B> רַבִּי עֲקִיבָא אוֹמֵר כוּ'.</B> בְּמַסֶּכֶת שַׁבָּת דַּף פ"ו פְּלִיגֵי בִדְרָשִׁי דִקְרָאֵי, וְעַיֵּן שָׁם בַּתּוֹסָפוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_MIKVAOT_L3, פרק ח, פרק ח משנה ד">פרק ח - משנה ד</h3><p dir="rtl">
<small>(י)</small> אֲבָל בְּנָכְרִית לֹא שָׁיְכָא בָהּ טֻמְאָה. רַשִׁ"י: <small>(יא)</small> וּלְאַחַר שְׁלֹשָׁה בַעֲיָא בַגְּמָרָא וְאַסִּיק בְּתֵיקוּ: <small>(יב)</small> <B> וּבְזָקֵן כוּ'.</B> לְשׁוֹן הָרַמְבַּ"ם בְּחִבּוּרוֹ, בַּמֶּה דְבָרִים אֲמוּרִים בְּחוֹלֶה אוֹ בְזָקֵן, אֲבָל יֶלֶד בָּרִיא כוּ': <small>(יג)</small> וּלְשׁוֹן הָרַמְבַּ"ם, וְנוֹעֵל אוֹ חוֹלֵץ: <p dir="rtl">
<h3 dir="rtl" id="MT_MIKVAOT_L3, פרק ח, פרק ח משנה ה">פרק ח - משנה ה</h3><p dir="rtl">
<small>(יד)</small> <B> טְהוֹרָה כוּ'.</B> מִלְּתָא דִפְשִׁיטָא הוּא, דְּהָא אֵינָן מְהֻדָּקִים. אֶלָּא סֵיפָא אִצְטְרִיךְ לֵיהּ דִּטְמֵאָה עַל גַּב רֻקָּהּ. בֵּית יוֹסֵף. וְנָקַט נִדָּה, דְּטֻמְאָתָהּ וְגַם טָהֳרָתָהּ שְׁכִיחֵי טְפֵי: <small>(טו)</small> דִּלְעִנְיַן טְבִילָה הָוֵי כְטָמוּן וּלְעִנְיַן טֻמְאָה גָּלוּי, כִּדְיָלְפִינַן בַּגְּמָרָא. וְעַיֵּן תּוֹסְפוֹת יוֹם טוֹב: <small>(טז)</small> דְּיָלְפִינַן בְּעֵרוּבִין דַּף ד', אֶת בְּשָׂרוֹ, אֶת הַטָּפֵל לִבְשָׂרוֹ, וְזֶהוּ שֵׂעָר: <small>(יז)</small> <B>הֵדִיחַ כוּ'.</B> קֹדֶם אֲחִיזָתוֹ. הָרַ"שׁ: <small>(יח)</small> <B> יְרַפֶּה כוּ'.</B> וְתַנָּא קַמָּא גָזַר שֶׁמָּא לֹא יְרַפֶּה. הָרַמְבַּ"ם. אֲבָל הַטּוּר פֵּרֵשׁ דְּרַבִּי שִׁמְעוֹן אַהֵדִיחַ קָאֵי וּבָעֵי תַרְתֵּי, וּלְתַנָּא קַמָּא בְּחַד סַגִּי: <p dir="rtl">
<h2 dir="rtl" id="MT_MIKVAOT_L3, פרק ט">פרק ט</h2><p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> <B> בָּאָדָם.</B> מִשּׁוּם דִּבְמִשְׁנָה ה' קָתָנֵי אֵלּוּ חוֹצְצִין בַּכֵּלִים, תָּנֵי גַבֵּי טְבִילַת אָדָם אֵלּוּ חוֹצְצִין בָּאָדָם. הָרַ"שׁ: <small>(ב)</small> וּמִיהוּ בִּרְצוּעָה רְחָבָה וַחֲלָקָה חוֹנֶקֶת וְחוֹצֶצֶת: <p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ב">פרק ט - משנה ב</h3><p dir="rtl">
<small>(ג)</small> בְּמַאי דִמְטַהֵר בְּשֶׁל יוֹצְרִין. וְעַיֵּן תּוֹסְפוֹת יוֹם טוֹב: <small>(ד)</small> <B> וְלֹא כוּ'.</B> וְאִם טָבַל אֵינוֹ חוֹצֵץ. הָרַמְבַּ"ם. וְהַיְנוּ דְּלֹא כְלָלוֹ בַהֲדֵי הָנֵי דְרֵישָׁא. וְכָתַב הַכֶּסֶף מִשְׁנֶה שֶׁכֵּן הוּא בַתּוֹסֶפְתָּא. וְהָרַ"שׁ הֵבִיא תוֹסֶפְתָּא הָיוּ רַגְלָיו מְלֵאִים אָבָק וְטָבַל בְּמִקְוֶה שֶׁיֶּשׁ בּוֹ אַרְבָּעִים סְאָה, טָמֵא. שִׁפְשֵׁף אוֹ שֶׁהִטְבִּילוֹ בְחַמִּין, טָהוֹר: <p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ג">פרק ט - משנה ג</h3><p dir="rtl">
<small>(ה)</small> <B> הַשֶּׁחִי.</B> בִּכְלַל בֵּית הַסְּתָרִים הוּא, וְאִצְטְרִיךְ, דַּהֲוָה אֲמֵינָא דַוְקָא בֵית הַנֶּקֶב וּבֵית הָעֶרְוָה דְּאֵינוֹ נִרְאֶה לְעוֹלָם מִפְּנֵי הַכָּבוֹד, אֲבָל הַשֶּׁחִי לֹא מִקְּרֵי בֵית הַסְּתָרִים, קָמַשְׁמַע לָן. וְאִי לֹא תָנֵי אֶלָּא הַשֶּׁחִי, הֲוָה אֲמֵינָא דְרַבִּי אֱלִיעֶזֶר לֹא פָלֵיג אֶלָּא בְהָא, קָא מַשְׁמַע לָן. מַהֲרַ"ם: <small>(ו)</small> <B> כָּל הַמַּקְפִּיד כוּ'.</B> אֲתָאן לְכֻלֵּי עָלְמָא. וְקָשֶׁה, דַּהֲוָה לֵיהּ לְמִתְנֵי בָתַר כֻּלְּהוּ. וְיֵשׁ לְפָרֵשׁ נַמִּי דְּדִבְרֵי רַבִּי אֱלִיעֶזֶר הוּא שֶׁאָמַר הָאִישׁ כוּ' תָּלוּי בַּקְּפִידָה. וּמִשּׁוּם הָכִי נַמִּי לֹא תָנֵי זֶה הַכְּלָל. בְּנִי מוֹהֲרַ"ר לִיוָואי יצ"ו. וְהָרֹא"שׁ כָּתַב שֶׁגָּרַס לֵיהּ בְּדִבְרֵי רַבִּי אֱלִיעֶזֶר וְשׁוּב גָּרַס נַמִּי זֶה הַכְּלָל כוּ'. וְאוּלַי שֶׁכֵּן הוּא נַמִּי גִרְסַת הָרַמְבַּ"ם וְהָרַ"ב: <p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ד">פרק ט - משנה ד</h3><p dir="rtl">
<small>(ז)</small> שֶׁבְּתוֹךְ הָעַיִן הַדִּמְעָה מְלַחְלַחְתּוֹ וְאֵינָהּ מַנִּיחָתוֹ לִהְיוֹת יָבֵשׁ. וְנִרְאֶה דְּלִכְלוּכֵי צוֹאָה וְצוֹאָה שֶׁתַּחַת הַצִּפֹּרֶן נַמִּי דַוְקָא בְלַח כוּ'. תּוֹסָפוֹת: <small>(ח)</small> וְהַיְנוּ מִשֶּׁמַּתְחִיל לִירֹק. גְּמָרָא: <small>(ט)</small> <B> כְּשׁוּת כוּ'.</B> וְאָמְנָם זָכַר זֶה הַדִּבּוּר הֵנָּה, וְאַף עַל פִּי שֶׁאֵינוֹ מִכַּוָּנַת הַחֲצִיצָה, לְפִי שֶׁזּוֹכֵר מִשְׁפְּטֵי קְרוּמֵי הַחַבּוּרָה בַּחֲצִיצָה. הָרַמְבַּ"ם: <p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ה">פרק ט - משנה ה</h3><p dir="rtl">
<small>(י)</small> <B> רַבָּן שִׁמְעוֹן בֶּן גַּמְלִיאֵל.</B> קָאֵי עַל הַמַּרְדַּעַת. הָרַמְבַּ"ם: <small>(יא)</small> לֹא דָק, דַּהֲוָה לֵיהּ לְמֵימַר מִשְׁקָלוֹ אַרְבָּעָה. וְכֵן כָּתַב הָרַמְבַּ"ם:<p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ו">פרק ט - משנה ו</h3><p dir="rtl">
<small>(יב)</small> וּפֵרֵשׁ רַשִׁ"י, שֻׁמָּן וְחֵלֶב: <small>(יג)</small> וּמִן הַחִיּוּב הַזֶּה נִהְיָה שֶׁתַּלְמִידֵי חֲכָמִים יַקְפִּידוּ עַל לִכְלוּךְ בִּגְדֵיהֶם וַאֲפִלּוּ מִצַּד אֶחָד. הָרַמְבַּ"ם. וְנִרְאֶה לִי דְּתַרְתֵּי אַשְׁמְעִינַן, דְּלָאו דַּוְקָא רְבָב, דְּהוּא הַדִּין כָּל לִכְלוּךְ וְהוּא הַדִּין כָּל בְּגָדָיו. דְּחִיּוּב מִיתָה אֵינוֹ אֶלָּא עַל הַבֶּגֶד הָעֶלְיוֹן כִּדְאִיתָא בַגְּמָרָא. וְהַטַּעַם, דְּמַחְמִירִין עַל עַצְמָן וּמַקְפִּידִין עַל כָּל זֶה שֶׁלֹּא יָבֹאוּ לִידֵי חִיּוּב מִיתָה: <small>(יד)</small> וּמַתְנִיתִין הָכִי קָאָמְרָה, וְשֶׁל עַם הָאָרֶץ נַעֲשָׂה כְמוֹ בוּר דְּלֹא קָפֵיד עַד שֶׁיִּהְיֶה מִשְּׁנֵי צְדָדִים: <p dir="rtl">
<h3 dir="rtl" id="MT_MIKVAOT_L3, פרק ט, פרק ט משנה ז">פרק ט - משנה ז</h3><p dir="rtl">
<small>(טו)</small> <B>זֶה הַכְּלָל. </B>לְפִי מַה שֶּׁכָּתַבְתִּי לְעֵיל <span class="booklinks" onclick="sendBookLink(this)" onmouseover="setBookLinkTitle(this)">(אוֹת ו)</span> דַּאֲתָאן לְכֻלֵּי עָלְמָא, תָּנֵי כְלָלָא דְאָדָם, וּכְלָלָא דְכֵלִים. וּקְצָת קָשֶׁה דְּלֹא תָנֵי הָתָם זֶה הַכְּלָל: <p dir="rtl">
<h2 dir="rtl" id="MT_MIKVAOT_L3, פרק י">פרק י</h2><p dir="rtl">
<h3 dir="rtl" id="MT_MIKVAOT_L3, פרק י, פרק י משנה א">פרק י - משנה א</h3><p dir="rtl">
<small>(א)</small> <B> חוֹצְצִין.</B> מַה שֶּׁהַיָּדוֹת תְּחוּבִים בַּבַּרְזֶל וּמְהֻדָּקִים וְאֵין הַמַּיִם נִכְנָסִים בָּהֶן, חוֹצְצִים, כֵּיוָן שֶׁאֵינוֹ עוֹמֵד לְהִתְקַיֵּם כָּךְ. מַהֲרַ"ם: <small>(ב)</small> אִם לֹא שֶׁיְּהֵא פִיו רָחָב בְּיוֹתֵר. מַהֲרַ"ם: <small>(ג)</small> וְצָרִיךְ לְפָרֵשׁ, דַּאֲפִלּוּ בְמַטֵּהוּ עַל צִדּוֹ אֵין הַמַּיִם נִכְנָסִים בּוֹ: <p dir="rtl">
<h3 dir="rtl" id="MT_MIKVAOT_L3, פרק י, פרק י משנה ב">פרק י - משנה ב</h3><p dir="rtl">
<small>(ד)</small> דִּתְפִלִּין אֵינָן צָרִיךְ בְּדִיקָה. הִלֵּל הָיָה אוֹמֵר אֵלּוּ מִשֶּׁל אֲבִי אִמָּא כוּ'. וּמַהֲרַ"ם כָּתַב, דְּאֵין מוֹצִיאִין אוֹתָן אֶלָּא לִבְדֹּק הַכְּתָב, וְלֹא בִשְׁבִיל הַחִיצוֹן לְכַבְּסוֹ וּלְתַקְּנוֹ כְּמוֹ כַר וְכֶסֶת: <p dir="rtl">
<h3 dir="rtl" id="MT_MIKVAOT_L3, פרק י, פרק י משנה ו">פרק י - משנה ו</h3><p dir="rtl">
<small>(ה)</small> דַּהֲוֵי כְמוֹ שֶׁזְּרָעָן, וּזְרִיעָה מְטַהֶרֶת, כְּמוֹ בִשְׁתִילֵי תְרוּמָה [תְּרוּמוֹת סוֹף פּ"ט]. רַשִׁ"י: <small>(ו)</small> דְּבֵית שַׁמַּאי גָזְרוּ דִּלְמָא חָיֵיס עֲלַיְהוּ וְלֹא נָגְעִי אַהֲדָדֵי, וּבֵית הִלֵּל לֹא גַזְּרֵי. הָרַ"שׁ: <small>(ז)</small> וּמָלֵא. לָאו דַּוְקָא, אֶלָּא מִשּׁוּם סֵיפָא מֵי רַגְלַיִם נָקַט לֵיהּ. הָרַ"שׁ: <small>(ח)</small> <B> מָיִם.</B> כְּלוֹמַר, אַף עַל פִּי שֶׁמַּרְאֵיהֶן חָלוּק מִמַּרְאֵה מַיִם אֲפִלּוּ הָכִי כֵּיוָן דְּמִין מַיִם הוּא לֹא בָעֵי רֻבָּא לְבַטּוֹלֵי וְרוֹאִין כוּ'. תּוֹסָפוֹת: <small>(ט)</small> <B> שֶׁיִּרְבּוּ כוּ'.</B> הוֹאִיל וְהֵן אַב הַטֻּמְאָה וַחֲשִׁיבֵי מִשּׁוּם קְדֻשָּׁתַיְהוּ, לֹא בָטְלֵי אֶלָּא בְרֻבָּא. תּוֹסָפוֹת: <p dir="rtl">
<h3 dir="rtl" id="MT_MIKVAOT_L3, פרק י, פרק י משנה ז">פרק י - משנה ז</h3><p dir="rtl">
<small>(י)</small> הָרַמְבַּ"ם. וְאֵינָהּ אֶלָּא אַסְמַכְתָּא. דְּמִשְּׁמֹנָה עָשָׂר דָּבָר הוּא: <p dir="rtl">
<h3 dir="rtl" id="MT_MIKVAOT_L3, פרק י, פרק י משנה ח">פרק י - משנה ח</h3><p dir="rtl">
<small>(יא)</small> <B> וְטִמְּאַתּוּ.</B> אֲבָל בְּאֳכָלִין וּמַשְׁקִין טְמֵאִים לֹא שָׁיֵךְ לְמִתְנֵי הָכִי, דְּהֵם אֵינָן מְטַמְּאִין אָדָם אֶלָּא מִשְּׁמֹנָה עָשָׂר דָּבָר עַל יְדֵי אֲכִילָה וּשְׁתִיָּה: <small>(יב)</small> <B> טוֹבֵל.</B> וְלֹא דָמֵי לְבֵית הַסְּתָרִים דְּבָעִינַן רָאוּי לְבִיאַת מַיִם. הָרַ"שׁ: <small>(יג)</small> <B> וְאוֹכֵל.</B> לָעֶרֶב. הָרַמְבַּ"ם: <p dir="rtl">
