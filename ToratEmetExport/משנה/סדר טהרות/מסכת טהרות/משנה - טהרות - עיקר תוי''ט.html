
<h2 dir="rtl" id="MT_TAHAROT_L3, פרק א">פרק א</h2><p dir="rtl">
<h3 dir="rtl" id="MT_TAHAROT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <B> שְׁלֹשָׁה עָשָׂר.</B> וּמִנְיָנָא לְמַעוֹטֵי רָאשֵׁי אֲגַפַּיִם וְרֹאשׁ הַזָּנָב. וְהַיְנוּ לְרַבִּי מֵאִיר, דִּלְרַבִּי יוֹסֵי אִיתַנְהוּ חֲמִשָּׁה עָשָׂר. וּלְרַבִּי יְהוּדָה לֵיתַנְהוּ אֶלָּא שְׁנֵים עָשָׂר: <small>(ב)</small> הַיְנוּ לְטֻמְאַת אֳכָלִין, אֲבָל לְטַמֵּא בְּבֵית הַבְּלִיעָה אֵין צָרִיךְ מַחֲשָׁבָה, שֶׁלֹּא מָצִינוּ שׁוּם טֻמְאָה חֲמוּרָה שֶׁצְּרִיכָה הֶכְשֵׁר, וּלְפִיכָךְ דִּין הוּא שֶׁלֹּא תְּהֵא צְרִיכָה מַחֲשָׁבָה, אֲבָל טֻמְאָה קַלָּה וְהִיא טֻמְאַת אֳכָלִין וּמַשְׁקִים, אַף עַל פִּי שֶׁזּוֹ אֵינָהּ צְרִיכָה הֶכְשֵׁר, הֲרֵי כָּל אֳכָלִין צְרִיכִין הֶכְשֵׁר וּצְרִיכִין מַחֲשָׁבָה, הִלְכָּךְ אַף זוֹ לְטַמֵּא טֻמְאָה קַלָּה אַף עַל פִּי שֶׁאֵינָהּ צְרִיכָה הֶכְשֵׁר צְרִיכָה מַחֲשָׁבָה. גְּמָרָא: <small>(ג)</small> <B> וּמְטַמְּאָה כוּ'.</B> צָרִיךְ עִיּוּן, דְּלֹא תְּנַן נַמִּי וְכַחֲצִי פְּרָס לִפְסֹל הַגְּוִיָּה, כְּדִלְקַמָּן מִשְׁנָה ג'. וּבְפֶרֶק ד' דִּמְעִילָה מִשְׁנָה ה' תְּנַן כָּל הָאֳכָלִין מִצְטָרְפִין לִפְסֹל אֶת הַגְּוִיָּה: <small>(ד)</small> וְכֵן לְהִצְטָרֵף לְפָחוֹת מִכַּבֵּיצָה אֳכָלִים לְקַבֵּל טֻמְאָה, דְּצָרִיךְ שֶׁיִּהְיוּ כַּבֵּיצָה לְשִׁיטַת הָרַ"ב: <small>(ה)</small> דַּהֲוֵי לֵיהּ לְמִכְתַּב וְהָאִישׁ, אֶלָּא לוֹמַר שֶׁבְּבֵית הַנֶּפֶשׁ מְטַמְּאָה. תּוֹרַת כֹּהֲנִים. וְעַיֵּן בְּהָרַ"ב פֶּרֶק ה' דְּזָבִים מִשְׁנָה ט': <small>(ו)</small> דִּכְתִיב וְטָמֵא עַד הָעֶרֶב וְטָהֵר: <small>(ז)</small> בִּשְׁבוּעוֹת דַּף ז'. וְעַיֵּן תּוֹסְפוֹת יוֹם טוֹב: <small>(ח)</small> צָרִיךְ עִיּוּן, דְּבַגְּמָרָא מַסִּיק דְּצָרִיךְ כַּזַּיִת אֶלָּא דְּגִידִים וַעֲצָמוֹת מִצְטָרְפִים לְמַשֶּׁהוּ שֶׁיֵּשׁ בּוֹ, דְּוַדַּאי דְּאֵין אֲכִילָה פָּחוֹת מִכַּזַּיִת. וְעַיֵּן תּוֹסְפוֹת יוֹם טוֹב: <small>(ט)</small> וְאַף עַל גַּב דִּבְחֻלִּין פֶּרֶק ד' מִשְׁנָה ד' מַשְׁמַע דְּאֵין צָרִיךְ קְרָא, לְתַנָּא דִּבְרַיְתָא צָרִיךְ קְרָא: <p dir="rtl">
<h3 dir="rtl" id="MT_TAHAROT_L3, פרק א, פרק א משנה ב">פרק א - משנה ב</h3><p dir="rtl">
<small>(י)</small> <B>הַכְּנָפַיִם כוּ'. </B>הַנּוֹצָה הַדַּקָּה מֵהֶם. הָרַמְבַּ"ם: <small>(יא)</small> תֵּימַהּ, הָא לְעֵיל תְּנַן שֶׁאֵין צָרִיךְ הֶכְשֵׁר מַיִם וְלֹא הֶכְשֵׁר שֶׁרֶץ. וְהָרַמְבַּ"ם לֹא כָּתַב שֶׁרֶץ: <small>(יב)</small> וְהָרַמְבַּ"ם פֵּרֵשׁ, לְהַשְׁלִים כַּזַּיִת, אִם בָּלַע כַּזַּיִת בָּשָׂר עִם הַנּוֹצָה: <p dir="rtl">
<h3 dir="rtl" id="MT_TAHAROT_L3, פרק א, פרק א משנה ג">פרק א - משנה ג</h3><p dir="rtl">
<small>(יג)</small> וְרַשִׁ"י סוֹבֵר שְׁתֵּי בֵּיצִים: <small>(יד)</small> רוֹצֶה לוֹמַר דְּהָא דִּמְטַמְּאָה אָדָם אֵינָהּ מִדְּאוֹרַיְתָא. וְעַיֵּן תּוֹסְפוֹת יוֹם טוֹב: <small>(טו)</small> לֵיכָּא מַאן דְּפָלֵיג, כְּמוֹ שֶׁכָּתַבְתִּי לְעֵיל אוֹת ח': <small>(טז)</small> דְּאֵבָר מִן הַחַי אֵינוֹ נוֹהֵג אֶלָּא בִּטְהוֹרִים. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק א, פרק א משנה ח">פרק א - משנה ח</h3><p dir="rtl">
<small>(יז)</small> וְהַדִּבּוּר פֹּה בְּאֳכָלִין שֶׁל תְּרוּמָה. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק א, פרק א משנה ט">פרק א - משנה ט</h3><p dir="rtl">
<small>(יח)</small> <B> טוֹפֵחַ.</B> וַאֲפִלּוּ שֶׁלֹּא לְהַטְפִּיחַ. וְלֹא דָּמֵי לְהָא דִּתְנַן בְּסוֹף פֶּרֶק ח' מַשְׁקֶה טוֹפֵחַ אֵינוֹ חִבּוּר לֹא לַטֻּמְאָה וְלֹא לַטָּהֳרָה. אִי נַמִּי, טוֹפֵחַ דְּמַתְנִיתִין לָאו דַּוְקָא. הָרַ"שׁ: <p dir="rtl">
<h2 dir="rtl" id="MT_TAHAROT_L3, פרק ב">פרק ב</h2><p dir="rtl">
<h3 dir="rtl" id="MT_TAHAROT_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> דְּאִי בְּהֻכְשַׁר, אִם כֵּן מִכִּי נְתָנַתּוּ בַּקְּדֵרָה טִמְאַתּוּ. הָרַ"שׁ: <small>(ב)</small> שֶׁסְּתָם יָדַיִם שְׁנִיּוֹת הֵן. הָרַ"שׁ. אֲבָל בְּסֵיפָא תָּנֵי בְּהֶדְיָא בְּיָדַיִם מְסֹאָבוֹת, דְּלֹא תֵימָא מִשּׁוּם טְבוּל יוֹם לְחוּד קָתָנֵי, קָא מַשְׁמַע לָן דִּמְסֹאָבוֹת וּמִשּׁוּם שְׁתֵּי טֻמְאוֹת דְּאִית בָּהּ. נִרְאֶה לִי: <small>(ג)</small> דִּלְמַשְׁקִין אֵין שִׁעוּר. וְעַיֵּן תּוֹסְפוֹת יוֹם טוֹב: <small>(ד)</small> <B> טְמֵא כוּ'.</B> וְקָשֶׁה, דְּלֹא תָּנֵי הָכָא חָזַר לַקְּדֵרָה מַה דִּינוֹ. וְנִרְאֶה לִי, כֵּיוָן דְּעֵרֵב וְתָנֵי בֵּין נָגְעָה בְּמָקוֹם הַנָּגוּב וּבֵין בִּמְקוֹם הַמַּשְׁקֶה, הִלְכָּךְ לֹא תָּנֵי חָזַר כוּ', דְּעַל כָּרְחָךְ אֵינוֹ מְטַמֵּא אֶת הַכֹּל כְּשֶׁחָזַר אֶלָּא אִם כֵּן נָגְעָה בִּמְקוֹם הַמַּשְׁקֶה אוֹ בְּכַבֵּיצָה וַאֲפִלּוּ נָגוּב, אֲבָל בְּפָחוֹת מִכַּבֵּיצָה וְנָגוּב לֹא מַהֲנֵי הַחֲזָרָה כְּלָל, וְכֵיוָן דְּלֹא מָצֵי קָתָנֵי סְתָמָא חָזַר, לֹא חָשׁ לְהַאֲרִיךְ וּלְחַלֵּק: <small>(ה)</small> הָרַ"שׁ. וּכְלוֹמַר לְאַשְׁמְעִינַן דְּאַף עַל גַּב דְּיֵשׁ בָּהּ שְׁתֵּי טֻמְאוֹת, אֲפִלּוּ הָכִי הַקְּדֵרָה טְהוֹרָה: <small>(ו)</small> מִלְּשׁוֹן מְסַלֵּק אֶת הַטַּבְלָה כֻּלָּהּ וּמְנַעֲרָהּ. וּלְלִישָׁנָא אַחֲרִינָא הוּא מִלְּשׁוֹן נִעֵר וְכִסָּה. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ז)</small> וְאַף עַל גַּב דִּלְטַעֲמָא דְּזִמְנִין כוּ' סַגִּי בְּכַבֵּיצָה, שֶׁמָּא אֵין רְגִילוּת שֶׁיְּהֵא אָדָם צָמֵא עַד דְּאָכֵיל לֵיהּ כַּחֲצִי פְּרָס. הָרַ"שׁ: <small>(ח)</small> <B> הָאוֹכֵל כוּ'.</B> שֶׁמָּצִינוּ אוֹכֵל חָמוּר מִן הַמַּאֲכָל, דְּנִבְלַת עוֹף טָהוֹר לֹא מְטַמֵּא בַּחוּץ, וְאִלּוּ אֲכָלָהּ מְטַמֵּא בְּגָדִים, וְאָנוּ אֵיךְ לֹא נַעֲשֶׂה אוֹכֵל כַּמַּאֲכָל. גְּמָרָא. וְאַף עַל גַּב דְּמִטַּעַם הַגְּזֵרָה דְּזִמְנִין אָכִיל כוּ' אֲפִלּוּ אִי נַעֲשֵׂהוּ שֵׁנִי סַגִּי, דְּהָא עוֹשֶׂה מַשְׁקִים תְּחִלָּה, רַבִּי אֱלִיעֶזֶר מַשְׁוֶה מִדּוֹתָיו לַעֲשׂוֹת אוֹכֵל כַּמַּאֲכָל לְגַמְרֵי. תּוֹסָפוֹת. וְכֵן נַמִּי בְּאֹכֶל שְׁלִישִׁי לֹא שָׁיְכָא הַךְ גְּזֵרָה, דְּאֵין שְׁלִישִׁי עוֹשֶׂה רְבִיעִי בַּתְּרוּמָה, לֹא חִלְּקוּ חֲכָמִים בָּאֳכָלִין. הָרַ"שׁ: <small>(ט)</small> וְאִם תֹּאמַר, לֵימָא מִשּׁוּם זִמְנִין דְּאָכֵיל כוּ', וְיֵשׁ לוֹמַר, דְּאִי לָאו דְּאַשְׁכְּחַן הָכִי בְּעָלְמָא, לֵית לָן לְמִגְזַר, דִּלְהָוֵי כְּחוּכָא וְאִטְלוּלָא. תּוֹסָפוֹת: <small>(י)</small> דְּטָהֳרַת תְּרוּמָה טֻמְאָה הִיא אֵצֶל קֹדֶשׁ, וְחָיְשִׁינַן שֶׁמָּא רִאשׁוֹן הוּא וְעוֹשֶׂה שֵׁנִי. רַשִׁ"י. וְעַיֵּן תּוֹסְפוֹת יוֹם טוֹב: <small>(יא)</small> צָרִיךְ לוֹמַר וְהָכִי מוֹכִיחַ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(יב)</small> <B> וּמְטַמְּאִים.</B> לַשְּׁלִישִׁי בַּקֹּדֶשׁ: <small>(יג)</small> <B> נֶאֱכָל כוּ'.</B> וְאֵין לִתְמֹהַּ אֵיךְ נֶאֱכֶלֶת הַתְּרוּמָה כֵּיוָן דִּטְמֵאָה הִיא, מֵאַחַר דְּבַתְּרוּמָה אֵין בָּהּ רְבִיעִי לֵיכָּא אִסּוּרָא. וְכֵן בְּמִשְׁנָה ה' לְעִנְיַן חֲמִישִׁי בַּקֹּדֶשׁ. הָרַ"שׁ וְתוֹסָפוֹת: <p dir="rtl">
<h3 dir="rtl" id="MT_TAHAROT_L3, פרק ב, פרק ב משנה ו">פרק ב - משנה ו</h3><p dir="rtl">
<small>(יד)</small> דְּבִגְדֵי אוֹכְלֵי תְּרוּמָה מִדְרָס לַקֹּדֶשׁ, אֲבָל לֹא נוּכַל לַחֲשֹׁב אֳכָלִין לְאָב לֹא מִדִּבְרֵי תּוֹרָה וְלֹא מִדִּבְרֵיהֶם, כִּי אִם כְּנִטְמְאוּ בְּשֶׁרֶץ שֶׁיִּהְיוּ רִאשׁוֹן. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ב, פרק ב משנה ז">פרק ב - משנה ז</h3><p dir="rtl">
<small>(טו)</small> אוֹ עַל טָהֳרַת הַקֹּדֶשׁ. הָרַ"שׁ. וְלִכְאוֹרָה שֶׁבְּכַוָּנָה הִשְׁמִיטוֹ הָרַ"ב, כְּדֵי לְפָרֵשׁ מַתְנִיתִין דְּהָכָא דְּסָבְרָה נַמִּי דְּאֵין חֻלִּין נִתְפָּסִים בִּקְדֻשַּׁת הַקֹּדֶשׁ. וְקָשֶׁה, דִּבְמַתְנִיתִין דִּלְקַמָּן מְפָרֵשׁ לְמַתְנִיתִין דְּהָכָא אִפְּכָא: <p dir="rtl">
<h3 dir="rtl" id="MT_TAHAROT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(טז)</small> דְּבָטְלָה דַּעְתּוֹ. הָרַ"שׁ. [וְרַבִּי אֱלִיעֶזֶר סָבַר דְּעַל כָּל פָּנִים לְדִין תְּרוּמָה לֹא בָּטְלָה דַּעְתּוֹ. וְשָׁלֹשׁ מַחֲלוֹקוֹת בַּדָּבָר. הָרֹא"שׁ. תּוֹסָפוֹת חֲדָשִׁים]: <small>(יז)</small> בְּמַגָּע וְכֵן הָאוֹכְלוֹ לֹא נִפְסַל גּוּפוֹ. וְזֶהוּ כַּוָּנַת הָרַ"ב סוֹף פֶּרֶק ב' דַּחֲגִיגָה שֶׁאֵינוֹ כְּקֹדֶשׁ לְכָל הַדְּבָרִים: <small>(יח)</small> קְדֻשַּׁת הַגּוּף כְּגוֹן קָרְבָּן וְחַלּוֹת תּוֹדָה וּמְנָחוֹת שֶׁקָּדְשׁוּ בִּכְלִי. רַשִׁ"י: <p dir="rtl">
<h2 dir="rtl" id="MT_TAHAROT_L3, פרק ג">פרק ג</h2><p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(א)</small> <B> טְמֵא מֵת.</B> וְהוּא הַדִּין לִטְמֵא שֶׁרֶץ וְכָל טְמֵאֵי מַגָּע שֶׁאֵינָן מְטַמְּאִין בְּהֶסֵּט. וּטְמֵא מֵת לִרְבוּתָא נָקַט דַּהֲוֵי אַב הַטֻּמְאָה, מִשּׁוּם דְּקָתָנֵי סֵיפָא אֲבָל זָב כוּ'. רַשִׁ"י: <small>(ב)</small> <B> זָב שֶׁחָלַב כוּ'.</B> שֶׁהַזָּב וְהַדּוֹמֶה לוֹ, רוֹצֶה לוֹמַר זָבָה וְנִדָּה וְיוֹלֶדֶת, יְטַמֵּא כָּל מַה שֶּׁיִּשָּׂא וַאֲפִלּוּ בְּלֹא נְגִיעָה. וְשָׁוִין בָּזֶה הָאֳכָלִין וְהַמַּשְׁקִין. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(ג)</small> דְּאַף עַל גַּב דִּבְפִגּוּל וְנוֹתָר נַמִּי שַׁיָּךְ טֻמְאָה, מִיהָא קַיְמָא לָן דִּבְכַבֵּיצָה, וַאֲנַן תְּנַן בְּכַזַּיִת, עַל כָּרְחָךְ לְעִנְיַן אִסּוּר. וּמִכָּל מָקוֹם אִי הֲוָה כַּבֵּיצָה, נַמִּי דִּינָא הָכִי לְעִנְיַן טֻמְאָה: <small>(ד)</small> <B> וְטָמֵא.</B> וְקָשֶׁה, טָמֵא מַאן דְּכַר שְׁמֵיהּ. וְעוֹד, דַּהֲוָה לֵיהּ לְמִתְנֵי נַמִּי בְּרֵישָׁא טָמֵא וּלְסַיֵּם נַמִּי וְחֵלֶב. וּבִמְנָחוֹת דַּף נ"ד גָּרַס וְחֵלֶב וְלֹא גָּרַס וְטָמֵא: <small>(ה)</small> כְּלוֹמַר אַף עַל פִּי שֶׁהַגְּשָׁמִים הַמֻּבְלָע בָּהֶם הִשְׁלִימוּ לְכַשִּׁעוּר. וּכְמוֹ שֶׁכָּתַבְנוּ לְעֵיל בְּסָמוּךְ. וְעַיֵּן תּוֹסְפוֹת יוֹם טוֹב: <small>(ו)</small> הוּא עִנְיָן בִּפְנֵי עַצְמוֹ, לוֹמַר דַּאֲפִלּוּ שֶׁכְּבָר נִתְמַעֲטוּ וְנִטְהֲרוּ, כְּשֶׁחָזְרוּ וְנִתְפְּחוּ חָזְרוּ לְאִסּוּרָן, דְּאֵין דִּחוּי: <p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(ז)</small> כְּדִתְנַן רֵישׁ פֶּרֶק י"א דְּכֵלִים: <p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(ח)</small> הַבָּשָׂר אֲשֶׁר יִגַּע הוּא דָּבָר שֶׁאֵין בּוֹ דַּעַת לִשָּׁאֵל, דְּהַבָּשָׂר הָוֵי נוֹגֵעַ, הִלְכָךְ סְפֵקוֹ טָהוֹר. וְכָל טָהוֹר וְגוֹ' דְּמַיְרֵי בְּטֻמְאַת הַגּוּף דְּיֵשׁ בּוֹ דַּעַת. סְפֵקוֹ טָמֵא. רַשִׁ"י: <small>(ט)</small> וְאִצְטְרִיךְ וְהַבָּשָׂר, וּלְמִגְמַר נַמִּי מִסּוֹטָה. דְּאִי מִוְּהַבָּשָׂר הֲוָה אֲמֵינָא בֵּין בִּרְשׁוּת הַיָּחִיד בֵּין בִּרְשׁוּת הָרַבִּים, וְאִי מִסּוֹטָה הֲוָה אֲמֵינָא עַד דְּאִיכָּא דַּעַת נוֹגֵעַ וּמַגִּיעַ. גְּמָרָא. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ז">פרק ג - משנה ז</h3><p dir="rtl">
<small>(י)</small> שֶׁאִם הִשְׁכִּיב עַצְמוֹ עַל הָאָרֶץ וְנָגַע בַּקֶּבֶר נִטְמְאוּ הַכֵּלִים. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ג, פרק ג משנה ח">פרק ג - משנה ח</h3><p dir="rtl">
<small>(יא)</small> <B> תִּינוֹק כוּ'.</B> וְהוּא בִּרְשׁוּת הַיָּחִיד. הָרַמְבַּ"ם: <small>(יב)</small> לְפִי שֶׁחָשַׁשׁ שֶׁלֹּא יְטַמֵּא הַתִּינוֹק אֶת הָעִסָּה, לְכָךְ תָּלִינַן בְּאָדָם טָהוֹר. מַה שֶּׁאֵין כֵּן בְּרֵישׁ פֶּרֶק י"א דְּפָרָה. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(יג)</small> וְרֻבָּא וַחֲזָקָה רֻבָּא עָדִיף. גְּמָרָא. וְעַיֵּן תּוֹסְפוֹת יוֹם טוֹב: <small>(יד)</small> לְפִי שֶׁחֶזְקָתָן שֶׁהֵם יִשְׁתּוּ וְאָז יֹאכְלוּ מֵהָעִסָּה. הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_TAHAROT_L3, פרק ד">פרק ד</h2><p dir="rtl">
<h3 dir="rtl" id="MT_TAHAROT_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> כִּכָּר כוּ'.</B> זוֹ וְאֵין צָרִיךְ לוֹמַר זוֹ קָתָנֵי: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ב)</small> <B>הַשֶּׁרֶץ.</B> מֵת. רַשִׁ"י: <small>(ג)</small> <B> תְּרוּמָה.</B> אַף עַל פִּי שֶׁהוּא שֶׁל תְּרוּמָה. הָרַמְבַּ"ם: <small>(ד)</small> דְּקַיְמָא לָן סְפֵק טֻמְאָה הַבָּאָה בִּידֵי אָדָם, טָמֵא כְּמִי שֶׁיֵּשׁ בּוֹ דַּעַת לִשָּׁאֵל, וַאֲפִלּוּ הַכְּלִי מֻנָּח עַל גַּבֵּי קַרְקַע, הָכָא דְּאֵין לַטֻּמְאָה מָקוֹם, טָהוֹר. הָרַאֲבַ"ד. וְקָשֶׁה, דַּהֲוָה לֵיהּ לְהָרַ"ב לְמִכְתַּב רְבוּתָא טְפֵי דַּאֲפִלּוּ אָדָם הָאוֹחֵז בַּכִּכָּרוֹת, טְהוֹרִים, כִּדְמוּכָח בַּגְּמָרָא דִּטְפֵי אִיכָּא לְאַטְמוֹיֵי בְּאוֹחֵז בְּטָהֳרָה מִבְּאוֹחֵז בְּטֻמְאָה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ה)</small> <B> מְנַקְּרִין כוּ'.</B> אַף עַל פִּי שֶׁמְּנַקְּרִין בָּהּ לֹא בָּטֵל הַמָּקוֹם. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ד">פרק ד - משנה ד</h3><p dir="rtl">
<small>(ו)</small> וּלְפִי זֶה מַיְרֵי בִּדְלִי אֶחָד שֶׁמִּלֵּא בּוֹ עֶשֶׂר פְּעָמִים. אֶלָּא שֶׁבֵּי"ת שֶׁל בַּעֲשָׂרָה אֵינוֹ מְדֻקְדָּק לְפִי זֶה. וְהַתּוֹסָפוֹת הֶעְתִּיקוּ בְּלֹא בֵּי"ת. וְעַיֵּן תּוֹסְפוֹת יוֹם טוֹב: <small>(ז)</small> <B> טָהוֹר.</B> מִפְּנֵי שֶׁאֵין בַּכֵּלִים דַּעַת לִשָּׁאֵל. הָרַמְבַּ"ם. וְתָמַהּ הָרַאֲבַ"ד, הָא טֻמְאָה הַבָּאָה בִּידֵי אָדָם הִיא. אֲבָל הַטַּעַם שֶׁכָּל הַטֻּמְאוֹת כִּשְׁעַת מְצִיאָתָן, וּבִמְקוֹם מְצִיאָתָן כוּ'. וּלְדַעַת הָרַמְבַּ"ם יֵשׁ לוֹמַר, שֶׁמֵּאַחַר שֶׁלֹּא נוֹדַע לָאָדָם <span class="booklinks" onclick="sendBookLink(this)" onmouseover="setBookLinkTitle(this)">(וְלֹא הֲוָה לֵיהּ לְמֵידַע)</span>, דְּאֵין דֶּרֶךְ הַטֻּמְאָה לָבֹא, לָא חֲשִׁיבָא בָּאָה בִּידֵי אָדָם. כֶּסֶף מִשְׁנֶה. וְהַיְנוּ דַּוְקָא כְּשֶׁהַטֻּמְאָה בָּאָה עַל יְדֵי אָדָם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ח)</small> <B> שׂוֹרְפִין.</B> הוֹאִיל דְּוַדַּאי סְפֵקוֹת אֵלּוּ טֻמְאָתָן מִן הַתּוֹרָה, שֶׁהַמֵּת וְהַזָּב טְמֵאִין מִדְּאוֹרַיְתָא. הָרַמְבַּ"ם: <small>(ט)</small> אֲבָל לֹא שֶׁאָבַד בָּהּ קֶבֶר, דִּבְהַהוּא אִיכָּא סְפֵקָא דְּאוֹרַיְתָא, וְאִם כֵּן אַמַּאי אָמְרֵי רַבָּנָן תּוֹלִין בִּרְשׁוּת הַיָּחִיד, וְהָא סָפֵק בִּרְשׁוּת הַיָּחִיד טָמֵא. הָרַ"שׁ: <small>(י)</small> וּתְמֵהַנִי, הֵיאַךְ נָחֹשׁ שֶׁנִּתְקַיְּמוּ בּוֹ כָּל הַתְּנָאִים שֶׁכָּתַב הָרַ"ב בְּרֵישׁ פֶּרֶק ב' דְּאֳהָלוֹת. וְרַשִׁ"י כָּתַב בְּקֶבֶר: <small>(יא)</small> וְקָשֶׁה, אַמַּאי טָמֵא, הָא הָוֵי סְפֵק סְפֵקָא. וּפֵרְשׁוּ הַתּוֹסָפוֹת, דְּנָקֵיט כְּנֶגֶד מֵי רַגְלֵי בְּהֵמָה מִשּׁוּם דִּכְשֶׁהֵן זֶה אֵצֶל זֶה הֵן נִכָּרוֹת טְפֵי שֶׁהֵן שֶׁל אָדָם וְלֵיכָּא אֶלָּא סָפֵק אֶחָד: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יב)</small> אוֹ הִסִּיט אוֹ נָשָׂא: <small>(יג)</small> <B> מַשָּׂאָן כוּ'.</B> וְלֹא תָּנֵי נַמִּי וְעַל הֶסֵּטָן, דְּדִלְמָא הִסִּיט בְּיָבֵשׁ טָהוֹר בִּרְשׁוּת הָרַבִּים כְּמוֹ מַגָּע כֵּיוָן דְּלֹא <span class="booklinks" onclick="sendBookLink(this)" onmouseover="setBookLinkTitle(this)">(הָוֵי עֲלַיְהוּ)</span> [חֲזִי לֵיהּ], וַהֲוָה מָצֵי לְמִתְנֵי הֶסֵּטָן בִּזְמַן שֶׁהֵם לַחִים. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ז">פרק ד - משנה ז</h3><p dir="rtl">
<small>(יד)</small> <B> אֵלּוּ כוּ' שֶׁטִּהֲרוּ.</B> וַאֲפִלּוּ יֵשׁ בָּהֶן דַּעַת לִשָּׁאֵל, וּכְמוֹ שֶׁכָּתַבְתִּי לְעֵיל אוֹת ד' לְדַעַת הָרַאֲבַ"ד. וּמִשּׁוּם הָכִי קָתָנֵי אֵלּוּ שֶׁטִּהֲרוּ. וְעַיֵּן תּוֹסְפוֹת יוֹם טוֹב: <small>(טו)</small> <B> נְזִירוּת כוּ'.</B> אֵינָם עִנְיָן לְטֻמְאָה וּלְטָהֳרָה. וְנִרְאֶה לִי שֶׁאֵלּוּ הַשְּׁנֵים עָשָׂר בְּבֵית דִּין אֶחָד טִהֲרוּם, כְּמוֹ שֶׁכָּתְבוּ הַתּוֹסָפוֹת עַל שִׁשָּׁה סְפֵקוֹת דִּלְעֵיל. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה ח">פרק ד - משנה ח</h3><p dir="rtl">
<small>(טז)</small> <B> סְפֵק כוּ'.</B> מַגָּעוֹ טָהוֹר. גְּמָרָא. וְהַיְנוּ טַעֲמָא נַמִּי בַּנִּזְרָקִים דְּרֵישׁ פִּרְקִין כוּ', מִשּׁוּם דְּכָל הֵיכָא שֶׁיֵּשׁ לַטֻּמְאָה מָקוֹם, קָרֵינָא בֵּיהּ עַל הָאָרֶץ. הָרַ"שׁ. וְעַיֵּן תּוֹסְפוֹת יוֹם טוֹב: <small>(יז)</small> <B> רַבִּי שִׁמְעוֹן כוּ'.</B> בַּגְּמָרָא יָלֵיף לְהוּ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה י">פרק ד - משנה י</h3><p dir="rtl">
<small>(יח)</small> בַּגְּמָרָא דִּפְסָחִים מַסִּיק דְּאַלִּיבָּא דְּרַבִּי עֲקִיבָא רַבּוֹ קָאָמַר הָכִי, וְלֵיהּ לֹא סְבִירָא לֵיהּ אֶלָּא דְּרַבָּנָן הִיא, [אֶלָּא דַּחֲשִׁיב לְהוּ כְּטֻמְאַת עַצְמָן שֶׁהַמַּיִם מְעֹרָבִין בָּעִסָּה. וְרַבִּי מֵאִיר פָּלֵיג בַּתּוֹסֶפְתָּא וּסְבִירָא לֵיהּ דְּבָטְלֵי לְגַבֵּי עִסָּה וַחֲשִׁיב לְהוּ כִּלְטַמֵּא אֲחֵרִים. הָרַ"שׁ] וְאָתֵי שַׁפִּיר דְּקָתָנֵי כֵּיצַד כוּ' זֶה הוּא. וְכִדְאִיתָא בַּתּוֹסֶפְתָּא, לֹא זֶהוּ סְפֵק מַשְׁקִין שֶׁנֶּחְלְקוּ עָלָיו, אֶלָּא אֵיזֶהוּ כוּ' כֵּיצַד שְׁתֵּי חָבִיּוֹת כוּ'. וְעַיֵּן תּוֹסְפוֹת יוֹם טוֹב: <small>(יט)</small> כִּדְיָלֵיף לֵיהּ בַּגְּמָרָא שָׁם דַּף י"ח: <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה יא">פרק ד - משנה יא</h3><p dir="rtl">
<small>(כ)</small> הָרַ"שׁ וְהָרַמְבַּ"ם מֵהַתּוֹסֶפְתָּא. וְקָשֶׁה, דְּהָא מִדְּיָלְפִינַן סְפֵק רְשׁוּת הַיָּחִיד מִסּוֹטָה, מִמֵּילָא דְּבִרְשׁוּת הָרַבִּים דְּלֹא דָּמֵי לְסוֹטָה, טָהוֹר. וְהַתּוֹסָפוֹת בְּסוֹטָה דַּף כ"ח כָּתְבוּ, דְּסָלְקָא דַעְתָּךְ אֲמֵינָא דִּוְנִסְתְּרָה לָאו דַּוְקָא אֶלָּא שֶׁדִּבֵּר הַכָּתוּב בַּהֹוֶה. וְעַיֵּן תּוֹסְפוֹת יוֹם טוֹב: <small>(כא)</small> וּכְגוֹן הָא דְּנִבְלַת הָעוֹף טָמֵא דְּפֶרֶק קַמָּא בְּמִשְׁנָה ג'. וּפֵרוּשׁ דַּם תְּבוּסָה, עַיֵּן פֶּרֶק ג' דָּאֳהָלוֹת מִשְׁנָה ה': <p dir="rtl">
<h3 dir="rtl" id="MT_TAHAROT_L3, פרק ד, פרק ד משנה יב">פרק ד - משנה יב</h3><p dir="rtl">
<small>(כב)</small> <B> טְהוֹרָה.</B> וְהִיא בַּעֲלַת מוּם שֶׁיִּתְּנֶנָּה לַכֹּהֵן וְאֵין בָּהּ לַמִּזְבֵּחַ כְּלוּם: <p dir="rtl">
<h2 dir="rtl" id="MT_TAHAROT_L3, פרק ה">פרק ה</h2><p dir="rtl">
<h3 dir="rtl" id="MT_TAHAROT_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> וְאֶפְשָׁר שֶׁאִם נוֹדַע לוֹ שֶׁהוּא בְּסָפֵק קֹדֶם שֶׁעָשָׂה טָהֳרוֹת, אִם הָיָה עוֹשֶׂה טָהֳרוֹת אַחַר כָּךְ, הָיוּ טְמֵאוֹת לְרַבִּי עֲקִיבָא. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ב)</small> וְהָוֵי כְּאֵין לוֹ תַּקָּנָה. שֶׁכָּךְ כָּתַב הָרַ"שׁ דְּרַבִּי יוֹסֵי נַמִּי דַּוְקָא כְּשֶׁכְּבָר עָשָׂה טָהֳרוֹת מְטַהֵר: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ג)</small> <B> וְטָהַר.</B> פֵּרוּשׁ, בְּהַעֲרֵב שֶׁמֶשׁ. וּלְעִנְיַן תְּרוּמָה, דִּטְבוּל יוֹם פּוֹסֵל בָּהּ מִדְּאוֹרַיְתָא: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ד)</small> <B> נָגַע כוּ'.</B> מַשְׁמִיעֵנוּ שֶׁדִּין מַגָּע שָׁוֶה לְדִין הַשְּׁבִיל, וַאֲפִלּוּ לְרַבִּי יוֹסֵי דְּאָמַר דֶּרֶךְ לַהֲלֹךְ וְאֵין דֶּרֶךְ לִגַּע. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ה">פרק ה - משנה ה</h3><p dir="rtl">
<small>(ה)</small> <B> וְעָשָׂה כוּ'.</B> מִשּׁוּם רַבִּי יוֹסֵי אִצְטְרִיךְ לְמִתְנֵי וְעָשָׂה טָהֳרוֹת, דִּכְרַבִּי עֲקִיבָא סְבִירָא לֵיהּ לְגַבֵּי אָדָם. תּוֹסָפוֹת: <small>(ו)</small> מִדְּרַבָּנָן. דְּמִדְּאוֹרַיְתָא טְהוֹרִים. תּוֹסָפוֹת: <small>(ז)</small> לֹא שֶׁיֹּאכַל אָדָם אֶחָד, דְּאִם כֵּן יֹאכַל וַדַּאי טֻמְאָה. תּוֹסָפוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ז">פרק ה - משנה ז</h3><p dir="rtl">
<small>(ח)</small> דְּאַף עַל גַּב דְּבִגְדֵי עַם הָאָרֶץ מִדְרָס, לָאו דְּעַם הָאָרֶץ עוֹשֵׂהוּ מִדְרָס, אֶלָּא שֶׁמָּא יָשְׁבָה עֲלֵיהֶן אִשְׁתּוֹ נִדָּה. וְקָשֶׁה, דְּמַשְׁמַע דְּאָתְיָא כְּרַבִּי מֵאִיר, וּלְרַבִּי מֵאִיר סְמוֹךְ מִעוּטָא לַחֲזָקָה וְאִתְּרַע לֵיהּ רֻבָּא. הָרַ"שׁ. וּלְפִי מַה שֶּׁכָּתְבוּ הַתּוֹסָפוֹת דְּלֹא סְבִירָא לֵיהּ לְרַבִּי מֵאִיר סְמֹךְ מִעוּטָא לַחֲזָקָה אֶלָּא מִדְּרַבָּנָן לְהַחְמִיר, נִיחָא: <p dir="rtl">
<h3 dir="rtl" id="MT_TAHAROT_L3, פרק ה, פרק ה משנה ח">פרק ה - משנה ח</h3><p dir="rtl">
<small>(ט)</small> <B> שׁוֹטָה כוּ'.</B> וְיָדוּעַ שֶׁהַשּׁוֹטָה לֹא תִשְׁמֹר עַצְמָהּ וְלֹא תֵדַע וֶסְתָּהּ וְלֹא תִשְׁתַּדֵּל בָּזֶה כְּפִי מַה שֶּׁיִּגְזֹר הַתּוֹרָה. הָרַמְבַּ"ם: <small>(י)</small> הַכֶּסֶף מִשְׁנֶה הֶעְתִּיק לְשׁוֹן הָרַ"שׁ, אֲבָל אִישׁ כוּ'. וּבָרַ"שׁ סִיֵּם נַמִּי, וְאֵין אִישׁ: <small>(יא)</small> <B> טְמֵאִין.</B> לֹא יִרְצֶה שֶׁהֵן טְמֵאִין בְּסָפֵק כְּמוֹ הָרֻקִּים הַנִּמְצָאִים, כִּי הָתָם לֹא נִתְאַמֵּת אִישׁ טָמֵא, אָמְנָם הָכָא נִתְאַמַּתְנוּ הֱיוֹת רֹק טָמֵא נִמְצָא בְּזֹאת הַמְּדִינָה וְשֶׁבָּהּ הַטֻּמְאָה קְבוּעָה כוּ', וְזֶהוּ כַּוָּנַת אָמְרוֹ טְמֵאִים. הָרַמְבַּ"ם: <p dir="rtl">
<h2 dir="rtl" id="MT_TAHAROT_L3, פרק ו">פרק ו</h2><p dir="rtl">
<h3 dir="rtl" id="MT_TAHAROT_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> וּמַיְרֵי כְּשֶׁאָדָם אוֹחֵז בַּכֵּלִים. דְּאִי לֹא תֵימָא הָכִי הֲווּ דָּבָר שֶׁאֵין בּוֹ דַּעַת לִשָּׁאֵל וּטְהוֹרִים: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ב)</small> בְּפֶרֶק ב' דְּעֵדֻיּוֹת מִשְׁנָה ז' רַבִּי יְהוֹשֻׁעַ מְטַהֵר בְּהַךְ דִּלְעֵיל, דְּהָתָם לֹא כָּתַב הָרַ"ב דְּאָדָם אוֹחֵז, וְהָכָא בְּאָדָם הָעוֹבֵר וְיֵשׁ בּוֹ דַּעַת לִשָּׁאֵל. וְהָרַמְבַּ"ם דִּמְפָרֵשׁ כְּפֵרוּשׁ רִאשׁוֹן פָּסַק הָתָם כְּרַבִּי יְהוֹשֻׁעַ, וְהָכָא דְּלֹא כְּוָתֵיהּ: <small>(ג)</small> אֵין צָרִיךְ לָזֶה, דְּסָפֵק הֶאֱהִיל קָאֵי אַכַּזַּיִת מֵת בְּפִי הָעוֹרֵב דִּתְנַן נַמִּי הָתָם גַּבַּיְהוּ דְּשֶׁרֶץ וְחֻלְדָּה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ד)</small> הוֹאִיל וְאֵין הָאָדָם יָכוֹל לְהִשְׁתַּמֵּשׁ בָּהֶם וְאֵינוֹ רָגִיל לַהֲלֹךְ בָּהֶן. הָרַמְבַּ"ם: <small>(ה)</small> דְּהָא וַדַּאי נִכְנַס לִרְשׁוּת הַיָּחִיד. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ו)</small> <B> טָמֵא.</B> דְּמִן הַדִּין אֲפִלּוּ חַד סָפֵק טָהוֹר דְּאוֹקְמַהּ אַחֲזָקָה, אֶלָּא דְּיָלְפִינַן מִסּוֹטָה, וְאִם כֵּן מַה לִּי חַד סָפֵק וּמַה לִּי כַּמָּה סְפֵקֵי. תּוֹסָפוֹת: <small>(ז)</small> <B> טָהוֹר.</B> אַיְדֵי קָתָנֵי. דְּהָא אֲפִלּוּ חַד סְפֵקָא טָהוֹר: <small>(ח)</small> <B> וְהַטֻּמְאָה כוּ'.</B> לֹא טֻמְאָה וַדָּאִית, אֶלָּא כְּלוֹמַר מַה שֶּׁמֵּבִיא עָלֵינוּ לְסַפֵּק אִם נִטְמָא אוֹתוֹ דָּבָר הוּא בֶּחָצֵר: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ו">פרק ו - משנה ו</h3><p dir="rtl">
<small>(ט)</small> כִּדְמוּכָח בִּפְסָחִים דַּף ט'. הָרַ"שׁ. וְעַיֵּן שָׁם בַּתּוֹסָפוֹת דִּבּוּר הַמַּתְחִיל סָפֵק, דְּמוּכָח דְּדַוְקָא בִּסְפֵק סְפֵקָא וְאֶחָד מֵהֶן הוּא סָפֵק הָרָגִיל. וּלְשׁוֹן הָרַמְבַּ"ם, עַד שֶׁיֹּאמַר וַדַּאי שֶׁלֹּא נִטְמֵאתִי: <small>(י)</small> <B> לְבוֹרוֹת כוּ'.</B> שֶׁיִּהְיֶה בְּרֹאשׁ הַמָּבוֹי חֲפִירָה בַּקַּרְקַע כְּמוֹ בּוֹר כוּ' וְיַעֲמֹד זֶה מְקוֹם כֹּתֶל וְיִשּׁוּב מָבוֹי שֶׁאֵינוֹ מְפֻלָּשׁ, לְפִי שֶׁלֹּא יוּכַל אָדָם לָבֹא מִצַּד אֶחָד וְלָצֵאת מִצַּד אַחֵר. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ז">פרק ו - משנה ז</h3><p dir="rtl">
<small>(יא)</small> <B> בִּימוֹת הַחַמָּה.</B> מִשֶּׁתֵּעָקֵר הַתְּבוּאָה מִתּוֹכָהּ. תּוֹסֶפְתָּא: <small>(יב)</small> <B> וּבִימוֹת הַגְּשָׁמִים.</B> מִשֶּׁתֵּרֵד רְבִיעָה שְׁנִיָּה. שֶׁמִּשָּׁם וָאֵילָךְ גְּדֵלִים הַזְּרָעִים וּדְרִיסַת הָרֶגֶל מַזֶּקֶת לָהֶם: <p dir="rtl">
<h3 dir="rtl" id="MT_TAHAROT_L3, פרק ו, פרק ו משנה ט">פרק ו - משנה ט</h3><p dir="rtl">
<small>(יג)</small> וְקָשֶׁה, לִפְלוֹג רַבִּי יְהוּדָה כְּמוֹ בְּמַתְנִיתִין דִּלְעֵיל. וּבְתוֹסֶפְתָּא גָּרְסִינַן בִּדְרַבִּי יְהוּדָה אִפְּכָא, וְאָתֵי שַׁפִּיר. וּבָרַ"שׁ מְפָרֵשׁ, פָּרוֹן, מִגְדָּל שֶׁשָּׁלֹשׁ רוּחוֹתֶיהָ בְּתוֹךְ הַיָּם וְרוּחַ אַחַת לַיַּבָּשָׁה. וְאֵינוֹ עִנְיָן לְבָסִילְקִי דִּלְעֵיל: <p dir="rtl">
<h2 dir="rtl" id="MT_TAHAROT_L3, פרק ז">פרק ז</h2><p dir="rtl">
<h3 dir="rtl" id="MT_TAHAROT_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> הָרַ"שׁ. וְאֵין הַלָּשׁוֹן מְדֻקְדָּק, שֶׁהֲרֵי לֹא מָצִינוּ שֶׁאֹהֶל מְטַמֵּא אֶלָּא בְּמֵת כוּ'. וַהֲוָה לֵיהּ לְמֵימַר וּבִגְדֵיהֶם נִכְנָסִים לְפִיהֶם, שֶׁאָז טָמֵא מֵאֲוִירוֹ: <small>(ב)</small> וְתֵימַהּ, דִּלְקַמָּן מִשְׁנָה ה' פֵּרֵשׁ שֶׁאֵין עַם הָאָרֶץ מְטַמֵּא בְּהֶסֵּט. וְהָרַמְבַּ"ם לְפִי גִּרְסָתוֹ כָּתַב, שֶׁמָּא יַנִּיעַ הַזָּב. וּמִכָּל מָקוֹם קָשֶׁה, אַמַּאי חוֹשְׁשִׁים לְהֶסֵּט, וּמַאי שְׁנָא מֵהָא דְּפֶרֶק ה' מִשְׁנָה ז' וְעַל בְּגָדָיו הוֹלְכִין אַחַר הָרֹב: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ד">פרק ז - משנה ד</h3><p dir="rtl">
<small>(ג)</small> <B> אֵשֶׁת כוּ'.</B> דְּסָלְקָא דַעְתָּךְ שֶׁחֲכָמִים מוֹדִים לְרַבִּי מֵאִיר בְּאִשָּׁה, לְפִי שֶׁהִיא רַבַּת הָעֲסָקִים וְהַמִּשְׁמוּשׁ בִּדְבָרִים שֶׁאֵינָם נוֹגְעִים לָהּ, קָמַשְׁמַע לָן. הָרַמְבַּ"ם: <small>(ד)</small> <B> טָמֵא.</B> וַחֲכָמִים אוֹמְרִים דִּבְסֵיפָא, קַיְמָא נַמִּי אַדְּהָכָא: <small>(ה)</small> <B> מְשַׁמֶּשֶׁת.</B> כְּמוֹ מְמַשְׁמֶשֶׁת, מִלְּשׁוֹן כִּי מִשַּׁשְׁתָּ [בְּרֵאשִׁית לא]. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ה">פרק ז - משנה ה</h3><p dir="rtl">
<small>(ו)</small> דְּהֶסֵּט וּמִדְרָס חֻמְרָא יְתֵרָה הִיא, וְאֵין יְכוֹלִין לַעֲמֹד בָּהּ. וּכְעֵין הָא דְּאִיתָא בְּסוֹף פֶּרֶק ו' דְּבָבָא מְצִיעָא. עַיֵּן שָׁם. תּוֹסָפוֹת. וְעַיֵּן תּוֹסְפוֹת יוֹם טוֹב: <small>(ז)</small> <B> טָמֵא.</B> וְקָשֶׁה, הָא תְּנַן פֶּרֶק ח' מִשְׁנָה ה', אֵשֶׁת עַם הָאָרֶץ כוּ' הַבַּיִת טָהוֹר. וְיֵשׁ לוֹמַר, דְּשָׁאנֵי הָכָא שֶׁהִפְקִיד בֵּיתוֹ לְעַם הָאָרֶץ, שֶׁאֵין עַם הָאָרֶץ מַקְפִּיד עַל חֲבֵרוֹ. הָרַ"שׁ: <small>(ח)</small> וּמִשּׁוּם כְּלִי הַמֻּקָּף צָמִיד פָּתִיל נָקַט וְהִסִּיטָה, דְּאֵינוֹ רָאוּי לְמִשְׁכָּב וּמוֹשָׁב: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ו">פרק ז - משנה ו</h3><p dir="rtl">
<small>(ט)</small> דְּמַיְרֵי בְּנָכְרִי חָשׁוּב שֶׁאֵימָתוֹ עֲלֵיהֶן. גְּמָרָא: <small>(י)</small> מַה שֶּׁאֵין כֵּן בָּאִישׁ, שֶׁאֵינוֹ רָגִיל בְּזִיבוֹת: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ז">פרק ז - משנה ז</h3><p dir="rtl">
<small>(יא)</small> דִּלְעִנְיַן טֻמְאַת מַגָּע מַאי שְׁנָא נָכְרִי וּמַאי שְׁנָא יִשְׂרָאֵל. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ח">פרק ז - משנה ח</h3><p dir="rtl">
<small>(יב)</small> פֵּרוּשׁ, מִטָּהֲרַת גּוּפוֹ.</B> אֲבָל הָא דְּפֶרֶק ג' דַּחֲגִיגָה מִשְׁנָה ג' דְּאֵין צָרִיךְ טְבִילָה אֶלָּא לַקֹּדֶשׁ, אַיְרֵי שֶׁלֹּא הִסִּיחוּ דַּעְתָּם מִטָּהֳרַת גּוּפָם אֶלָּא מֵאֲכִילָה, וּמִשּׁוּם מַעֲלָה דְּקֹדֶשׁ חָיְשִׁינַן שֶׁמָּא הִסִּיחוּ דַּעְתָּם גַּם מִטָּהֲרַת גּוּפָם. אֲבָל לְהַצְרִיכָם גַּם כֵּן הַזָּאָה שְׁלִישִׁי וּשְׁבִיעִי שֶׁמָּא נִטְמְאוּ בְּמֵת לֹא גָּזְרוּ, מֵאַחַר שֶׁיּוֹדְעִים שֶׁלֹּא הִסִּיחוּ דַּעְתָּם מִטָּהֳרַת גּוּפָם. כֶּסֶף מִשְׁנֶה: <small>(יג)</small> בִּמְקוֹם הַטִּנֹּפֶת. וּצְרִיכִים נְטִילָה לִנְגִיעַת תְּרוּמָה. אֲבָל לֹא חָיְשִׁינַן שֶׁמָּא יִגְּעוּ בַּטֻּמְאָה, דְּאִם כֵּן לִבָּעֵי כָּל גּוּפוֹ טְבִילָה. וְעוֹד, לָמָּה הַיָּדַיִם שְׁנִיּוֹת, לֵיחוּשׁ שֶׁמָּא נָגְעוּ בְּאַב הַטֻּמְאָה. כֶּסֶף מִשְׁנֶה: <p dir="rtl">
<h3 dir="rtl" id="MT_TAHAROT_L3, פרק ז, פרק ז משנה ט">פרק ז - משנה ט</h3><p dir="rtl">
<small>(יד)</small> <B> מִפְּנֵי כוּ'.</B> כְּלוֹמַר, אֲבָל בְּעָנִי מוֹדֶה רַבִּי עֲקִיבָא: <small>(טו)</small> וְעִנְיָנוֹ, הוֹמוֹת לֶאֱכֹל [אַף] מִן הַגַּרְגֶּרֶת: <small>(טז)</small> <B> לֵידַע כוּ'.</B> וְאִם יִכְשַׁר בְּעֵינֶיהָ תֹּאכַל מִמֶּנּוּ: <p dir="rtl">
<h2 dir="rtl" id="MT_TAHAROT_L3, פרק ח">פרק ח</h2><p dir="rtl">
<h3 dir="rtl" id="MT_TAHAROT_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> <B> רַבִּי יוֹסֵי כוּ'.</B> לְפָרוֹשֵׁי מִלְּתָא דְּתַנָּא קַמָּא אָתֵי: <p dir="rtl">
<h3 dir="rtl" id="MT_TAHAROT_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ב)</small> וְנוֹטְלוֹ לוֹ: <small>(ג)</small> וְקָשֶׁה, דִּבְתוֹסֶפְתָּא תָּנֵי טָהוֹר מִטֻּמְאַת מֵת. וְכֵן כָּתַב הָרַמְבַּ"ם. וְכָתַב הָרַ"שׁ, דְּטַעֲמָא מִשּׁוּם דְּנָכְרִים וְנָשִׁים שְׁכִיחֵי, מֵת לֹא שְׁכִיחַ, וּמַתְנִיתִין דְּתָנָא טָמֵא, הַיְנוּ מִדְרָס. וְכָל מִידִי דְּלֹא חֲזִי לְמִדְרָס, טָמֵא מַגַּע זָב: <small>(ד)</small> דִּלְמִדְרָס לֹא חָיְשִׁינַן, שֶׁאֵין דֶּרֶךְ הָעוֹבְרִים לִדְרֹס עַל הַבְּגָדִים הַשְּׁטוּחִים לְיַבֵּשׁ, אֲבָל אֶפְשָׁר שֶׁנָּגְעוּ בָּהֶם. מַה שֶּׁאֵין כֵּן בַּאֲבֵדָה שֶׁאֵין רוֹאִין, וְלָכֵן אֵין לְחַלֵּק בָּזֶה בֵּין יוֹם לְלַיְלָה כְּמוֹ בַּאֲבֵדָה. וּכְשֶׁמְּשַׁמְּרָן, אֲפִלּוּ נְגִיעָה לֹא נָגְעֵי. כֶּסֶף מִשְׁנֶה: <small>(ה)</small> <B> טְהוֹרִין.</B> וְקָא מַשְׁמַע לָן דְּלֹא חָיְשִׁינַן דִּלְמָא אָתֵי חַד וְנָגַע וְלָאו אַדַּעְתֵּיהּ: <small>(ו)</small> <B> טְמֵאִים.</B> מִפְּנֵי שֶׁנֶּעֶלְמוּ מֵעֵינָיו. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ח, פרק ח משנה ד">פרק ח - משנה ד</h3><p dir="rtl">
<small>(ז)</small> <B> מְטַהֲרִין.</B> כְּשֶׁלֹּא נִגְנַב מִמֶּנּוּ כְּלוּם. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ח, פרק ח משנה ו">פרק ח - משנה ו</h3><p dir="rtl">
<small>(ח)</small> דִּבְאֹכֶל שֶׁכְּבָר נִטְמָא אַיְרֵי: <small>(ט)</small> <B> מְטַמֵּא.</B> לָאו מִשּׁוּם דְּבָעֵי מַחֲשָׁבָה לְכֶלֶב וַחֲשִׁיב לַהּ מַחֲשָׁבָה, אֶלָּא לֹא בָּעֵי מַחֲשָׁבָה כְּלָל. רַשִׁ"י: <small>(י)</small> <B> טָמֵא.</B> וּכְגוֹן שֶׁהֶעֱלָהוּ וּנְתָנוֹ לְנָכְרִי, דְּמַעֲשָׂיו מוֹכִיחִין, וּמִשּׁוּם הָכִי לֹא קַשְׁיָא מֵרֵישׁ פֶּרֶק ו' דְּמַכְשִׁירִין, דְּהֶעֱלָה לָא חֲשִׁיב מַעֲשֶׂה, דְּיֵשׁ לִתְלוֹת דְּמִפְּנֵי הַכְּנִימָה עֲבִיד וְלֹא שֶׁיָּרַד עֲלֵיהֶן הַטַּל. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ח, פרק ח משנה ח">פרק ח - משנה ח</h3><p dir="rtl">
<small>(יא)</small> <B> מִלְּמַטָּן.</B> דְּאִם הָיָה מִלְּמַעְלָן, הָיָה הַמַּשְׁקֶה זָב וּמְחַבְּרָם. הָרַ"שׁ: <p dir="rtl">
<h3 dir="rtl" id="MT_TAHAROT_L3, פרק ח, פרק ח משנה ט">פרק ח - משנה ט</h3><p dir="rtl">
<small>(יב)</small> <B> מְלֵאָה.</B> אֵין צָרִיךְ לְפָרֵשׁ שֶׁהוּא חָלוּל וְנִתְמַלֵּא מַיִם, אֶלָּא כְּמוֹ שֶׁכָּתַב הָרַמְבַּ"ם, וְזֶה לְשׁוֹנוֹ בְּנֻסְחַת אֶרֶץ יִשְׂרָאֵל, הַמַּקֵּל אִם נִשְׁרָה בְּמַשְׁקִים: <small>(יג)</small> <B> מַשְׁקִין.</B> רוֹצֶה לוֹמַר הַמַּיִם בִּלְבַד, שֶׁאֵין הַשָּׁקָה מוֹעֶלֶת אֶלָּא לְמַיִם: <small>(יד)</small> רוֹצֶה לוֹמַר שֶׁמְּעָרֶה מִכְּלִי טָהוֹר לִכְלִי טָמֵא: <small>(טו)</small> מַשְׁמַע דְּטוֹפֵחַ עַל מְנָת כוּ' הָוֵי חִבּוּר. וְקָשֶׁה, מַאי שְׁנָא מֵעֵרוּב מִקְוָאוֹת דְּבָעִינַן בְּכִשְׁפוֹפֶרֶת הַנּוֹד. וְהַתּוֹסָפוֹת הֶעֱלוּ דְּיֵשׁ לוֹמַר, דִּבְקַרְקַע שָׁוָה וְלֵיכָּא כֹּתֶל כְּלָל סַגִּי בְּטוֹפֵחַ כוּ', וְהֵיכָא דְּאִיכָּא נֶקֶב בַּכֹּתֶל בָּעִינַן כִּשְׁפוֹפֶרֶת, וְעַל גַּבֵּי כֹּתֶל סַגִּי כִּקְלִפַּת הַשּׁוּם: <p dir="rtl">
<h2 dir="rtl" id="MT_TAHAROT_L3, פרק ט">פרק ט</h2><p dir="rtl">
<h3 dir="rtl" id="MT_TAHAROT_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> אֶלָּא אִם כֵּן זְפוּתָה. הָרַ"שׁ. וְקָשֶׁה, דְּאִם כֵּן לִגְזְרוּ גַּם כֵּן אַאֵינָהּ זְפוּתָה וּכְמוֹ שֶׁגָּזְרוּ בַּעֲנָבִים מֵהַאי טַעֲמָא כוּ'. וּלְמַה שֶּׁכָּתַב הָרַ"ב בְּפֶרֶק י' מִשְׁנָה ב' לֹא קָשֶׁה מִידִי: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ב">פרק ט - משנה ב</h3><p dir="rtl">
<small>(ב)</small> לְשׁוֹן הָרַמְבַּ"ם בְּפֶרֶק קַמָּא דְּמַכְשִׁירִין, הַרְבֵּה אוֹמְרִים בַּמִּשְׁנָה הַזֹּאת טָמֵא בַּעֲבוּר מֻכְשָׁר, וְטָהוֹר עַל הַדָּבָר שֶׁאֵינוֹ מֻכְשָׁר: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ג">פרק ט - משנה ג</h3><p dir="rtl">
<small>(ג)</small> וְלִכְאוֹרָה מַתְנִיתִין חַסּוֹרֵי מִחַסְּרָא וְצָרִיךְ לִגְרוֹס טְמֵאִין טְמֵאִין, אֲבָל נִרְאֶה דְּלֹא חָסְרִינַן לַהּ, דְּכִי קָתָנֵי מַשְׁקִין הַיְנוּ טְמֵאִים, וּטְמֵאִים דְּמַתְנִיתִין אַזֵּיתִים קָאֵי. וְעַיֵּן בַּמִּשְׁנָה דִּלְעֵיל בְּהָרַ"ב לַפֵּרוּשׁ הַשֵּׁנִי: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ד">פרק ט - משנה ד</h3><p dir="rtl">
<small>(ד)</small> מִשּׁוּם דִּלְמָשְׁחָה כְּתִיב, וְאֵין זֶה דֶּרֶךְ גְּדֻלָּה לְעָשִׁיר. וּמִכָּל מָקוֹם קָשֶׁה, אַמַּאי מְהֵימְנִינַן לֵיהּ. וּמִסְתַּבְּרָא כְּמוֹ שֶׁכָּתַב הָרַמְבַּ"ם דְּמַפְרִישׁ בְּעוֹדָם זֵיתִים, מִדְּתָנֵי וְשִׁיֵּר קֻפָּה. וְכֵן מַשְׁמַע לְשׁוֹן הָרַ"ב בִּדְרַבִּי שִׁמְעוֹן. וְכֵן כָּתַב עוֹד הָרַמְבַּ"ם בְּיוֹלִיךְ לוֹ הַמַּפְתֵּחַ. יָבֹא הַכֹּהֵן וְיִסְחֲטֵם נֶגְדּוֹ וְיִקַּח מִמֶּנּוּ תְּרוּמַת שֶׁמֶן בְּטָהֳרָה: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ה">פרק ט - משנה ה</h3><p dir="rtl">
<small>(ה)</small> וְקָשֶׁה, דְּהָא בְּרֵישׁ פִּרְקִין תְּנַן בֵּית הִלֵּל אוֹמְרִים מִשֶּׁיִּתְחַבְּרוּ כוּ' וְהַיְנוּ קֹדֶם שֶׁתִּגָּמֵר מְלַאכְתָּן. וְנִרְאֶה לִי דְּרַבָּן גַּמְלִיאֵל דִּלְעֵיל אֵינוֹ חוֹלֵק עַל בֵּית הִלֵּל, אֶלָּא תְּרֵי תַּנָּאֵי הֵן אַלִּיבָּא דְּבֵית הִלֵּל, תַּנָּא קַמָּא וְרַבָּן גַּמְלִיאֵל, וְהַךְ דְּהָכָא רַבָּן גַּמְלִיאֵל אֲמָרָהּ: <small>(ו)</small> <B> זֵיתִים.</B> שֶׁל תְּרוּמָה. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ו">פרק ט - משנה ו</h3><p dir="rtl">
<small>(ז)</small> פֵּרוּשׁ, לְטָבְלָם. רַשִׁ"י: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ז">פרק ט - משנה ז</h3><p dir="rtl">
<small>(ח)</small> הָרַמְבַּ"ם, שֶׁלֹּא הֻכְשְׁרוּ. וּבָרַ"שׁ, דְּלֹא: <small>(ט)</small> דִּכְשֶׁנִּשְׁבְּרוּ וְנִטְהֲרוּ, כְּשֶׁחָזַר וְעָשָׂה מֵהֶן כְּלִי חוֹזְרִין לְטֻמְאָתָן. עַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ח">פרק ט - משנה ח</h3><p dir="rtl">
<small>(י)</small> כְּלוֹמַר, שֶׁבַּמַּשְׁקֶה נִטְמְאוּ כֻּלָּם, שֶׁכֻּלָּם מְחֻבָּרִים לַמַּשְׁקֶה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MT_TAHAROT_L3, פרק ט, פרק ט משנה ט">פרק ט - משנה ט</h3><p dir="rtl">
<small>(יא)</small> הוּא לְשׁוֹן הַתּוֹסֶפְתָּא. וְהַיְנוּ פָּרוּד דְּמַתְנִיתִין: <small>(יב)</small> דְּכִי מָנִיתָ בֵּיהּ רִאשׁוֹן וְשֵׁנִי, הֲוֵי לֵיהּ שְׁאָר גּוּשִׁים שְׁלִישִׁי. הָרַ"שׁ: <small>(יג)</small> וְקָשֶׁה, דְּמַאי שְׁנָא נִמְצָא בַּמַּעֲטָן מִנִּמְצָא בַּגַּג, וְהָא הָכָא נַמִּי אִיכָּא לְמֵימַר שֶׁלְאַחַר שֶׁהֶעֱלָה לַגַּג נָפַל הַשֶּׁרֶץ בַּמַּעֲטָן, וְכֵן פֵּרֵשׁ הָרַ"ב בְּעַצְמוֹ בְּמִשְׁנָה ז' פֶּרֶק י'. וּבַתּוֹסֶפְתָּא תָּנֵי עֲלַהּ, דִּבְרֵי רַבִּי, וַחֲכָמִים אוֹמְרִים נִמְצָא בַּמַּעֲטָן הַגַּג טָהוֹר. וְכֵן פָּסַק הָרַמְבַּ"ם. וְעַיֵּן תּוֹסְפוֹת יוֹם טוֹב: <small>(יד)</small> לִכְאוֹרָה מַשְׁמַע שֶׁאִלּוּ הָיָה טָמֵא מִקֹּדֶם לֹא פָּרְחָה הַטֻּמְאָה מִמֶּנָּה כוּ'. וְקָשֶׁה מִסּוֹף פֶּרֶק כ"ז דְּכֵלִים דִּכְשֶׁנִּמְהָה מִתְטַהֶרֶת. וּלְשׁוֹן רַשִׁ"י, טְהוֹרָה, דְּאָמְרִינַן הָכָא נָפְלָה עֲלַיְהוּ לְאַחַר שֶׁבָּלְתָה. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MT_TAHAROT_L3, פרק י">פרק י</h2><p dir="rtl">
<h3 dir="rtl" id="MT_TAHAROT_L3, פרק י, פרק י משנה א">פרק י - משנה א</h3><p dir="rtl">
<small>(א)</small> וְנַפְקָא מִנַּהּ בְּטֻמְאָה שֶׁמְּטַמֵּא בְּמַגָּע וְלֹא בְּהֶסֵּט. אֲבָל קָשֶׁה, דְּהָכָא מַיְרֵי שֶׁהָיוּ שָׁם כֵּלִים טְמֵאִין מִדְרָס, וְהֵם מְטַמְּאִים אַף בְּהֶסֵּט. וְאֶפְשָׁר דְּנַפְקָא מִנַּהּ דְּעַל הַנְּגִיעָה נֶאֱמָנִים לוֹמַר לֹא נָגַעְנוּ, וְעַל הַהֶסֵּט אִי אֶפְשָׁר שֶׁיִּהְיוּ נֶאֱמָנִים כֵּיוָן שֶׁאֵין חוֹשְׁשִׁין לָהּ. אֶלָּא דִּבְמַתְנִיתִין דִּלְקַמָּן פֵּרֵשׁ הָרַ"ב דְּאֵין נֶאֱמָנִין עַל הַנְּגִיעָה אֶלָּא הֵיכָא שֶׁיֵּשׁ חָבֵר עִמָּהֶם. וּלְכָךְ נִרְאֶה כְּפֵרוּשׁ הָרַמְבַּ"ם, דְּרַבִּי יוֹסֵי אַדְּרַבִּי שִׁמְעוֹן חוֹלֵק שֶׁסְּבִירָא לֵיהּ בֵּית הַבַּד טָהוֹר, וּפָלֵיג רַבִּי יוֹסֵי מִפְּנֵי שֶׁאַף עַל פִּי שֶׁלֹּא יִגְּעוּ בָּהֶן לִהְיוֹתָן טְמֵאִים, הִנֵּה יַסִּיטֵם לְפִי שֶׁאֵינָן יוֹדְעִים שֶׁהֶסֵּט יְטַמֵּא: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ב">פרק י - משנה ב</h3><p dir="rtl">
<small>(ב)</small> וְקָשֶׁה, דִּבְפֶרֶק ט' מִשְׁנָה ח' לֹא הִצְרִיכוּ שֶׁיְּהֵא הֶחָבֵר עוֹמֵד עֲלֵיהֶן. וְהָרַמְבַּ"ם לֹא הִצְרִיךְ כֵּן: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ג">פרק י - משנה ג</h3><p dir="rtl">
<small>(ג)</small> <B> כֵּיוָן כוּ'.</B> דְּכֵיוָן שֶׁנִּכְנְסוּ לִמְקוֹם הַטְּבִילָה עַל דַּעַת לִטְבֹּל, לֹא חָשְׁדִינַן לְהוּ שֶׁלֹּא יִטְבְּלוּ. וְלֹא הֶחְמִיר רַבִּי מֵאִיר בְּמַגָּעָן בְּרֵישׁ פִּרְקִין אֶלָּא מִשּׁוּם דְּאֵין חוֹשְׁשִׁים לִזָּהֵר, וְלֹא שֶׁנַּחֲזִיקֶנּוּ בְּרֶשַׁע: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ה">פרק י - משנה ה</h3><p dir="rtl">
<small>(ד)</small> <B> טָהוֹר.</B> שֶׁאַף עַל פִּי שֶׁהַגַּרְגֵּר נִטְמָא שֶׁהֲרֵי הֻכְשַׁר הוֹאִיל וְלַגַּת בְּצָרָן, מִכָּל מָקוֹם אֵין אֹכֶל מְטַמֵּא כְּלִי. וַאֲפִלּוּ אִם עַל יְדֵי דְּרִיכָה יָצָא מִמֶּנּוּ מַשְׁקֶה, אֵין הַמַּשְׁקֶה מְטַמֵּא הַכְּלִי כֵּיוָן שֶׁאֵין שִׁעוּר בָּאֹכֶל לְטַמֵּא הַמַּשְׁקֶה: <small>(ה)</small> דַּעֲנָבִים נַמִּי הָיוּ מִתְטַמְּאִים בְּכַבֵּיצָה: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ו">פרק י - משנה ו</h3><p dir="rtl">
<small>(ו)</small> בִּרְשׁוּת הַיָּחִיד. הָרַמְבַּ"ם: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ז">פרק י - משנה ז</h3><p dir="rtl">
<small>(ז)</small> <B> טְמֵאוֹת.</B> צָרִיךְ עִיּוּן, דְּהָא סְתָמָא קָתָנֵי, וְכִי לֹא בָּדַק וְלֹא כִּסָּה אֵימָא לְאַחַר שֶׁמִּלְּאָהּ נָפַל בָּהּ וְהָרִאשׁוֹנָה בִּלְבַד תִּהְיֶה טְמֵאָה: <p dir="rtl">
<h3 dir="rtl" id="MT_TAHAROT_L3, פרק י, פרק י משנה ח">פרק י - משנה ח</h3><p dir="rtl">
<small>(ח)</small> <B> בָּזוֹ כוּ'.</B> נִכְנָסִים בְּרוּחַ זוֹ וְיוֹצְאִים בָּרוּחַ שֶׁכְּנֶגְדָּהּ. הָרַמְבַּ"ם: <small>(ט)</small> שֶׁאוֹתוֹ הַפְּסֹלֶת נִקְרָא גֶּפֶת: <small>(י)</small> מִלְּשׁוֹן וְשִׁבֹּלֶת שְׁטָפָתְנִי [תְּהִלִּים סט]. וּלְפִי שֶׁדֶּרֶךְ הַסְּפִינוֹת לָלֶכֶת שָׁם, נִקְרָא כֵּן, מִלְּשׁוֹן שְׁבִיל: <p dir="rtl">
