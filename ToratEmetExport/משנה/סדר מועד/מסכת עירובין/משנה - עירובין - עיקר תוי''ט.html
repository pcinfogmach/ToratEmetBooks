
<h2 dir="rtl" id="MZ2_ERUVIN_L3, פרק א">פרק א</h2><p dir="rtl">
<h3 dir="rtl" id="MZ2_ERUVIN_L3, פרק א, פרק א משנה א">פרק א - משנה א</h3><p dir="rtl">
<small>(א)</small> <b>מָבוֹי.</b> פֵּרוּשׁ הָר"ר יוֹנָתָן הַכֹּהֵן שֶׁהוּא מִלְּשׁוֹן מְבוֹא הָעִיר [שׁוֹפְטִים א]: <small>(ב)</small> כְּלוֹמַר כְּדִין הַכַּרְמְלִית שֶׁהִזְכִּיר בְּרֵישׁ פֶּרֶק י"א דְּשַׁבָּת, אֲבָל לֹא שֶׁיִּהְיֶה דִּינוֹ כִּרְשׁוּת הַיָּחִיד גָּמוּר לְחַיֵּב הַזּוֹרֵק מֵרְשׁוּת הָרַבִּים לְתוֹכוֹ, וּכְמוֹ שֶׁאִיתָא בַּמִּשְׁנָה דִּלְקַמָּן דַּאֲפִלּוּ הֻכְשַׁר בְּקוֹרָה לֹא הָוֵי כִּרְשׁוּת הַיָּחִיד גָּמוּר: <small>(ג)</small> וְלֹא יוֹעִיל בָּהּ הֶכֵּירָא דְּקוֹרָה. וּלְרַבִּי יְהוּדָה דְּקוֹרָה מִשּׁוּם מְחִצָּה, אֵין צָרִיךְ לְמַעֵט, כִּדְאִיתָא בַּבְּרַיְתָא. הָרִי"כ: <small>(ד)</small> <B> שֶׁהוּא רָחָב.</B> וַאֲפִלּוּ הָיָה גָּבוֹהַּ יוֹתֵר מֵעֶשְׂרִים אַמָּה. הָרַמְבַּ"ם: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ב">פרק א - משנה ב</h3><p dir="rtl">
<small>(ה)</small> וּלְעֵיל פֵּרֵשׁ דְּרַבָּנָן גָּזוּר כוּ'.</B> הוֹאִיל וְאֵין הַדָּבָר מְפֹרָשׁ בַּתּוֹרָה, אַף עַל פִּי שֶׁמְּקֻבָּל מִסִּינַי וְהוּא דִּבְרֵי תוֹרָה לְהַעֲנִישׁ עָלָיו בָּעֳנָשִׁים וּמִיתָה, מִקְּרֵי דִּבְרֵי סוֹפְרִים, כְּמוֹ שֶׁכָּתַב בַּכֶּסֶף מִשְׁנֶה רֵישׁ הִלְכוֹת אִישׁוּת: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ג">פרק א - משנה ג</h3><p dir="rtl">
<small>(ו)</small> <B> לְאָרְכּוֹ.</B> בַּגְּמָרָא הַגִּרְסָא לְרָחְבּוֹ, וְהָכִי מִסְתַּבֵּר, דְּכֵיוָן שֶׁהָאָרִיחַ חֲצִי לְבֵנָה וְהַלְּבֵנָה מְרֻבַּעַת שְׁלֹשָׁה עַל שְׁלֹשָׁה, וְנִמְצָא הָאָרִיחַ שֶׁהוּא הַמֶּחֱצָה לֹא פִּחֲתָה מִן הָאֹרֶךְ רַק מִן הָרֹחַב בִּלְבַד. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ה">פרק א - משנה ה</h3><p dir="rtl">
<small>(ז)</small> וּמְפָרֵשׁ בַּגְּמָרָא דְּבָא לְהוֹסִיף שֶׁאַף עַל פִּי שֶׁהִיא מִמִּין שֶׁאֵינָהּ בְּרִיאָה לְקַבֵּל בִּנְיָן כָּזֶה, אֲפִלּוּ הָכִי כָּשֵׁר. וַעֲקוּמָה מְפָרֵשׁ בַּגְּמָרָא שֶׁעַקְמִימוּתָהּ חוּץ לַמָּבוֹי, וְאִלּוּ יִנָּטֵל עַקְמִימוּתָהּ יֵשׁ בֵּין זֶה לָזֶה שְׁלֹשָׁה טְפָחִים, אֲפִלּוּ הָכִי רוֹאִין כְּאִלּוּ כֻּלָּהּ תּוֹךְ הַמָּבוֹי עוֹמֶדֶת. וְכֻלָּהּ מַתְנִיתִין רַבִּי יְהוּדָה הִיא, כֵּן כָּתַב הָרִי"כ. אֲבָל הָרַמְבַּ"ם וְהָרֹא"שׁ כָּתְבוּ דִּכְכֻלֵּי עָלְמָא אָתְיָא, אֶלָּא צָרִיךְ דְּאִלּוּ יִנָּטֵל עַקְמִימוּתָהּ שֶׁלֹּא יְהֵא בֵּין זֶה לָזֶה שְׁלֹשָׁה טְפָחִים: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ו">פרק א - משנה ו</h3><p dir="rtl">
<small>(ח)</small> וְהוּא הַדִּין בְּקוֹרָה שֶׁצָּרִיךְ שֶׁלֹּא תִּהְיֶה לְמַטָּה מֵעֲשָׂרָה, וְלֹא תָּנֵי בְּקוֹרָה דְּסָמַךְ עַל מִשְׁנָה זוֹ שֶׁל לֶחִי שֶׁשִּׁעוּרוֹ עֲשָׂרָה כְּשִׁעוּר מָבוֹי. הָרִי"כ: <small>(ט)</small> שֶׁאֲפִלּוּ יַפְלִיגֶנּוּ מִן הַכֹּתֶל בִּשְׁלֹשָׁה דְּלֹא לֵיתֵי אֲוִירָא דְּהַאי גִּיסָא וּדְהַאי גִּיסָא וּלְבַטְלֵיהּ כִּדְאַשְׁכְּחַן בִּמְחִצּוֹת הַכִּלְאַיִם כוּ', וּמִשּׁוּם הָכִי מַחְמִיר רַבִּי יְהוּדָה, וַאֲפִלּוּ בְּסוֹמְכוֹ לְגַמְרֵי לַכֹּתֶל בָּעֵי שְׁלֹשָׁה טְפָחִים בְּרָחְבּוֹ. הָרִי"כ: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ז">פרק א - משנה ז</h3><p dir="rtl">
<small>(י)</small> <B> רוּחַ חַיִּים.</B> וְלֹא חָיְשִׁינַן שֶׁמָּא תָּמוּת, דְּמִיתָה לֹא שְׁכִיחָא. וְשֶׁמָּא תִּבְרַח אוֹ תִּרְבַּץ תַּחְתֶּיהָ לֹא חָיְשִׁינַן, דְּאָיְרֵי בִּמְתוּחָה בְּאַשְׁלֵי מִלְּעֵיל, כְּלוֹמַר קְשׁוּרָה בַּחֲבָלִים לְכָתְלֵי הַמָּבוֹי. עַיֵּן תּוֹסְפוֹת יוֹם טוֹב: <small>(יא)</small> וְתִכָּוֵּץ: <small>(יב)</small> וְקָשֶׁה, דְּלִפְלוֹג נַמִּי בָּרֵישָׁא.</B> וּבַגְּמָרָא וְרִי"ף וִירוּשַׁלְמִי אִיתָא בָּרֵישָׁא רַבִּי מֵאִיר אוֹסֵר: <small>(יג)</small> כְּדִמְפֹרָשׁ בְּמִשְׁנָה ג' פֶּרֶק ב' דְּגִטִּין: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה ח">פרק א - משנה ח</h3><p dir="rtl">
<small>(יד)</small> <B>שַׁיָּרָא.</B></B> תַּרְגּוּם אֹרְחַת יִשְׁמְעֵאלִים שְׁיָרַת עֲרָבָאֵי. הָרַמְבַּ"ם: <small>(טו)</small> <B> וְהִקִּיפוּהָ.</B> מֵעֶרֶב שַׁבָּת בִּכְלֵי בְּהֵמָה כְּגוֹן מַרְדָּעוֹת וְאֻכָּפִין שֶׁל בְּהֵמָה, וְהִיא מְחִצָּה שֶׁהַרְבֵּה מִמֶּנָּה פָּרוּץ, כְּגוֹן הֶחָלָל שֶׁבֵּין אֻכָּף לְאֻכָּף, אֲפִלּוּ הָכִי הָוֵי מְחִצָּה וּמֻתָּר לְטַלְטֵל בְּכָל הַבִּקְעָה שֶׁהָיְתָה מִתְּחִלָּה כַּרְמְלִית, שֶׁהֲרֵי עַכְשָׁיו הִיא מֻקֶּפֶת לְדִירָה. הָרִי"כ: <small>(טז)</small> <B> עֲשָׂרָה טְפָחִים.</B> מֵהַטַּעַם שֶׁכָּתְבוּ חֲכָמִים בְּסֻכָּה רֵישׁ פֶּרֶק קַמָּא, דְּהָא דְּבָעִינַן בְּשַׁבָּת מְחִצָּה גָּבוֹהַּ עֲשָׂרָה מֵהָתָם יָלְפִינַן: <small>(יז)</small> וְכֵן כָּתַב הָרַמְבַּ"ם, וְשֶׁכֵּן הוּא בְּכָל הַתּוֹרָה: <p dir="rtl">
<h3 dir="rtl" id="MZ2_ERUVIN_L3, פרק א, פרק א משנה י">פרק א - משנה י</h3><p dir="rtl">
<small>(יח)</small> <B>וּמִדְּמַאי.</B> דִּתְנַן בְּפֶרֶק ג' דִּדְמַאי מַאֲכִילִין אֶת הָעֲנִיִּים דְּמַאי [וְאֶת הָאַכְסַנְיָא דְּמַאי]. וּפֵרֵשׁ שָׁם הָרַ"ב דְּאִם לָנוּ, חַיָּבִין לְתַקֵּן. וְהִקְשָׁה הָרַ"שׁ מִדְּהָכָא דִּתְנַן גַּבָּהּ וּמִלְּעָרֵב שְׁמַע מִנָּהּ דְּשָׁבְתוּ וְלָנוּ אָיְרִינַן, וַאֲפִלּוּ הָכִי פְּטוּרִים מִדְּמַאי. וְנִרְאֶה לִי דְּלִצְדָדִין קָתָנֵי, דִּפְטוּרִים מִדְּמַאי כְּשֶׁלֹּא לָנוּ, וְאִם לָנוּ וְשָׁבְתוּ חַיָּבִין בִּדְמַאי, אֲבָל פְּטוּרִין מִלְּעָרֵב. תּוֹסְפוֹת יוֹם טוֹב: <small>(יט)</small> דְּיֵשׁ לָהֵן סְמָךְ מִקְּרָאֵי: <p dir="rtl">
<h2 dir="rtl" id="MZ2_ERUVIN_L3, פרק ב">פרק ב</h2><p dir="rtl">
<h3 dir="rtl" id="MZ2_ERUVIN_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> <B>גָּבְהָן עֲשָׂרָה כוּ'.</B> גָּבְהָן עֲשָׂרָה שֶׁאֵין נִקְרֵאת מְחִצָּה בְּפָחוֹת מֵעֲשָׂרָה, וְרָחְבָּן שִׁשָּׁה טְפָחִים דְּזֶהוּ אַמָּה, שֶׁאַף עַל פִּי שֶׁבִּמְחִצַּת חָצֵר סַגִּי בְּפַס אַרְבָּעָה, לֹא דָּמִי, דְּהָתָם בְּחָצֵר אִיכָּא שָׁלֹשׁ מְחִצּוֹת שְׁלֵמוֹת אֲבָל בְּפַסֵּי בֵּירָאוֹת שֶׁרֻבּוֹ פָּרוּץ מִכָּל צַד מַצְרִיכִין פַּס שֶׁל שִׁשָּׁה טְפָחִים. רִי"כ: <small>(ב)</small> <B> קְשׁוּרוֹת.</B> וְאַף עַל פִּי שֶׁאֵין הַפָּרוֹת מוֹשְׁכוֹת בָּעֹל בְּשַׁבָּת אֲפִלּוּ הָכִי מְשַׁעֲרִין בְּהוּ, לְפִי שֶׁגַּם בִּימוֹת הַחוֹל נִכְנָסוֹת שָׁם לִשְׁתּוֹת, וּפְעָמִים שֶׁכְּשֶׁהַצֶּמֶד הָאֶחָד נִכְנָס לִשְׁתּוֹת מוֹצֵא הַשֵּׁנִי שֶׁשָּׁתָה מִשָּׁם וְרוֹצֶה לָצֵאת, וְאִם יִהְיוּ בֵּין הַדְּיוּמְדִין פָּחוֹת מִזֶּה הַשִּׁעוּר יָבֹאוּ הַפָּרוֹת וְיַפִּילוּ הַדְּיוּמְדִין לָאָרֶץ. הָרִי"כ: <small>(ג)</small> הָכִי תָּנוּ רַבָּנָן.</B> וּפֵרֵשׁ רַשִׁ"י וְלֹא פָרָה נִכְנֶסֶת וּפָרָה יוֹצֵאת, דְּאִם כֵּן לֹא הֲוָה קְשׁוּרוֹת: <small>(ד)</small> רְצוֹנוֹ לוֹמַר דְּאִלּוּ עֶשֶׂר אַמּוֹת לְרַבִּי מֵאִיר וְכֵן הַשְּׁלֹשׁ עֶשְׂרֵה וּשְׁלִישׁ לְרַבִּי יְהוּדָה לֹא בָּעִינַן מְצֻמְצָמוֹת. וְכֵן הוּא בְּרַשִׁ"י וְרַמְבַּ"ם: <p dir="rtl">
<h3 dir="rtl" id="MZ2_ERUVIN_L3, פרק ב, פרק ב משנה ג">פרק ב - משנה ג</h3><p dir="rtl">
<small>(ה)</small> <B> סַחַר.</B> בְּפֶרֶק ג' דִּשְׁבִיעִית מִשְׁנָה ד' גָּרַס סַהַר, וַאֲפִלּוּ הָכִי מְפָרֵשׁ [הָרַ"ב] כְּמוֹ סַחַר, אֲבָל הָתָם אִי אֶפְשָׁר לְפָרֵשׁ בֵּית הָאֲסוּרִים: <small>(ו)</small> וְנִקְרֵאת מֻקְצֶה לְפִי שֶׁאֵין רֹב תַּשְׁמִישׁ שָׁם: <small>(ז)</small> פֵּרוּשׁ לְדִירַת אָדָם לִכְנִיסָה וִיצִיאָה תָּמִיד. רַשִׁ"י: <p dir="rtl">
<h3 dir="rtl" id="MZ2_ERUVIN_L3, פרק ב, פרק ב משנה ד">פרק ב - משנה ד</h3><p dir="rtl">
<small>(ח)</small> <B> בּוֹר.</B> הוּא הַגֶּבֶא [יְשַׁעְיָה ל] שֶׁיִּתְכַּנְּסוּ שָׁם הַמַּיִם. הָרַמְבַּ"ם: <small>(ט)</small> וְהִקְשׁוּ בַּתּוֹסָפוֹת דְּאִם כֵּן אַמַּאי בָּעִינַן שֶׁיִּהְיוּ רְאוּיִין לְאָדָם.</B> וְיֵשׁ לוֹמַר שֶׁאִם דָּלָה לְצֹרֶךְ בְּהֵמָה וְנִשְׁתַּיְּרוּ שָׁם שָׁרֵי לָאָדָם. אִי נַמִּי דִּתְחִלַּת הַתִּקּוּן לֹא הִתִּירוּ אֶלָּא לְצֹרֶךְ בְּהֵמָה, אֲבָל בְּשֶׁכְּבָר נִתְקַן לְצֹרֶךְ בְּהֵמָה שָׁרֵי אַף לְצֹרֶךְ אָדָם: <small>(י)</small> הַיְנוּ כְּשֶׁהַבּוֹר קְצָרָה, אֲבָל אִם הִיא רְחָבָה כָּל כָּךְ שֶׁלֹּא יוּכַל לְהַרְחִיב רַגְלָיו בְּצִדֵּי הַבּוֹר וְיֵרֵד, מֻתָּר לְכַתְּחִלָּה לְכָל אֶחָד מֵהַנֵּי פֵּרוּשִׁים, אוֹ לִדְלוֹת אוֹ לְתַקֵּן. תּוֹסָפוֹת: <small>(יא)</small> <B> חֲגוֹרָה.</B> מְחִצָּה, וְכֵן הוּא בַּתּוֹסָפוֹת, שֶׁמִּפְּנֵי שֶׁמַּצְרִיכִין מְחִצָּה מֵאַרְבַּע רוּחוֹתֶיהָ קוֹרֵא לָהּ חֲגוֹרָה. הָרִי"כ: <p dir="rtl">
<h3 dir="rtl" id="MZ2_ERUVIN_L3, פרק ב, פרק ב משנה ה">פרק ב - משנה ה</h3><p dir="rtl">
<small>(יב)</small> וְאַף עַל גַּב דְּרַבִּי יְהוּדָה נַמִּי תָּנָא חֲדָא לְחֻמְרָא בְּמִשְׁנָה ג' וְקָתָנֵי אַחֲרִיתָא בְּמִשְׁנָה ד' וְלֹא קָתָנֵי וְעוֹד, הָתָם אַפְסְקוּהוּ רַבָּנָן בְּמִלְּתָא אַחֲרִיתָא דְּאִיהוּ לֹא אָיְרֵי אֶלָּא בְּפַסֵּי בֵּירָאוֹת כוּ'. גְּמָרָא: <small>(יג)</small> <B> שׁוֹמֵירָה אוֹ בֵּית דִּירָה כוּ'.</B> שׁוֹמֵירָה, כְּעֵין סֻכָּה שֶׁל שׁוֹמְרֵי הַצֹּאן אוֹ הַשָּׂדוֹת אוֹ הַכְּרָמִים בִּקְבִיעוּת יוֹמָם וְלַיְלָה כָּל הַשָּׁנָה, אוֹ בֵּית דִּירָה לְבַעַל הַבַּיִת אַף עַל פִּי שֶׁאֵינָהּ תְּדִירָה אֶלָּא לִפְרָקִים אוֹ שֶׁתְּהֵא סְמוּכָה לָעִיר בְּתוֹךְ אַלְפַּיִם אַמָּה דְּיָכוֹל בַּעַל הַבַּיִת לָלֶכֶת וּלְטַיֵּל בָּהּ. הָרִי"כ: <small>(יד)</small> <B> אֶלָּא בוֹר.</B> רְצוֹנוֹ לוֹמַר אֶחָד מֵהֶם אוֹ בּוֹר אוֹ שִׁיחַ אוֹ מְעָרָה. הָרַמְבַּ"ם: <small>(טו)</small> עַנְוְתָנוּתוֹ תַּרְבֵּנוּ וּמִתּוֹרָתוֹ יְלַמְּדֵנוּ וּבְמִצְווֹתָיו יְצַוֵּנוּ וִיעוֹרְרֵנוּ לְהָבִין וּלְהַשְׂכִּיל וְלֵירֵד לְסוֹף דַּעַת הָרַמְבַּ"ם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ב, פרק ב משנה ו">פרק ב - משנה ו</h3><p dir="rtl">
<small>(טז)</small> <B> כְּבֵית כּוֹר.</B> וְאַף עַל גַּב דְּלֹא הֻקַּף לְדִירָה, דְּלֹא דָּמִי לְבִקְעָה, דְּבִקְעָה לֹא מְסַיְּמֵי מְחִצּוֹתֶיהָ אֶלָּא בְּדֶרֶךְ מִדְרוֹן נִכְנָס לָהּ וְיוֹצֵא מִמֶּנָּה, אֲבָל בְּגִנָּה וְקַרְפֵּף יֵשׁ לָהֶם מְחִצּוֹת מַעֲלְיוּתָא אַךְ לֹא נַעֲשׂוּ עַל דַּעַת שֶׁיָּדוּרוּ בָּהֶם. הָרִי"כ: <small>(יז)</small> רֵישָׁא דְּמַתְנִיתִין [דִּלְקַמָּן] נָקַט אַף עַל גַּב שֶׁהוּא דְּלֹא כְּהִלְכְתָא.</B> וּלְעִנְיַן פְּסַק הֲלָכָה דְּמִשְׁנָה זוֹ כָּתַב הָרַמְבַּ"ם שֶׁכֻּלָּן דְּחוּיוֹת: <small>(יח)</small> <B> בֵּיתוֹ אָסוּר כוּ'.</B> כָּתַב הָרַמְבַּ"ם רְצוֹנוֹ לוֹמַר רְשׁוּתוֹ בֶּחָצֵר. וּמוּסָב עַל בִּטֵּל רְשׁוּתוֹ סְתָם: <p dir="rtl">
<h2 dir="rtl" id="MZ2_ERUVIN_L3, פרק ג">פרק ג</h2><p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> וְאַף עַל גַּב דִּתְחוּמִין חֲמִירֵי, שֶׁיֵּשׁ לָהֶם סֶמֶךְ מִן הַמִּקְרָא, הֵקֵלוּ בִּתְחוּמִין שֶׁאֵינָהּ אֶלָּא לִדְבַר מִצְוָה. תּוֹסָפוֹת. וְהָא דְּקָרֵי לֵיהּ עֵרוּב, לְפִי שֶׁהוּא מְעָרֵב הַתְּחוּמִין שֶׁלֹּא הָיָה יָכוֹל לֵילֵךְ בּוֹ תְּחִלָּה עִם הַתְּחוּם שֶׁהָיָה יָכוֹל לֵילֵךְ בּוֹ. הַמַּגִּיד מִשְׁנֶה: <small>(ב)</small> <B> חוּץ כוּ'.</B> דְּטַעֲמָא דְּעֵרוּבִין מִשּׁוּם דְּדַעְתּוֹ וְדִירָתוֹ בִּמְקוֹם מְזוֹנוֹתָיו הוּא, וְנַעֲשֶׂה הַמְעָרֵב כְּאִלּוּ אוֹכֵל וְשׁוֹבֵת שָׁם בַּמָּקוֹם שֶׁהִנִּיחַ הָעֵרוּב, וּמִשָּׁם יֵשׁ לוֹ אַלְפַּיִם אַמָּה לְכָל רוּחַ, וְהִלְכָּךְ דָּבָר [מָזוֹן] בָּעִינַן. רַשִׁ"י: <small>(ג)</small> דְּכֻלָּהּ סְפֵקָא מִשּׁוּם עֲצָמוֹת הוּא, שֶׁהַבָּשָׂר כְּבָר נִרְקַב כַמָּה שָׁנִים, וַעֲצָמוֹת בְּלֹא בָּשָׂר אֵין מְטַמְּאִין בְּאֹהֶל אֶלָּא בְּמַגָּע, וּכְשֶׁמְּנַפֵּחַ לִפְנֵי רַגְלָיו אִם יֵשׁ עֶצֶם גָּדוֹל נִרְאֶה הוּא וְיִזָּהֵר שֶׁלֹּא יִגַּע בּוֹ רַגְלָיו, וְאִם עֶצֶם קָטָן הוּא נִדְחֶה בַּנְּפִיחָה וְאֵינוֹ מְסִיטוֹ בְּרַגְלָיו, וְאִם מְכֻסֶּה בְּעָפָר אֵינוֹ מְטַמֵּא, דְּהָא עֶצֶם כִּשְׂעוֹרָה אֵינוֹ מְטַמֵּא אֶלָּא בְּמַגָּע. רִי"כ: <small>(ד)</small> בַּעֲגָלוֹת, מִבְּעוֹד יוֹם (רַשִׁ"י).</B> וְעַיֵּן רֵישׁ פֶּרֶק ח' דְּאָהֳלוֹת שֶׁצָּרִיךְ שֶׁמַּחְזִיקִים אַרְבָּעִים סְאָה כוּ', וּפָרֵיךְ בַּגְּמָרָא הֵיכִי מַיְתֵי לַהּ כוּ', וּמִדְּנָקַט רַבִּי יְהוּדָה וְלֶאֱכֹל שְׁמַע מִנָּהּ דְּרָאוּי לְאָכְלוֹ בָּעֵי, וּמְשָׁנֵי בִּפְשׁוּטֵי כְּלֵי עֵץ שֶׁאֵין בְּרָחְבָּן טֶפַח, דְּלֹא מְקַבְּלֵי טֻמְאָה וְאֵין מְבִיאִין אֶת הַטֻּמְאָה: <small>(ה)</small> וְכָל תַּשְׁמִישֵׁי הַמֵּת אֲסוּרִין בַּהֲנָאָה [דְּנַפְקָא לָן] מִוַּתָּמָת שָׁם מִרְיָם, וְגָמַר שָׁם שָׁם מֵעֶגְלָה עֲרוּפָה. רַשִׁ"י: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ו)</small> <B> וּבִתְרוּמָה.</B> כֵּן הַגִּרְסָא בִּסְפָרִים מְדֻיָּקִים וּבָרִי"ף. וְהָכִי מִסְתַּבְּרָא, דְּמַאי שְׁנָא תְּרוּמָה מֵחַלָּה. וּמַתְנִיתִין [דִּוְהַכֹּהֲנִים בְּחַלָּה וּבִתְרוּמָה] כְּסוּמְכוֹס, וְאֵינָהּ הֲלָכָה. וְעַיֵּן תּוֹסְפוֹת יוֹם טוֹב: <small>(ז)</small> הַטַּעַם דְּעֵרוּבֵי תְּחוּמִין הוֹאִיל וְאַסְמְכוּהוּ אַקְּרָא הֶחְמִירוּ וְלֹא הֵימְנוּהוּ רַבָּנָן לְקָטָן. תּוֹסָפוֹת. וְהָרִי"כ פֵּרֵשׁ דְּעֵרוּבֵי חֲצֵרוֹת דְּקָנֵי מִמֵּילָא כְּדִתְנַן בְּפֶרֶק ו' מִשְׁנָה ה' בַּעַל הַבַּיִת שֶׁהָיָה שֻׁתָּף עִם שְׁכֵנָיו אֵין צָרִיךְ לְעָרֵב, וּלְפִיכָךְ קָטָן גּוֹבֶה אוֹתוֹ וְלֹא אִכְפַּת לָן שֶׁהֲרֵי הוּא אֵין צָרִיךְ שֶׁיֹּאמַר בּוֹ כְּלוּם, אֲבָל בְּעֵרוּבֵי תְּחוּמִין צָרִיךְ הוּא שֶׁיֹּאמַר בְּמָקוֹם עֵרוּבִי זֶה תְּהֵא שְׁבִיתָתוֹ שֶׁל פְּלוֹנִי, וְהוּא לָאו בַּר דַּעַת הוּא: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ח)</small> הַיְנוּ בִּמְקוֹם מִצְוָה, כְּמוֹ שֶׁכָּתַב הָרַמְבַּ"ם: <small>(ט)</small> הָכִי מוֹקִים בַּגְּמָרָא.</B> וְקָשֶׁה, לִפְלוּג וְלִתְנֵי בְּאִילָן גּוּפֵיהּ בֵּין הָעוֹמֵד בִּרְשׁוּת הָרַבִּים לְעוֹמֵד בְּכַרְמְלִית: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ד">פרק ג - משנה ד</h3><p dir="rtl">
<small>(י)</small> <B> חוּץ לַתְּחוּם.</B> אֲפִלּוּ תְּחוּמִים דְּרַבָּנָן, וַאֲפִלּוּ לְרַבִּי דְּאָמַר כָּל דָּבָר שֶׁהוּא מִשּׁוּם שְׁבוּת לֹא גָּזְרוּ בּוֹ כוּ', מִכָּל מָקוֹם לֹא הָוֵי עֵרוּב אַף עַל גַּב דְּבֵין הַשְּׁמָשׁוֹת מָצֵי לְמִשְׁקְלֵיהּ וְאָתוֹיֵי, כֵּיוָן דְּאִם קָנָה שְׁבִיתָה בַּמָּקוֹם שֶׁנִּתְגַּלְגֵּל הָעֵרוּב הָיָה עוֹמֵד עַתָּה חוּץ לַתְּחוּם וְאֵין לוֹ אֶלָּא אַרְבַּע אַמּוֹת, הִלְכָּךְ תְּקִינוּ רַבָּנָן שֶׁלֹּא יְהֵא עֵרוּב אֶלָּא כְּשֶׁהוּא בְּתוֹךְ הַתְּחוּם. תּוֹסָפוֹת: <small>(יא)</small> וְכָתַב הָרִי"כ שֶׁיֵּשׁ לוֹ אַרְבַּע אַמּוֹת כְּנֶגֶד כָּל הָעִיר, שֶׁהוּא מַפְסִיד, וְלֹא דָּמִי לְמִי שֶׁיָּצָא חוּץ לַתְּחוּם דְּאָמְרִינַן בְּמַתְנִיתִין סוֹף פֶּרֶק ד' דַּאֲפִלּוּ אַמָּה אַחַת לֹא יִכְנֹס, דְּהָתָם אֵין רָאוּי לָתֵת לוֹ אַרְבַּע אַמּוֹת יוֹתֵר שֶׁהֲרֵי נִתְכַּוֵּן לִשְׁבֹּת בָּעִיר שֶׁהִיא עוֹלָה לוֹ כְּאַרְבַּע אַמּוֹת, וְאִם יֵצֵא חוּץ לַתְּחוּם כְּבָר הוּא גַּם חוּץ לְאַרְבַּע אַמּוֹת, אֲבָל הָכָא שֶׁהָיָה רוֹצֶה לַעֲקֹר אֶת עַצְמוֹ מִן הָעִיר רָאוּי לָתֵת לוֹ בִּמְקוֹם שֶׁמֵּנִיחַ שָׁם עֵרוּבוֹ אַרְבַּע אַמּוֹת, שֶׁשָּׁם הוּא בֵּיתוֹ: <small>(יב)</small> בַּגְּמָרָא. וְנִרְאֶה לְפָרֵשׁ דְּחוֹפֵר בִּכְלִי, וְהוּא תּוֹלָדָה דְּחוֹרֵשׁ. תּוֹסְפוֹת יוֹם טוֹב: <small>(יג)</small> <B> חַמָּר גַּמָּל.</B> מִשּׁוּם דִּסְבִירָא לֵיהּ תְּחוּמִין דְּאוֹרַיְתָא. וְהָא דִּמְטַהֵר בִּסְפֵק טֻמְאָה דְּאוֹרַיְתָא בְּמִשְׁנָה ז' פֶּרֶק ה' דְּטָהֳרוֹת, הָתָם תְּרֵי חֲזָקוֹת לְקֻלָּא, דְּהַעֲמֵד מֵת עַל חֶזְקָתוֹ שֶׁהָיָה חַי וְהַעֲמֵד הַנּוֹגֵעַ עַל חֶזְקָתוֹ שֶׁהָיָה טָהוֹר, וְהָכָא חֲדָא חֲזָקָה, דְּהַעֲמֵד תְּרוּמָה עַל חֶזְקָתָהּ, אֲבָל לֵיכָּא עוֹד חֲזָקָה וְלוֹמַר הַעֲמֵד גַּבְרָא אַחֶזְקָתוֹ שֶׁעֵרֵב. גְּמָרָא: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ה">פרק ג - משנה ה</h3><p dir="rtl">
<small>(יד)</small> וּבַיְּרוּשַׁלְמִי, כַּנֵּי מַתְנִיתִין מַתְנֶה אָדָם עַל [עֵרוּבָיו]: <small>(טו)</small> בִּדְרַבָּנָן.</B> וּתְחוּמִין דְּרַבָּנָן כְּדִסְתָם פֶּרֶק ה' מִשְׁנָה ה': <small>(טז)</small> <B> וְאִם כוּ'.</B> אִצְטְרִיךְ, אֲפִלּוּ אֶחָד רַבּוֹ מֻבְהָק. תּוֹסָפוֹת: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ו">פרק ג - משנה ו</h3><p dir="rtl">
<small>(יז)</small> <B> שְׁנֵי עֵרוּבִין.</B> כְּגוֹן דְּאַנַּח לֵיהּ בְּסוֹף אֶלֶף אַמָּה לְכָאן [וּלְסוֹף] אֶלֶף אַמָּה לְכָאן. דְּאִי לֹא תֵּימָא הָכִי אֶלָּא דְּמָנַח לֵיהּ לְסוֹף אַלְפַּיִם לְכָאן נִמְצָא שֶׁמַּפְסִיד כָּל הָאַלְפַּיִם שֶׁל צַד אַחֶרֶת וַהֲרֵי אֵינוֹ יָכוֹל לֵילֵךְ בַּיּוֹם הָאֶחָד אֶל מְקוֹם הָעֵרוּב שֶׁל יוֹם הַשֵּׁנִי, וַאֲנַן בָּעִינַן שֶׁיְּהֵא הוּא וְעֵרוּבוֹ בְּמָקוֹם אֶחָד בְּשָׁעָה שֶׁיִּקְנֶה הָעֵרוּב, וּכְדִתְנַן בְּמִשְׁנָה ד': <small>(יח)</small> מִשּׁוּם יוֹם טוֹב שֶׁחָל לִהְיוֹת אַחַר הַשַּׁבָּת נָקֵיט לֵיהּ, שֶׁאִי אֶפְשָׁר לוֹ בְּיוֹם הַשַּׁבָּת לְהוֹלִיךְ הָעֵרוּב. אֲבָל בְּיוֹם טוֹב שֶׁלִּפְנֵי הַשַּׁבָּת יָכוֹל לִטֹּל אוֹתוֹ הַפַּת עַצְמוֹ, שֶׁכְּבָר נִקְרָא עָלָיו שֵׁם עֵרוּב, וּלְהוֹלִיכוֹ לְרוּחַ אַחֶרֶת. וְעַיֵּן תּוֹסְפוֹת יוֹם טוֹב: <small>(יט)</small> כְּלוֹמַר לְאֵיזֶה רוּחַ שֶׁעֵרֵב אֵינוֹ רוֹצֶה לְהַפְסִיד הָאַלְפַּיִם שֶׁכְּנֶגְדוֹ כוּ', אֲבָל לְעוֹלָם אֵין כָּאן הֶפְסֵד אֶלָּא אַלְפַּיִם מִצַּד אֶחָד, וְהַיְנוּ אוֹתָן אַלְפַּיִם [שֶׁבָּרוּחַ] שֶׁהִיא כְּנֶגֶד אוֹתָהּ שֶׁעֵרֵב בָּהּ: <small>(כ)</small> טַעֲמוֹ דְּאִלּוּ עַל יְדֵי עַצְמוֹ הָא קָיְמָא לָן דְּעִקַּר עֵרוּב בָּרֶגֶל וְאֵינוֹ צָרִיךְ פַּת: <small>(כא)</small> <B>מִשְׂתַּכֵּר.</B> וְכָל שֶׁכֵּן לְרַבִּי אֱלִיעֶזֶר בָּעִינַן שֶׁיִּהְיֶה קַיָּם בֵּין הַשְּׁמָשׁוֹת דְּשֵׁנִי, כְּמוֹ שֶׁכָּתַב הָרַמְבַּ"ם, שֶׁאִם אֵינוֹ קַיָּם אֵין כָּאן עֵרוּב לְיוֹם שֵׁנִי דְּהָא קְדֻשָּׁה אַחֲרִיתָא הִיא, הִלְכָּךְ הַאי מִשְׂתַּכֵּר כוּ' לֹא אָמְרוּ חֲכָמִים לַאֲפוֹקֵי מִדְּרַבִּי אֱלִיעֶזֶר, אֶלָּא מִלְּתָא אַגַּב אוֹרְחָא קָאָמְרֵי: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ז">פרק ג - משנה ז</h3><p dir="rtl">
<small>(כב)</small> הָאֱמֶת בָּא לְהוֹדִיעֵנוּ [כִּדְמַיְתִינַן] בְּהֶדְיָא בַּגְּמָרָא כוּ'.</B> אֲבָל לְעִנְיַן פֵּרוּשׁ הַמִּשְׁנָה לֹא אִכְפַּת לָן וְלֹא מִידֵי, דְּהָא אֶפְשָׁר לִהְיוֹת דַּחֲכָמִים דִּלְעֵיל דִּמְסַפְּקָא לְהוּ בְּיוֹם טוֹב וְשַׁבָּת דְּאִינְהוּ גּוּפַיְהוּ סְבִירָא לְהוּ בִּשְׁנֵי יָמִים דְּרֹאשׁ הַשָּׁנָה דְּוַדַּאי כְּיוֹמָא אֲרִיכָא הֵן. תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ח">פרק ג - משנה ח</h3><p dir="rtl">
<small>(כג)</small> <B> וְעוֹד אָמַר רַבִּי יְהוּדָה.</B> וּצְרִיכָא, דְּאִי אַשְׁמְעִינַן בְּעֵרוּב בְּהָא קָאָמַר רַבִּי יְהוּדָה מִשּׁוּם דְּלֹא קָעֲבִיד מִידֵי, אֲבָל כַּלְכָּלָה דְּמֵחֲזֵי כִּמְתַקֵּן טִבְלָא אֵימָא מוֹדֶה לְהוּ לְרַבָּנָן. וְאִי אַשְׁמְעִינַן הָנֵי תַּרְתֵּי מִשּׁוּם דְּלֵיכָּא לְמִגְזַר עֲלַיְהוּ, אֲבָל בֵּיצָה דְּאִיכָּא לְמִגְזַר בַּהּ מִשּׁוּם פֵּרוֹת הַנּוֹשְׁרִין וּמִשּׁוּם מַשְׁקִין שֶׁזָּבוּ אֵימָא מוֹדֶה לְהוּ לְרַבָּנָן, קָא מַשְׁמַע לָן. גְּמָרָא: <small>(כד)</small> וְלֹא הֻצְרְכוּ לוֹמַר בְּיוֹם שֵׁנִי אִם הַיּוֹם קֹדֶשׁ כוּ' אֶלָּא כְּדֵי שֶׁיִּתֵּן אֶל לִבּוֹ שֶׁהַיּוֹם קֹדֶשׁ וְלֹא יְזַלְזֵל בִּמְלָאכָה, דְּדַי הָיָה לוֹ שֶׁיֹּאמַר אִם הַיּוֹם חֹל תִּהְיֶה זוֹ תְּרוּמָה עַל זוֹ. הָרִי"כ: <small>(כה)</small> וְלֵיכָּא לְמֵימַר מִגּוֹ דְּאִתְקְצֵי לְבֵין הַשְּׁמָשׁוֹת אִתְקְצֵי לְכֻלֵּיהּ יוֹמָא כִּדְאִיתָא בְּסוֹף פֶּרֶק ג' דְּשַׁבָּת, דְּהָתָם הַאי יוֹמָא דְּשַׁבָּתָא דְּאָסְרִינַן בֵּיהּ וַדַּאי קֹדֶשׁ וּבֵין הַשְּׁמָשׁוֹת הוּא הַסָּפֵק אָמְרִינַן מִגּוֹ כוּ', אֲבָל הָכָא יוֹם הַשֵּׁנִי שֶׁבּוֹ נָקוּם וְנֶאֱסֹר הוּא עַצְמוֹ הַסָּפֵק, הִלְכָּךְ לֵיכָּא לְמֵימַר מִגּוֹ כוּ': <p dir="rtl">
<h3 dir="rtl" id="MZ2_ERUVIN_L3, פרק ג, פרק ג משנה ט">פרק ג - משנה ט</h3><p dir="rtl">
<small>(כו)</small> <B>אִם לְמָחָר.</B> כְּדֵי שֶׁלֹּא יֵרָאֶה בִּתְפִלָּתוֹ כְּשַׁקְרָן. הָרִי"כ: <small>(כז)</small> בַּגְּמָרָא הַטַּעַם דְּזִכָּרוֹן אֶחָד עוֹלֶה לְכָאן וּלְכָאן.</B> וּפֵרְשׁוּ הַתּוֹסְפוֹת דִּבְרֹאשׁ הַשָּׁנָה כְּתִיב [וַיִּקְרָא כג] זִכְרוֹן תְּרוּעָה, וּבְרֹאשׁ חֹדֶשׁ כְּתִיב [בְּמִדְבָּר י] וְהָיָה לָכֶם לְזִכָּרוֹן וְגוֹ' וּבְרָאשֵׁי חָדְשֵׁיכֶם. הִלְכָּךְ כְּשֶׁיֹּאמַר בַּתְּפִלָּה יוֹם הַזִּכָּרוֹן הַזֶּה עוֹלֶה לִשְׁנֵיהֶם: <small>(כח)</small> דְּאָתֵי לְזִלְזוּלֵי בֵּיהּ בַּשֵּׁנִי אִי מַחְזִיקִינַן לֵיהּ בְּסָפֵק, אֲבָל כִּי אָמְרִינַן סְתָמָא מַחְזִיקִינַן לְהוּ בִּקְדֻשָּׁה אַחַת. גְּמָרָא: <p dir="rtl">
<h2 dir="rtl" id="MZ2_ERUVIN_L3, פרק ד">פרק ד</h2><p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> <B> נְתָנוּהוּ.</B> לְפִי שֶׁדֶּרֶךְ הוּא כְּשֶׁמּוֹלִיכִין הָאָדָם מוֹלִיכִין אוֹתוֹ אֶל עִיר, הִלְכָּךְ קָתָנֵי הוֹלִיכוּהוּ גַּבֵּי עִיר. אֶלָּא שֶׁאִם אֵרַע לִפְעָמִים שֶׁלֹּא יוּכְלוּ לָבֹא אֶל עִיר אוֹ מִפְּנֵי סִבָּה וּמִקְרֶה שֶׁיִּתְּנוּהוּ לְמָקוֹם אַחֵר הַמִּשְׁתַּמֵּר כְּמוֹ בְּדִיר אוֹ סַהַר, לְכָךְ תָּנֵי גַּבַּיְהוּ נְתָנוּהוּ: <small>(ב)</small> וְאֵין הָכִי נַמִּי דְּבָעִיר נַמִּי גָּזְרוּ דְּהָא וַדַּאי מַשְׁמַע דְּאַכָּל מַה שֶּׁהֻזְכַּר בְּדִבְרֵי רַבָּן גַּמְלִיאֵל וְרַבִּי אֶלְעָזָר בֶּן עֲזַרְיָה קָמִפְלְגֵי, וְנָקְטֵי חֲדָא מִתַּרְתֵּי בָּבֵי דְּתַנָּא קַמָּא, וְהוּא הַדִּין לְאִידָךְ. תּוֹסְפוֹת יוֹם טוֹב: <small>(ג)</small> לְפִי שֶׁאֵינוֹ דּוֹמֶה לְדִיר וְסַהַר אֶלָּא כְּשֶׁהִיא קְבוּעָה בַּנָּמָל כְּמוֹ שֶׁכָּתַב הָרַמְבַּ"ם. אִי נַמִּי כְּפֵרוּשׁ רַשִׁ"י דִּכְשֶׁהַסְּפִינָה מְהַלֶּכֶת כְּשֶׁעוֹקֵר רַגְלוֹ קֹדֶם שֶׁיַּנִּיחֵהוּ מוֹצִיאָתוֹ הַסְּפִינָה מֵאַרְבַּע אַמּוֹת שֶׁלּוֹ וְנִכְנָס בְּאַרְבַּע אַמּוֹת אֲחֵרוֹת עַל כָּרְחוֹ, וְהָוֵי כְּמוֹ שֶׁהוֹצִיאוּהוּ לִסְטִים וְנוֹתְנִין אוֹתוֹ תָדִיר בְּאַרְבַּע אַמּוֹת אֲחֵרוֹת, שֶׁנּוֹתְנִין לוֹ אַרְבַּע אַמּוֹת, וְכֵן לְעוֹלָם: <small>(ד)</small> [וְטַעֲמָא] כִּדְאִיתָא בַּגְּמָרָא דִּלְמָא עָמְדָה פִּתְאוֹם וְלָאו אַדַּעְתַּיְהוּ.</B> וּלְטַעֲמָא דְּשָׁבְתוּ בַּאֲוִיר כוּ' נִרְאֶה דְּהוֹאִיל וְיָצְאוּ חוּץ לַתְּחוּם רָצוּ לְהַחְמִיר, שֶׁלֹּא תִטְעֶה וְלֹא תְחַלֵּק בֵּין יוֹצֵא לְחוּץ לַתְּחוּם וְשָׁבַת בַּמְּחִצּוֹת הָהֵן מִבְּעוֹד יוֹם כְּמוֹ בִּסְפִינָה לְהֵיכָא דְּלֹא שָׁבַת כְּמוֹ בְּדִיר וְסַהַר וְתַתִּיר הַכֹּל: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ה)</small> גְּמָרָא.</B> וְטַעֲמָא שֶׁמָּא יַרְגִּישׁוּ בָּהֶם הָאוֹיְבִים שֶׁיָּצְאוּ וְיִרְדְּפוּ אַחֲרֵיהֶן וְאֵין כְּלֵי זַיִן בְּיָדָם לְהַצִּיל. וְלִמְקוֹמָן הַיְנוּ לַמָּקוֹם שֶׁנָּתְנוּ לָהֶם חֲכָמִים, שֶׁהוּא עַד אַלְפַּיִם אַמָּה. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ד">פרק ד - משנה ד</h3><p dir="rtl">
<small>(ו)</small> וְהַמְּדִידָה הוּא מַהֲלַךְ אַלְפַּיִם פְּסִיעוֹת בֵּינוֹנִית שֶׁלֹּא יַרְחִיק רַגְלָיו, וְזֶה שִׁעוּר אַמָּה אַחַת בֵּין רֶגֶל לְרֶגֶל. הָרִי"כ: <small>(ז)</small> <B> יִכָּנֵס.</B> כֵּיוָן שֶׁאִלּוּ הָיָה יוֹדֵעַ שֶׁהָעִיר תּוֹךְ תְּחוּמוֹ לֹא הָיָה קוֹנֶה שְׁבִיתָה אֶלָּא עִם בְּנֵי הָעִיר, הֲרֵי הוּא כְּמִי שֶׁקָּנָה שְׁבִיתָה עִמָּהֶם. בֵּית יוֹסֵף: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ה">פרק ד - משנה ה</h3><p dir="rtl">
<small>(ח)</small> וּמִטַּעֲמָא אַחֲרִינָא, הוֹאִיל וְנֵעוֹר קוֹנֶה יָשֵׁן נַמִּי קוֹנֶה, כִּדְפֵרֵשׁ רַשִׁ"י: <small>(ט)</small> הַיְנוּ בְּלֹא רֹאשׁוֹ, וּבְפִשּׁוּט יָדַיִם (וְרַגְלַיִם) נִכְנָס הָרֹאשׁ. תּוֹסָפוֹת: <small>(י)</small> <B>וְהוּא בְאֶמְצָעָן.</B> נָטַר עַד הָכָא וְהוּא הַדִּין לְבִתְרֵי בָּבֵי דִּבְמִשְׁנָה קַמַּיְתָא: <small>(יא)</small> <B>וּמוֹדֶה רַבִּי יְהוּדָה.</B> וְהַיְנוּ [דְּאִיכָּא בֵּינַיְהוּ דְּרַבִּי יְהוּדָה וַחֲכָמִים] דְּרַבָּנָן סָבְרֵי אַרְבַּע לְכָל צְדָדָיו הַיְנוּ שְׁמֹנֶה עַל שְׁמֹנֶה, וְרַבִּי יְהוּדָה סָבַר לְחַד רוּחַ וְתוּ לֹא: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יב)</small> דַּחֲפָצָיו כְּרַגְלָיו כְּדִתְנַן [בֵּיצָה פ"ה מ"ג] הַבְּהֵמָה וְהַכֵּלִים כְּרַגְלֵי הַבְּעָלִים: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ז">פרק ד - משנה ז</h3><p dir="rtl">
<small>(יג)</small> וְחָשְׁכָה לוֹ הַיְנוּ אִם יִרְצֶה לֵילֵךְ לְבֵיתוֹ, אֲבָל לְעִקָּרוֹ שֶׁל אִילָן אָזֵיל. וְאִיכָּא דְּאָמְרֵי בַּגְּמָרָא דְּחָשְׁכָה לוֹ אִם יֵלֵךְ מְעַט מְעַט אֲבָל כִּי רָהֵיט מָטֵי לְהָתָם, וְכֵן הַסְכָּמַת הַפּוֹסְקִים: <small>(יד)</small> וְהָא דִּבְפֶרֶק ג' מִשְׁנָה ד' אֲפִלּוּ לְמַאן דְּאָמַר דִּסְפֵק עֵרוּב אֵינוֹ עֵרוּב מִכָּל מָקוֹם יֵשׁ לוֹ אַלְפַּיִם שֶׁמִּבֵּיתוֹ כְּמוֹ שֶׁכָּתַב הָרַ"ב שָׁם, וְלֹא אָמְרִינַן שֶׁלֹּא יָזוּז מִמְּקוֹמוֹ, הָתָם כְּעוֹמֵד בְּעִירוֹ לֹא עָקַר דַּעְתּוֹ מֵעִירוֹ, וְדַעְתּוֹ שֶׁאִם לֹא יִקְנֶה לוֹ שָׁם שְׁבִיתָה שֶׁיִּהְיֶה לוֹ תְּחוּם בֵּיתוֹ. תּוֹסָפוֹת: <small>(טו)</small> <B> אַלְפַּיִם אַמָּה.</B> דְּהָא עִקַּר עֵרוּב בָּרֶגֶל כִּדְמַסְקִינַן בְּמִשְׁנָה ט', וְהָכָא דְּדָחוּק הוּא דְּחָשְׁכָה לוֹ שָׁרִינַן לֵיהּ בְּאוֹמֵר שְׁבִיתָתִי כוּ': <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ח">פרק ד - משנה ח</h3><p dir="rtl">
<small>(טז)</small> <B> זָכָה לוֹ.</B> וְקָא מַשְׁמַע לָן שֶׁאֵין נִקְרָא זֶה שְׁבִיתָה בְּטָעוּת כִּדְאָמַר רַבִּי יְהוּדָה בְּמִשְׁנָה ד', דְּלֹא דָּמִי מִי שֶׁהוּא סָמוּךְ לָעִיר וְלֹא יָדַע, דְּנִכָּר לַכֹּל וּמְפֻרְסָם שֶׁשְּׁבִיתָתוֹ בְּטָעוּת, מַה שֶּׁאֵינוֹ נִכָּר [לוֹמָר] דְּאִלּוּ הָיָה יוֹדֵעַ הָאִילָן אוֹ הַגָּדֵר לֹא הָיָה אוֹמֵר תְּהֵא שְׁבִיתָתִי בִּמְקוֹמִי. הָרִי"כ: <small>(יז)</small> וְלֹא קַשְׁיָא אַמַּה שֶּׁכָּתַב בְּפֶרֶק ג' מִשְׁנָה ה' דִּתְחוּמִין דְּרַבָּנָן.</B> שֶׁהֲרֵי כָּתַב הַטּוּר סִימָן שצ"ז דִּקְרָאֵי אַסְמַכְתָּא בְּעָלְמָא: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה ט">פרק ד - משנה ט</h3><p dir="rtl">
<small>(יח)</small> כְּלוֹמַר וּפְלוּגְתַּיְהוּ בְּאוֹמֵר שְׁבִיתָתִי בִּמְקוֹמִי [וְאֵינוֹ] עָנִי, שֶׁיֵּשׁ לוֹ פַּת: <small>(יט)</small> הָכִי קָאָמַר, אַף עַל פִּי שֶׁיֵּשׁ עִמּוֹ פַּת הָוֵי כְּמִי שֶׁאֵין עִמּוֹ פַּת, הוֹאִיל וּבַדֶּרֶךְ הוּא וְחָשְׁכָה לוֹ, כִּדְמַסִּיק שֶׁהָיָה יָכוֹל לָרוּץ. וְעַיֵּן תּוֹסְפוֹת יוֹם טוֹב: <small>(כ)</small> <B> הֶעָנִי כוּ'.</B> אֲתָאָן לְרַבִּי מֵאִיר, וּכְלוֹמַר בְּזוֹ אָמְרוּ הֶעָנִי כוּ', אֲבָל עִקַּר עֵרוּב בְּפַת גְּמִירָא וְטַעֲמֵיהּ דְּכֵיוָן שֶׁמֵּבִיא פַּת גִּלָּה דַּעְתּוֹ וְנִכָּר שֶׁרְצוֹנוֹ לִשְׁבֹּת שָׁם. אֲבָל כְּשֶׁמְּעָרֵב בְּרַגְלָיו אָמְרוּ אֱינָשֵׁי אִם תַּלְמִיד חָכָם הוּא שְׁמַעְתֵּיהּ מְשַׁכְתֵּיהּ, וְאִם עַם הָאָרֶץ חֲמוֹרוֹ אִתְאַבִיד לֵיהּ וְהוֹלֵךְ לְבַקְּרוֹ שָׁם. וְרַבִּי יְהוּדָה סָבַר כֵּיוָן שֶׁטּוֹרֵחַ הוּא בְּעַצְמוֹ יֵשׁ הֶכֵּירָא יוֹתֵר מִשֶּׁשּׁוֹלֵחַ שָׁם [שָׁלִיחַ] וּבְיָדוֹ פַּת: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה י">פרק ד - משנה י</h3><p dir="rtl">
<small>(כא)</small> וְחָזַר [בּוֹ] מִלָּלֶכֶת הַיּוֹם, אֲבָל דַּעְתּוֹ לֵילֵךְ לְמָחָר: <small>(כב)</small> כְּלוֹמַר דְּלֹא אָמְרִינַן נִמְלָךְ הוּא שֶׁלֹּא לִקְנוֹת שְׁבִיתָה, אֶלָּא אָמְרִינַן דִּבְדַעְתּוֹ עוֹמֵד. הָרַמְבַּ"ם: <p dir="rtl">
<h3 dir="rtl" id="MZ2_ERUVIN_L3, פרק ד, פרק ד משנה יא">פרק ד - משנה יא</h3><p dir="rtl">
<small>(כג)</small> וְדִכְוָתֵיהּ שָׁלֹשׁ לֹא יִכָּנֵס, אִם עוֹמֵד בָּאַמָּה הַשְּׁלִישִׁית.</B> גְּמָרָא: <small>(כד)</small> וְזֶה לְשׁוֹן הָרִי"כ, לֹא יִכָּנֵס, אִם אָמַר שְׁבִיתָתִי בָּעִיר לֹא אָמַר כְּלוּם שֶׁהֲרֵי הוּא חוּץ [לִמְקוֹם] שֶׁסִּיֵּם יוֹתֵר מֵאַלְפַּיִם אַמָּה, וּבִמְקוֹמוֹ נַמִּי לֹא קָנֵי שְׁבִיתָה. וְזוֹ הִיא כַּוָּנַת הָרַ"ב בַּמֶּה שֶׁכָּתַב שֶׁהֲרֵי גִּלָּה דַּעְתּוֹ, רְצוֹנוֹ לוֹמַר שֶׁאָמַר. וְעַיֵּן תּוֹסְפוֹת יוֹם טוֹב: <small>(כה)</small> אֶלָּא כְּלוֹמַר לְפִי סְבָרַת הָאָדָם שֶׁיּוּכַל לְשַׁעֵר עַד חָמֵשׁ עֶשְׂרֵה אַמּוֹת וְלֹא יוֹתֵר, אֲבָל אֶפְשָׁר לִפְחוֹת וּלְשַׁעֵר, שֶׁאִי אֶפְשָׁר שֶׁיִּטְעוּ כָּל כָּךְ: <small>(כו)</small> לֹא רָאָה [בָּזֶה] דִּבְרֵי רַשִׁ"י וְהָרִי"כ שֶׁכָּתְבוּ וְזֶה לְשׁוֹנָם, אָמְרִינַן לְקַמָּן בְּפֶרֶק ה' אֵין מוֹדְדִין אֶלָּא בְּחֶבֶל שֶׁל חֲמִשִּׁים אַמָּה [אַרְבָּעִים חֲבָלִים יֶשׁ לְאַלְפַּיִם]. וְכָל חֶבֶל וְחֶבֶל מִתְמַעֵט שְׁתֵּי אֲחִיזוֹת, זֶה תּוֹפֵס מִכָּאן וְזֶה מִכָּאן. וְהָאֲחִיזָה טֶפַח וַחֲצִי אֶצְבַּע. הֲרֵי חֲמֵשׁ עֶשְׂרֵה אַמּוֹת: <small>(כז)</small> כְּדִמְתַרְגֵּם [בְּמִדְבָּר לה] וּמַדֹּתֶם חוּץ לָעִיר, וּמְשַׁחְתּוּן מִבָּרָא לְקַרְתָּא: <p dir="rtl">
<h2 dir="rtl" id="MZ2_ERUVIN_L3, פרק ה">פרק ה</h2><p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה א">פרק ה - משנה א</h3><p dir="rtl">
<small>(א)</small> וְאַכֻּלְּהוּ קָאֵי, וְלָאו דַּוְקָא בַּקְּרָנוֹת שֶׁהֵן קֶרֶן זָוִית, אֶלָּא הוּא הַדִּין בָּאֶמְצַע: <small>(ב)</small> הַיְנוּ אַרְבָּעָה טְפָחִים, כְּמוֹ שֶׁאִיתָא בְּפֶרֶק ב' מִשְׁנָה ה': <small>(ג)</small> <B>וּגְשָׁרִים.</B> שֶׁהֵן מְכֻסִּין מִלְּמַעְלָה. וְיֵשׁ לוֹ כְּתָלִים מֵאַרְבַּע רוּחוֹתָיו, אֶלָּא שֶׁהַכִּפָּה חֲלוּלָה, וְיֵשׁ בַּכְּתָלִים פִּלּוּשׁ שֶׁהַמַּיִם יַעַבְרוּ תַּחְתָּיו אוֹ בְּנֵי אָדָם, וְיֵשׁ תַּחְתָּיו דִּירָה לַמּוֹכֵס. הָרִי"כ: <small>(ד)</small> וְקָשֶׁה [לְגִרְסָתוֹ דְגָרַס אוֹתָן], הָא תָּנָא לֵיהּ פֶּרֶק ד' מִשְׁנָה ח', וְנֻסָּח אַחֵר [גָּרַס] אוֹתָהּ, וּפֵרֵשׁ הָרַמְבַּ"ם רְצוֹנוֹ לוֹמַר כִּי כְּשֶׁתִּהְיֶה הַמְּדִינָה עֲגֻלָּה שֶׁיַּעֲשׂוּ בּוֹ מְרֻבָּע דָּבוּק לָהּ וְאָז יִמְדְּדוּ חוּץ לַמְרֻבָּע אַלְפַּיִם אַמָּה לְכָל רוּחַ וּמַרְוִיחִים אַנְשֵׁי הַמְּדִינָה אוֹתָן הַתּוֹסָפוֹת שֶׁיּוֹסִיפוּ הַמְרֻבָּע עַל הָעֲגֻלָּה שֶׁבְּתוֹכוֹ: <small>(ה)</small> אֵין לוֹמַר כִּפְשׁוּטָהּ, שֶׁהֲרֵי אִם לְצַד אֶחָד מֵהָעִיר אַלְפַּיִם, כְּשֶׁנְּעַגֵּל כָּל סְבִיבוֹת הָעִיר מִמָּקוֹם שֶׁכָּלוּ אוֹתָן אַלְפַּיִם, אֵין סָפֵק שֶׁלְּכָל צְדָדֵי הָעִיר יִהְיֶה אַלְפַּיִם, אֶלָּא הַיְנוּ לוֹמַר שֶׁכְּשֶׁהֵן עֲגֻלּוֹת הוּא מַפְסִיד הַזָּוִיּוֹת וּכְשֶׁהֵן מְרֻבָּעוֹת נִשְׂכָּר הַזָּוִיּוֹת, דְּכָל אַמְּתָא בְּרִבּוּעַ אַמְּתָא וּתְרֵי חֻמְשֵׁי בַּאֲלַכְסוֹן, נִמְצָא כְּשֶׁיּוֹצֵא [מֵהָעִיר] כְּנֶגֶד הַזָּוִיּוֹת לָלֶכֶת בַּאֲלַכְסוֹן מְהַלֵּךְ אַלְפַּיִם וּשְׁמֹנֶה מֵאוֹת אַמָּה, וְאִם הָיוּ עֲגֻלּוֹת לֹא הָיָה יָכוֹל לַהֲלֹךְ בְּשׁוּם צַד יוֹתֵר מֵאַלְפַּיִם. בֵּית יוֹסֵף: <small>(ו)</small> <B> טַבְלָא מְרֻבַּעַת.</B> בְּעִיר מְרֻבַּעַת עָסְקִינַן, שֶׁאֵין בָּהּ אֶלָּא אַלְפַּיִם עַל אַלְפַּיִם, דַּהֲווּ נַמִּי תְּחוּמִין מְרֻבָּעִין, וְאִם אֵינָהּ מְרֻבַּעַת כְּגוֹן שֶׁהִיא יְתֵרָה עַל אַלְפַּיִם לְאָרְכָּהּ אוֹ פְּחוּתָה מֵאַלְפַּיִם, לֹא הָווּ מְרֻבָּעִים, דִּתְחוּמִין מְרֻבָּעִים לָאו דַּוְקָא שֶׁיְּהֵא אָרְכָּן כְּרָחְבָּן, שֶׁהֲרֵי רָחְבָּן לְמִדַּת הָעִיר הִיא כוּ', אֶלָּא מְרֻבָּעִים דְּקָתָנֵי לִמְעוּטֵי עֲגֻלִּים. רַשִׁ"י: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ב">פרק ה - משנה ב</h3><p dir="rtl">
<small>(ז)</small> <B> קַרְפֵּף.</B> הוּא צֶלַע מִצְּלָעוֹת מְרֻבָּעוֹת מִדַּת בֵּית סָאתַיִם וְהוּא שִׁבְעִים וְשִׁירַיִם. הָרַמְבַּ"ם. עֲשָׂאוֹ שֵׁם מְשֻׁתָּף אוֹ מֻשְׁאָל, דִּבְפֶרֶק ב' מִשְׁנָה ג' פֵּרֵשׁ כְּהָרַ"ב שָׁם וְנִלְמַד מֵעִנְיָנוֹ: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ג">פרק ה - משנה ג</h3><p dir="rtl">
<small>(ח)</small> וּדְקָתָנֵי בֵּין שְׁנַיִם הַחִיצוֹנִים הָכִי קָאָמַר, אִם יֵשׁ אֲוִיר בֵּין שְׁנֵי הַחִיצוֹנִים כְּדֵי לְהִתְמַלְּאוֹת אֶמְצָעִי וְלַעֲמֹד אֲוִיר הַנִּשְׁאָר בֵּין אֶמְצָעִי לַחִיצוֹנִים עַל מֵאָה אַרְבָּעִים וְאַחַת וּשְׁלִישׁ לְכָאן וּמֵאָה אַרְבָּעִים וְאַחַת וּשְׁלִישׁ לְכָאן, דְּהַיְנוּ שְׁתֵּי קַרְפֵּפוֹת לִשְׁנֵיהֶן, רוֹאִין כוּ', אֲבָל אִם רָבָה אֲוִיר יוֹתֵר מִכָּאן לֹא אָמְרִינַן רוֹאִין. רַשִׁ"י: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ד">פרק ה - משנה ד</h3><p dir="rtl">
<small>(ט)</small> <B> חֲמִשִּׁים אַמָּה.</B> בַּגְּמָרָא אַסְמְכִינְהוּ אַקְּרָא דִּכְתִיב [שְׁמוֹת לו] בַּחֲצַר הַמִּשְׁכָּן וְרֹחַב חֲמִשִּׁים בַּחֲמִשִּׁים, וּמִדְּלֹא אָמַר חֲמִשִּׁים חֲמִשִּׁים יָלְפִינַן מִנֵּיהּ תַּרְתֵּי, הַךְ דְּהָכָא וְהָא דְּמִשְׁנָה ה' פֶּרֶק ב': <small>(י)</small> הַמְכֻוָּן אִם אֵינוֹ רָחָב כִּי אִם חֲמִשִּׁים אַמָּה: <small>(יא)</small> רְצוֹנוֹ לוֹמַר עַד אַלְפַּיִם, וְהָכִי אִיתָא בַּגְּמָרָא. [וְכָתַב] הָרִי"כ וְאִם רָצָה לֵירֵד בְּשַׁבָּת בְּמִדְרוֹן הַגַּיְא יָכוֹל לֵירֵד שָׁם וְאַחַר כָּךְ יוֹצֵא מִשָּׁם וּמַשְׁלִים תְּחוּמוֹ כְּאִלּוּ לֹא יָרַד בַּגַּיְא: <small>(יב)</small> <B> מַבְלִיעוֹ.</B> כְּמוֹ בְּהַבְלָעַת הַגַּיְא שֶׁעוֹמְדִים עַל שְׁנֵי שִׂפְתֵי הַגַּיְא מִזֶּה וּמִזֶּה שֶׁנִּמְדַּד הַשֶּׁטַח הָרָחָב [בְּעֶלְיוֹנוֹ] וְלֹא הַקָּצָר כוּ', וְדִכְוָתֵיהּ בְּהָר כְּשֶׁמַּבְלִיעוֹ [נִמְדְּדְהוּ בְתַּחְתִּיתוֹ בְשִׁטְחוֹ הָרָחָב], וְכֵיצַד יַעֲשֶׂה, זוֹקֵף עֵץ גָּבוֹהַּ בִּשְׂפָתוֹ מִזֶּה וְעֵץ אַחֵר כְּנֶגְדוֹ בִּשְׂפָתוֹ מִזֶּה וּמוֹתֵחַ הַחֶבֶל מִזֶּה לָזֶה. תּוֹסָפוֹת, וְעַיֵּן תּוֹסְפוֹת יוֹם טוֹב: <small>(יג)</small> גְּמָרָא.</B> וְהַטַּעַם מִשּׁוּם דְּנִיחָא תַּשְׁמִישְׁתֵּיהּ לַעֲלוֹת בְּמִדְרוֹנוֹ כוּ'. הָרִי"כ. וּמַה שֶּׁכָּתַב אֲבָל כוּ' אֵינוֹ מַבְלִיעַ וְכוּ' הַיְנוּ טַעֲמָא לְפִי שֶׁקָּשֶׁה לַעֲלוֹת עָלָיו וּלְמָדְדוֹ עַל גַּבּוֹ כְּפֵרוּשׁ הָרִי"כ. וְשִׁעוּר הָאֹמֶד הוּא עַד חֲמִשִּׁים אַמָּה, אֲבָל יוֹתֵר מֵחֲמִשִּׁים מְקַדְּרִין. טוּר: <small>(יד)</small> <B> לְהַבְלִיעוֹ.</B> בַּחֶבֶל שֶׁל חֲמִשִּׁים אַמָּה. טוּר. וְקָאֵי נַמִּי אַגַּיְא וְגָדֵר, דְּקִדּוּר שַׁיָּךְ נַמִּי בְּהוּ. וּמִיהוּ בְּגַיְא לֹא אִכְפַּת לָן בֵּין מִתְלַקֵּט עֲשָׂרָה מִתּוֹךְ חֲמִשָּׁה אוֹ פָּחוֹת. טוּר: <small>(טו)</small> וְטַעֲמָא מְפֹרָשׁ בַּגְּמָרָא, מִפְּנֵי שֶׁהֵן שֶׁל תּוֹרָה: <small>(טז)</small> וְזֶה לְשׁוֹן רַשִׁ"י, דְּמַשְׁוֶה מִדַּת הָהָר כְּאִלּוּ הוּא נָקוּב בִּמְקוֹם מַעֲמַד רַגְלֵי הָעֶלְיוֹן, וְנִמְצָא לִבּוֹ בְּמָקוֹם שֶׁרַגְלָיו עוֹמְדוֹת שָׁם עַכְשָׁיו. וּכְשֶׁנּוֹתֵן הַחֶבֶל עַכְשָׁיו כְּנֶגֶד מַרְגְּלוֹתָיו הָוֵי לֵיהּ כְּאִלּוּ נוֹתֵן אוֹתוֹ כְּנֶגֶד לִבּוֹ בְּקַרְקַע חֲלָקָה כְּדֶרֶךְ כָּל הַמּוֹדְדִין: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ה">פרק ה - משנה ה</h3><p dir="rtl">
<small>(יז)</small> <B> חֲכָמִים.</B> מִדְּאוֹרַיְתָא לֹא מִיתַּסְרִי מִידֵי, וְאִינְהוּ גָזוּר, הִלְכָּךְ אָזְלִינַן בְּהוּ לְקֻלָּא. רַשִׁ"י. וּמִיהוּ אִיכָּא דִּסְבִירָא לֵיהּ דְּעַד שָׁלֹשׁ פַּרְסָאוֹת מִדְּאוֹרַיְתָא: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ו">פרק ה - משנה ו</h3><p dir="rtl">
<small>(יח)</small> דִּלְמָא הָדְרָה וּמִתְעַבֶּדֶת שֶׁל רַבִּים וְאָתוּ לְעֵרוּבֵי כֻּלָּהּ: <small>(יט)</small> כַּמְּפֹרָשׁ בְּסֵפֶר יְהוֹשֻׁעַ, צְנָן וַחֲדָשָׁה וּמִגְדַּל גָּד: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ז">פרק ה - משנה ז</h3><p dir="rtl">
<small>(כ)</small> לִבְנוֹ. מִבְּעוֹד יוֹם. רַשִׁ"י: <small>(כא)</small> <B> וּלְבֵיתוֹ כוּ'.</B> וּבַגְּמָרָא [פָּרֵיךְ] הֵיכָא מַשְׁכַּחַת לַהּ, כְּגוֹן דְּקָאֵי בֵּיתוֹ בַּאֲלַכְסוֹנוֹ, שֶׁרְאוּבֵן עוֹמֵד בְּמִזְרַח בֵּיתוֹ וְעֵרוּבוֹ מוֹשֵׁךְ לַמַּעֲרָב יוֹתֵר מִבֵּיתוֹ, וְאַף עַל פִּי כֵן פְּעָמִים שֶׁהָאֲלַכְסוֹן רָב וְהָוֵי בֵּיתוֹ רָחוֹק מִמֶּנּוּ יוֹתֵר מֵעֵרוּבוֹ: <small>(כב)</small> כְּלוֹמַר לְמַעֲרַב הָעֵרוּב: <p dir="rtl">
<h3 dir="rtl" id="MZ2_ERUVIN_L3, פרק ה, פרק ה משנה ח">פרק ה - משנה ח</h3><p dir="rtl">
<small>(כג)</small> כְּלוֹמַר עַל הָאַרְבַּע אַמּוֹת אֵלּוּ מַשְׁלִימִים.</B> דְּלָאו כְּהָרִי"כ שֶׁכָּתַב דְּאַף עַל גַּב דְּאָמְרִינַן כְּאַרְבַּע אַמּוֹת דָּמְיָא, לֹא שֶׁנַּחְשֹׁב אוֹתָן כְּלָל, אֶלָּא מִדְּכָתַב וּמַשְׁלִימִין רוֹצֶה לוֹמַר שֶׁנַּחְשֹׁב אוֹתָן הָאַרְבַּע אַמּוֹת [וְכֵן כָּתְבוּ הָרַ"מ וְהַטּוּר]: <p dir="rtl">
<h2 dir="rtl" id="MZ2_ERUVIN_L3, פרק ו">פרק ו</h2><p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה א">פרק ו - משנה א</h3><p dir="rtl">
<small>(א)</small> <B> בָּעֵרוּב.</B> דִּדְבַר תּוֹרָה מֻתָּר לְטַלְטֵל בְּלֹא עֵרוּב, וּשְׁלֹמֹה וּבֵית דִּינוֹ תִּקְּנוּהוּ כְּדֵי שֶׁלֹּא יִטְעוּ לוֹמַר כְּשֵׁם שֶׁמֻּתָּר לְהוֹצִיא מֵחֲצֵרוֹת לִרְחוֹב הַמְּדִינָה וּשְׁוָקֶיהָ כָּךְ מֻתָּר לְהוֹצִיא מִמְּדִינָה לַשָּׂדֶה, וְיַחְשְׁבוּ שֶׁהַשְּׁוָקִים וְהָרְחוֹבוֹת הוֹאִיל וְהֵן רְשׁוּת לַכֹּל הֲרֵי הֵן כַּשָּׂדוֹת, וְיֹאמְרוּ שֶׁחֲצֵרוֹת בִּלְבַד הֵן רְשׁוּת הַיָּחִיד, וִידַמּוּ שֶׁאֵין הוֹצָאָה מְלָאכָה וְשֶׁמֻּתָּר לְהוֹצִיא מֵרְשׁוּת הַיָּחִיד לִרְשׁוּת הָרַבִּים, לְפִיכָךְ תִּקֵּן שֶׁכָּל רְשׁוּת הַיָּחִיד שֶׁתֵּחָלֵק בְּדִיּוּרִין וְיֹאחַז כָּל אֶחָד וְאֶחָד בָּהּ רְשׁוּת לְעַצְמוֹ וְיִשָּׁאֵר מִמֶּנּוּ מָקוֹם בִּרְשׁוּת כֻּלָּן וְיַד כֻּלָּן שָׁוָה בּוֹ, כְּגוֹן חָצֵר לַבָּתִּים, שֶׁנַּחְשֹׁב אוֹתוֹ הַמָּקוֹם כְּאִלּוּ הִיא רְשׁוּת לָרַבִּים. וְכָל מָקוֹם שֶׁאָחַז אֶחָד מִן הַשְּׁכֵנִים [וְחִלְּקוֹ] לְעַצְמוֹ שֶׁהוּא בִּלְבַד רְשׁוּת הַיָּחִיד וְיִהְיֶה אָסוּר לְהוֹצִיא מֵרְשׁוּת שֶׁחָלַק לְעַצְמוֹ לִרְשׁוּת שֶׁיַּד כֻּלָּן שָׁוָה בּוֹ כוּ' עַד שֶׁיְּעָרְבוּ מֵעֶרֶב שַׁבָּת, כְּלוֹמַר שֶׁכֻּלָּנוּ מְעֹרָבִים וְאֹכֶל אֶחָד לְכֻלָּנוּ, וּכְמוֹ שֶׁאָנוּ שָׁוִין בַּמָּקוֹם הַזֶּה כָּךְ כֻּלָּנוּ שָׁוִים בְּכָל מָקוֹם שֶׁאָחַז כָּל אֶחָד לְעַצְמוֹ, וַהֲרֵי כֻּלָּנוּ רְשׁוּת אַחַת. וּבְמַעֲשֶׂה זֶה לֹא יָבֹאוּ לִטְעוֹת וּלְדַמּוֹת שֶׁמֻּתָּר לְהוֹצִיא מֵרְשׁוּת הַיָּחִיד לִרְשׁוּת הָרַבִּים. הָרַמְבַּ"ם פֶּרֶק א' מֵהִלְכוֹת עֵרוּבִין: <small>(ב)</small> בַּגְּמָרָא, וְטַעֲמָא, לְפִי שֶׁפָּחוֹת מִשְּׁוֵה פְּרוּטָה חָשׁוּב לָהֶם מֵחֲמַת קַמְצָנוּתָם: <small>(ג)</small> שֶׁהַשְּׂכִירוּת כְּבִטּוּל רְשׁוּת הוּא, שֶׁאֵינוֹ אֶלָּא הֶכֵּר, וּלְפִיכָךְ שׂוֹכְרִים אֲפִלּוּ בְּפָחוֹת מִשְּׁוֵה פְּרוּטָה. הָרַמְבַּ"ם: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ב">פרק ו - משנה ב</h3><p dir="rtl">
<small>(ד)</small> <B> בְּמָבוֹי.</B> וּבִטֵּל לָנוּ רְשׁוּתוֹ. רַשִׁ"י וְהָרַמְבַּ"ם: <small>(ה)</small> <B> הַכֵּלִים.</B> וְהַחֲזִיקוּ בּוֹ, וְשׁוּב אַף עַל פִּי שֶׁיּוֹצִיא הוּא לֹא יוּכַל לַחֲזֹר מִבִּטּוּלוֹ כֵּיוָן שֶׁכְּבָר הֶחְזַקְתֶּם בּוֹ. גְּמָרָא. וּמַה שֶּׁכָּתַב הָרַ"ב בְּדִבְרֵי תַּנָּא קַמָּא וַעֲשׂוּ צָרְכֵיכֶם, אַגַּב שִׁיטְפָא וְלֹא דָּק. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ג">פרק ו - משנה ג</h3><p dir="rtl">
<small>(ו)</small> כְּלוֹמַר לַאֲפוֹקֵי מִדְּרַבִּי אִלָּעִאי דְּסוֹף פֶּרֶק ב': <small>(ז)</small> <B> שֶׁאֶחָד נוֹתֵן.</B> גְּמָרָא הָא תוּ לָמָּה לִי, וּמְשָׁנֵי מִשּׁוּם שְׁנַיִם נוֹתְנִים, לְאַשְׁמְעִינַן דְּלֹא גָּזְרוּ דִּלְמָא יִטְּלוּ נַמִּי. וְאֵין נוֹטְלִין, יְתֵירָא, לְאַשְׁמְעִינַן דְּאַף עַל גַּב דְּאָמַר לֵיהּ קְנִי עַל מְנָת לְהַקְנוֹת לַשֵּׁנִי, דְּמַהוּ דְּתֵימָא שָׁלִיחַ [שַׁוְּיוּהוּ], קָא מַשְׁמַע לָן כֵּיוָן דְּלֹא קָנָה אִיהוּ לְאִשְׁתָּרוֹיֵי לֹא מָצֵי לְאַקְנוֹיֵי: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ד">פרק ו - משנה ד</h3><p dir="rtl">
<small>(ח)</small> <B> בְּמֵזִיד אוֹסֵר.</B> הַיְנוּ בִּדְלָא הֶחְזִיקוּ כְּבָר, שֶׁאִם הֶחְזִיקוּ וְהוֹצִיאוּ מִבָּתֵּיהֶם לֶחָצֵר שׁוּב אֵינוֹ יָכוֹל לֶאֱסֹר כִּדְפֵרֵשׁ הָרַ"ב בְּמִשְׁנָה ב', וַאֲפִלּוּ לְרַבִּי יְהוּדָה דְּהָתָם: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ה">פרק ו - משנה ה</h3><p dir="rtl">
<small>(ט)</small> גְּמָרָא. וְסֵיפָא יַיִן וְשֶׁמֶן לָאו דַּוְקָא, דְּהוּא הַדִּין יַיִן וְיַיִן בִּשְׁנֵי כֵּלִים, אֶלָּא אוֹרְחָא דְּמִלְּתָא נָקַט, וְעוֹד דְּלֹא הֻצְרַךְ לְפָרֵשׁ דִּסְתָמָן בִּשְׁנֵי כֵּלִים. תּוֹסָפוֹת: <small>(י)</small> גְּמָרָא. כְּלוֹמַר לְעָרֵב דִּירָתָן לַעֲשׂוֹתָן אַחַת, אֲבָל שִׁתּוּפֵי מְבוֹאוֹת אֵינוֹ אֶלָּא לְשַׁתֵּף רְשׁוּת הַחֲצֵרוֹת שֶׁבַּמָּבוֹי וְלֹא רְשׁוּת הַבָּתִּים, וְחָצֵר לָאו בַּת דִּירָה הִיא. רַשִׁ"י: <small>(יא)</small> זֶה לְשׁוֹן הָרַמְבַּ"ם, שֶׁהֲרֵי אֵין הַתִּינוֹקוֹת מַכִּירִין מַה נַּעֲשֶׂה בַּמָּבוֹי, לְפִיכָךְ אִם נִשְׁתַּתְּפוּ בַּמָּבוֹי בְּפַת סוֹמְכִין עָלָיו וְאֵין צָרִיךְ לְעָרֵב בַּחֲצֵרוֹת שֶׁהֲרֵי הַתִּינוֹקוֹת מַכִּירִין בַּפַּת. כְּלוֹמַר וְיוֹדְעִין שֶׁמִּשּׁוּם הַשִּׁתּוּף שֶׁל פַּת מְטַלְטְלִין כוּ', אֲבָל לְיַיִן וּשְׁאָרֵי דְּבָרִים אֵין לַתִּינוֹקוֹת הֶכֵּירָא כִּי אֵינָם מַשְׁגִּיחִים [בָּהֵם] רַק עַל הַפַּת עֵינֵיהֶם, וּדְלֹא כְּמַאן דְּאָמַר בַּגְּמָרָא דְּאַף עַל גַּב דְּיַיִן בֶּחָצֵר לֹא חֲזִי, מִגּוֹ דַּחֲזִי לְמִלְּתֵיהּ בְּשִׁתּוּף סָמְכִינַן עֲלֵיהּ בֶּחָצֵר: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ו">פרק ו - משנה ו</h3><p dir="rtl">
<small>(יב)</small> רַשִׁ"י. דְּאִם לֹא כֵן לֹא הָיוּ צְרִיכִין לָתֵת עֵרוּב אֶלָּא שְׁנֵי הַפְּנִימִיִּים, מִשּׁוּם דְּהַחִיצוֹנִים הָיוּ כְּבֵית שַׁעַר שֶׁלָּהֶם, וּתְנַן בְּמִשְׁנָה ד' פֶּרֶק ח' דְּבֵית שַׁעַר אֵינוֹ אוֹסֵר, וּמִיהוּ אוֹתוֹ שֶׁלִּפְנֵי הַפְּנִימִי לֹא מִקְרֵי בֵּית שַׁעַר. תּוֹסָפוֹת: <small>(יג)</small> מִשּׁוּם דְּאִם לֹא כֵן, שֶׁאֵין עוֹד דִּיּוּרִין בֶּחָצֵר, אֵינָן צְרִיכִין עֵרוּב כְּלָל.</B> וְעַיֵּן בַּמִּשְׁנָה דִּלְקַמָּן דְּבָעִינַן נַמִּי שֶׁלֹּא יִתְּנוּ הָעֵרוּב בִּטְרַקְלִין זֶה. גְּמָרָא: <small>(יד)</small> וַחֲדָרִים וַעֲלִיּוֹת דְּמַתְנִיתִין כְּעֵין חֲדָרִים וּכְעֵין עֲלִיּוֹת, וּמַאי נִיהוּ, מְחִצּוֹת הַמַּגִּיעוֹת לַתִּקְרָה. גְּמָרָא: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ז">פרק ו - משנה ז</h3><p dir="rtl">
<small>(טו)</small> מַשְׁמַע דְּתַרְתֵּי בָּעִינַן, שֶׁיִּהְיוּ חֲלוּקִים בְּלִינָה וְשֶׁלֹּא יֹאכְלוּ כוּ' מַמָּשׁ, אֲבָל אִם חָסֵר אַחַת מִשְּׁתֵּיהֶן כוּ' לְעוֹלָם אֵין צָרִיךְ לָעֵרוּב הוֹאִיל וּבְדָבָר אֶחָד אֵינָן חֲלוּקִים, אוֹ בַּלִּינָה אוֹ בַּפַּת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה ח">פרק ו - משנה ח</h3><p dir="rtl">
<small>(טז)</small> וּמַיְרֵי בְּנִשְׁתַּתְּפוּ בְּיַיִן, דְּאִלּוּ בְּפַת סוֹמְכִים לְעוֹלָם כִּדְפֵרֵשׁ הָרַ"ב לְעֵיל בְּמִשְׁנָה ה': <small>(יז)</small> <B>וַאֲסוּרִין בַּמָּבוֹי.</B> וְאֵין אוֹמְרִים שֶׁיּוֹעִיל הָעֵרוּב בִּמְקוֹם שִׁתּוּף כֵּיוָן שֶׁהָרֹב נִשְׁתַּתְּפוּ, דְּהָכָא אֵין הַטַּעַם שֶׁלֹּא תִשְׁתַּכַּח אֶלָּא דְּלֹא שַׁיָּךְ לְמֵימַר שֶׁנִּסְמֹךְ עַל הָעֵרוּב בִּמְקוֹם שִׁתּוּף, דְּעֵרוּב שֶׁעֵרֵב כָּל חָצֵר לְעַצְמוֹ הֵיאַךְ יַתִּיר לְטַלְטֵל בַּמָּבוֹי, וַהֲרֵי אֲפִלּוּ מֵחָצֵר לְחָצֵר שֶׁלֹּא דֶּרֶךְ מָבוֹי אָסוּר לְטַלְטֵל. בֵּית יוֹסֵף. וְעַיֵּן תּוֹסְפוֹת יוֹם טוֹב: <small>(יח)</small> נָטַר לַהּ עַד הָכָא אַף עַל גַּב דְּכֻלָּהּ מִשְׁנָה ה' דִּלְעֵיל מִתְנְיֵהּ לְעִנְיַן שִׁתּוּף מְבוֹאוֹת וּתְנַן נַמִּי רֵישׁ פֶּרֶק ג' בַּכֹּל מְעָרְבִין וּמִשְׁתַּתְּפִין, מִכָּל מָקוֹם מְבוֹאוֹת בְּהֶדְיָא לֹא תְנַן עַד הָכָא: <p dir="rtl">
<h3 dir="rtl" id="MZ2_ERUVIN_L3, פרק ו, פרק ו משנה י">פרק ו - משנה י</h3><p dir="rtl">
<small>(יט)</small> וְאֵין לְעַכֵּב בְּיָדָהּ מֵחֲמַת שֶׁנִּשְׁתַּתְּפָה עִם בְּנֵי הַחִיצוֹנָה, דִּיְכוֹלָה לוֹמַר לָהֶן לִתְקוּנֵי שִׁתַּפְתִּיךָ וְלֹא לְעִוּוּתֵי. גְּמָרָא: <small>(כ)</small> וּמְסַיֵּם רַשִׁ"י וְאִם הָיוּ שְׁנַיִם אֲפִלּוּ בַּחִיצוֹנָה גָּזְרִינַן דִּלְמָא אָתֵי לְמִשְׁרֵי שְׁנַיִם בַּפְּנִימִית וְאֶחָד בַּחִיצוֹנָה. וּפֵרוּשׁ אֶחָד רְצוֹנוֹ לוֹמַר הוּא וְכָל אַנְשֵׁי בֵּיתוֹ, שֶׁהֵם כְּמוֹ אָדָם אֶחָד. הָרַמְבַּ"ם: <p dir="rtl">
<h2 dir="rtl" id="MZ2_ERUVIN_L3, פרק ז">פרק ז</h2><p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה א">פרק ז - משנה א</h3><p dir="rtl">
<small>(א)</small> דְּמִשּׁוּם הָכִי הֲדַר תָּנֵי פָּחוֹת מֵאַרְבָּעָה כוּ', וְהָא מֵרֵישָׁא שָׁמְעִינַן לַהּ, אֶלָּא לְאַשְׁמְעִינַן דַּאֲפִלּוּ קְצָת כוּ'. גְּמָרָא: <small>(ב)</small> גְּמָרָא. וְנִרְאֶה מִזֶּה דִּשְׁנֵי בָּתִּים בְּלֹא חָצֵר נַמִּי צְרִיכִין עֵרוּב, וְכֵן מוּכָח רֵישׁ פֶּרֶק ט' דִּלְכֻלֵּי עָלְמָא אֲפִלּוּ לְרַבִּי שִׁמְעוֹן דְּמֵקֵל בַּגַּגּוֹת כוּ' שֶׁאֵינָם צְרִיכִים לְעָרֵב מַשְׁמַע דְּדִיּוּרִין שֶׁתַּחַת הַגַּגּוֹת דְּהַיְנוּ הַבָּתִּים שֶׁצְּרִיכִין עֵרוּב. וְקָשֶׁה לְהָרַמְבַּ"ם שֶׁהֲבֵאתִיו רֵישׁ פֶּרֶק דִּלְעֵיל דְּמוּכָח שֶׁלֹּא תִּקְנוּ שְׁלֹמֹה וּבֵית דִּינוֹ אֶלָּא כְּשֶׁיֵּשׁ דִּיּוּרִין חֲלוּקִין אֵצֶל מָקוֹם שֶׁיַּד כֻּלָּן שָׁווֹת בּוֹ כוּ'. וְאוּלַי שֶׁזֶּה [שֶׁכָּתַב לָעֵיל הָיְנוּ] גְּזֵרַת שְׁלֹמֹה וּבֵית דִּינוֹ, וְהַךְ דְּהָכָא מִגְּזֵרַת חֲכָמִים: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ב">פרק ז - משנה ב</h3><p dir="rtl">
<small>(ג)</small> וּלְפִי זֶה בְּפָחוֹת מֵאַרְבָּעָה דְּמֻתָּרִין לְהוֹרִיד הַיְנוּ אֲפִלּוּ לַבָּתִּים, וּכְמוֹ שֶׁכָּתַב הָרַמְבַּ"ם: <small>(ד)</small> <B>עַד עֶשֶׂר אַמּוֹת.</B> וְנִשְׁאָר מִן הַכֹּתֶל מַשֶּׁהוּ מִכָּאן וּמַשֶּׁהוּ מִכָּאן, אוֹ מִצַּד אֶחָד לְבַדּוֹ, שֶׁהֲרֵי לֹא נִפְרְצָה בִּמְלֹאָהּ, וְאוֹתָהּ פִּרְצָה אֵינָהּ נֶחְשֶׁבֶת אֶלָּא כְּפֶתַח. הָרִי"כ: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ג">פרק ז - משנה ג</h3><p dir="rtl">
<small>(ה)</small> <B> אַרְבָּעָה.</B> גָּרְסִינַן, וּפֵרוּשׁ טְפָחִים: <small>(ו)</small> בְּנִטָּלִין בְּשַׁבָּת אָיְרֵי.</B> תּוֹסָפוֹת. לַאֲפוֹקֵי שֶׁהִקְצוּהוּ לְלַבֵּן בּוֹ לְבֵנִים אוֹ לְגַבֵּל בּוֹ טִיט, דְּאֵין נִטָּלִין בְּשַׁבָּת: <small>(ז)</small> <B> עָפָר כוּ'.</B> שֶׁסְּתָם עָפָר וּצְרוֹרוֹת בֶּחָרִיץ מְבֻטָּלִין הֵן. גְּמָרָא. וְהַךְ מָלֵא סַגִּי בְּמֶשֶׁךְ אַרְבָּעָה טְפָחִים לָרֹחַב, בְּמִכָּל שֶׁכֵּן דְּנֶסֶר דִּבְסָמוּךְ. בֵּית יוֹסֵף: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ד">פרק ז - משנה ד</h3><p dir="rtl">
<small>(ח)</small> <B> מְעָרְבִין שְׁנַיִם.</B> שֶׁמִּשְּׁנֵי צִדֵּי הַנֶּסֶר הוּא חָרִיץ. רִי"כ: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ה">פרק ז - משנה ה</h3><p dir="rtl">
<small>(ט)</small> אֲבָל בְּיָדַיִם לֹא.</B> גְּמָרָא. וּפֵרֵשׁ רַשִׁ"י דְּחַיְשִׁינַן דְּשָׁקֵיל טוּבָא וּמְמַעֵט, אֲבָל בְּהֵמָה כוּ'. וְקָשֶׁה דִּלְקַמָּן פֶּרֶק ט' מִשְׁנָה ג' מְפָרֵשׁ דִּמְחִצָּה שֶׁנִּפְרְצָה בְּשַׁבָּת לֹא בָּטֵיל עֵרוּב. וְהָרֹא"שׁ מְפָרֵשׁ דִּבְחֹל קָאָמַר, וְאָסוּר בַּיָּדַיִם דִּלְמָא מְמַעֵט לְהוּ בְּעֶרֶב שַׁבָּת סָמוּךְ לַחֲשֵׁכָה וְלָאו אַדַּעְתֵּיהּ, וּמְטַלְטֵל בְּשַׁבָּת בֶּחָצֵר הָאֲסוּרָה, וְכֵן מוּכָח לִישְׁנָא דְּמַתְנִיתִין דְּנִתְמַעֵט [דְּמַיְרֵי בְּחֹל] כִּדְפֵרֵשׁ הָרַ"ב. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ו">פרק ז - משנה ו</h3><p dir="rtl">
<small>(י)</small> <B> הַגְּדוֹלִים.</B> וַאֲפִלּוּ סְמוּכִים עַל שֻׁלְחָנוֹ, דְּכֵיוָן דְּרוֹצֶה לְזַכּוֹת לַאֲחֵרִים זוֹכִים הֵם לַאֲחֵרִים כֶּאֱינַשׁ דְּעָלְמָא, וְהוּא הַדִּין בְּקָטָן דְּלֹא, אַף עַל פִּי שֶׁאֵינוֹ סָמוּךְ: <small>(יא)</small> <B> הָעִבְרִים.</B> בְּפֶרֶק קַמָּא דְּקִדּוּשִׁין מִשְׁנָה ב' תְּנַן דְּאָמָה הָעִבְרִיָּה קוֹנָה אֶת עַצְמָהּ בְּסִימָנִין, וְהַשְׁתָּא לֹא מַשְׁכַּחַת לַהּ שִׁפְחָה עִבְרִיָּה אֶלָּא קְטַנָּה, וְהָכִי אִיתָא בַּגְּמָרָא, וּבְשִׁתּוּפֵי מְבוֹאוֹת דְּרַבָּנָן אָמְרֵי שֶׁתְּזַכֶּה אֲפִלּוּ לַאֲחֵרִים, וְשָׁאנֵי שִׁפְחָה מִבִּתּוֹ הַקְּטַנָּה, דְּיָדָהּ כְּיַד אָבִיהָ אֲבָל לֹא כְּיַד רַבָּהּ, שֶׁאֵין קִנְיָנוֹ בָּהּ קִנְיָן גָּמוּר. וְהָכִי נַמִּי מַסִּיק בַּגְּמָרָא בָּבָא מְצִיעָא דַּף י"ב: <small>(יב)</small> <B> אִשְׁתּוֹ.</B> בְּפֶרֶק י"א דִּנְדָרִים מִשְׁנָה ח' תְּנַן סְתָמָא כְּרַבִּי מֵאִיר דְּיַד הָאִשָּׁה כְּיַד בַּעֲלָהּ. וּמִשּׁוּם הָכִי מַסִּיק הָרֹא"שׁ דְּהָכָא כְּשֶׁאֵינוֹ זָנָהּ, וּלְפִיכָךְ מַעֲשֵׂה יָדֶיהָ שֶׁלָּהּ וְאֵין יָדָהּ כְּיָדוֹ. וְעַיֵּן תּוֹסְפוֹת יוֹם טוֹב: <small>(יג)</small> <B> שֶׁיָּדָן כוּ'.</B> וּבְרֵישׁ פֶּרֶק ח' אִיתָא בַּגְּמָרָא מְעָרֵב עַל יְדֵי עַבְדּוֹ כוּ', פֵּרוּשׁ בִּשְׁבִיל, וְעַל יְדֵי בְּנוֹ וּבִתּוֹ מִפְּנֵי שֶׁיָּדָן כוּ', וְכָתְבוּ הַתּוֹסָפוֹת אַעַבְדּוֹ וְשִׁפְחָתוֹ קָאֵי, כִּדְאָמְרִינַן בְּגִטִּין דְּיַד עֶבֶד קָנֵי לֵיהּ רַבֵּיהּ. וְנִרְאֶה דְּהָכִי נַמִּי לֹא קָאֵי אֶלָּא אַעַבְדּוֹ כוּ', וְטַעֲמָא דִּבְנוֹ וּבִתּוֹ הַקְּטַנִּים אַף עַל גַּב דְּיֵשׁ לָהֶן יַד לִזְכּוֹת כְּשֶׁהִגִּיעַ לִכְלַל אֱגוֹז וְנוֹטְלוֹ כוּ', הָכָא לְעִנְיַן עֵרוּב כֵּיוָן שֶׁיָּכוֹל לְעָרֵב בִּשְׁבִילָם שֶׁהֵם סְמוּכִים עָלָיו כִּדְאָמְרִינַן בַּגְּמָרָא, הִלְכָּךְ אָמְרוּ שֶׁאֵין יָכוֹל לְזַכּוֹת עַל יְדֵיהֶם. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ז">פרק ז - משנה ז</h3><p dir="rtl">
<small>(יד)</small> <B> נִתְמַעֵט.</B> מֵעֶרֶב שַׁבָּת הַשֵּׁנִי. רִי"כ: <small>(טו)</small> דְּכָל הַמְעָרֵב לַאֲחֵרִים בִּתְחִלָּה צָרִיךְ לְהוֹדִיעַ, מִשּׁוּם דִּלְמָא חוֹבָה הִיא לוֹ כְּדִמְפָרֵשׁ בַּסֵּיפָא: <small>(טז)</small> כֵּן כָּתַב הָרַמְבַּ"ם. וְהִשִּׂיגוֹ הָרַאֲבַ"ד שֶׁהֲרֵי יוּכַל לְהִשְׁתַּתֵּף גַּם עִם הָאַחֶרֶת לְמַאי דְּפַסְקִינַן הֲלָכָה כְּרַבִּי שִׁמְעוֹן בְּשָׁלֹשׁ חֲצֵרוֹת שֶׁבְּפֶרֶק ד' מִשְׁנָה ו', וְתֵרֵץ הַמַּגִּיד מִשְׁנֶה דְּאֵין הָכִי נַמִּי דְּלֹא מִשּׁוּם שֶׁיְּהֵא אָסוּר בָּאַחֶרֶת נָגְעוּ בָּהּ אֶלָּא דְּחוֹבָה לוֹ וְאֵינוֹ רוֹצֶה לְהִשְׁתַּתֵּף בִּשְׁתֵּיהֶן: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ח">פרק ז - משנה ח</h3><p dir="rtl">
<small>(יז)</small> <B> כַּמָּה כוּ'.</B> לִכְאוֹרָה קָאֵי אַשִּׁתּוּפֵי מְבוֹאוֹת, מִיהוּ קָאֵי נַמִּי לְעֵרוּבֵי חֲצֵרוֹת. רִי"כ: <small>(יח)</small> לִישְׁנָא דִּגְמָרָא נָקַט, וּפֵרֵשׁ הָרִי"כ שְׁמֹנָה עָשָׂר בַּעֲלֵי חֲצֵרוֹת לְמָבוֹי אוֹ בַּעֲלֵי בָּתִּים לְחָצֵר, וְלֹא קָפְדִינַן אַגּוּלְגָּלְתָּא דְּכָל בְּנֵי בַּיִת שֶׁל כָּל אֶחָד, כְּלוֹמַר אֶלָּא לַמִּתְחַיְּבִים לָתֵת חֵלֶק לָעֵרוּב. תּוֹסְפוֹת יוֹם טוֹב: <small>(יט)</small> <B> שְׁתֵּי סְעוּדוֹת.</B> כֵּיוָן דְּדָבָר חָשׁוּב הוּא (שֶׁכֵּן עִקְּרֵי סְעוּדַת שַׁבָּת שְׁתַּיִם הֵם כְּמוֹ שֶׁכָּתַבְנוּ בְּמִשְׁנָה ב' פֶּרֶק דִּלְקַמָּן) סַגִּי לְהוּ בְּהָכִי: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה ט">פרק ז - משנה ט</h3><p dir="rtl">
<small>(כ)</small> וְהַיְנוּ דְּשִׁעוּרוֹ דִּתְנַן קָאֵי אַתַּרְוַיְהוּ, אַמְּבוֹאוֹת וְאַחֲצֵרוֹת, אֲבָל הַבַּמֶּה דְּבָרִים אֲמוּרִים דְּרַבִּי יוֹסֵי דַּוְקָא בַּחֲצֵרוֹת וְלֹא בְּשִׁתּוּף. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה י">פרק ז - משנה י</h3><p dir="rtl">
<small>(כא)</small> כֵּן פֵּרֵשׁ רַשִׁ"י.</B> וְהַיְנוּ דִּסְבִירָא לֵיהּ דְּשִׁעוּר דְּמִשְׁנָה ח' קָאֵי גַּם אַעֵרוּבֵי חֲצֵרוֹת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ז, פרק ז משנה יא">פרק ז - משנה יא</h3><p dir="rtl">
<small>(כב)</small> <B> דִּבְרֵי רַבִּי אֱלִיעֶזֶר.</B> בַּגְּמָרָא פָּרֵיךְ מַאי טַעֲמָא דְּרַבִּי אֱלִיעֶזֶר הָא לֹא מָשִׁיךְ, וּמְשָׁנֵי עֲשָׂאוֹ כְּאַרְבָּעָה פְרָקִים בְּשָׁנָה שֶׁהֶעֱמִידוּ דִּבְרֵיהֶם עַל דִּבְרֵי תּוֹרָה שֶׁמָּעוֹת קוֹנוֹת, הָכָא נַמִּי מִפְּנֵי תִּקּוּן שַׁבָּת הֶעֱמִידוּ עַל דִּין תּוֹרָה: <small>(כג)</small> בְּדִבְרֵי רַשִׁ"י וְזִיכָּה בְּיוּ"ד, וּמַשְׁמַע דִּרְצוֹנוֹ לוֹמַר שֶׁזִּכָּה לוֹ עַל יְדֵי אַחֵר כוּ', וַאֲפִלּוּ הָכִי לֹא מְהַנֵּי לֵיהּ לְפִי שֶׁזֶּה שֶׁזִכָּה לוֹ עַל יְדֵי אַחֵר לֹא כִּוֵּן לְזַכּוֹתוֹ בְמַתְּנַת חִנָּם כְּדֶרֶךְ שֶׁמְּזַכִּין אֶלָּא שֶׁיִּקְנֶה בְמָעוֹת וּמָעוֹת אֵינָן קוֹנוֹת, וּמַה שֶּׁזִּכָּה עַל יְדֵי אַחֵר הָיָה זֶה בִּשְׁבִיל אֲחֵרִים שֶׁאֲלֵיהֶם נִתְכַּוֵּן בְּחִנָּם כְּדֶרֶךְ הַמְזַכִּין. וּלְפִי זֶה כִּי לֹא עֵרֵב הַחֶנְוָנִי לַאֲחֵרִים אֶלָּא לָזֶה לְבַדּוֹ וְזִכָּה עַל יְדֵי אַחֵר מְהַנֵּי, וּמַה שֶּׁכָּתַב הָרַ"ב וַאֲפִלּוּ כֻּלּוֹ אַזִּכָּה קָאֵי כוּ' עַד דְּמַסִּיק דִּבְכַוָּנַת הַנּוֹתֵן תָּלוּי, דְּאִם הָיָה כַּוָּנָתוֹ שֶׁיִּזְכֶּה עַל יְדֵי הָאַחֵר וְשֶׁהָאַחֵר יְזַכֶּה לוֹ מְהַנֵּי, דַּהֲוֵי כְּאִלּוּ עֲשָׂאוֹ הוּא שָׁלִיחַ לְקַבָּלָה כְּלוֹמַר לִמְשֹׁךְ. וְכֵן אִם נִתְכַּוֵּן הַחֶנְוָנִי כְּכָל חֻקַּת הָעֵרוּב וּכְמִשְׁפָּטוֹ גַּם לָזֶה לָמָּה יִגָּרַע, וְאַף עַל פִּי שֶׁהַנּוֹתֵן מָעוֹת לֹא בִּקֵּשׁ לְמַתְּנַת חִנָּם כַּאֲחֵרִים אֶלָּא נָתַן לוֹ מָעָה, מִכָּל מָקוֹם לֹא מִפְּנֵי כֵן נֹאמַר שֶׁהוּא מַתָּנָה בְּעַל כָּרְחוֹ וְשֶׁלֹּא רָצָה לְקַבֵּל בְּמַתָּנָה וּמִפְּנֵי כֵן לֹא יִזְכֶּה בָּעֵרוּב. וְתַרְוַיְהוּ בָּעִינַן, שֶׁלֹּא יִתְכַּוֵּן הַחֶנְוָנִי וְגַם הַנּוֹתֵן, דְּאִלּוּ נִתְכַּוֵּן הַחֶנְוָנִי זָכָה זֶה בִּשְׁאָר הַזּוֹכִים וְלֹא גָּרַע מָעָה שֶׁנָּתַן, וְאִלּוּ נִתְכַּוֵּן הַנּוֹתֵן מָעָה לִזְכּוֹת כְּכָל חֻקַּת הָעֵרוּב אַף עַל פִּי שֶׁהַחֶנְוָנִי לֹא נִתְכַּוֵּן מִכָּל מָקוֹם הָיָה קוֹנֶה בִּמְשִׁיכַת שְׁלוּחוֹ. וְעַיֵּן תּוֹסְפוֹת יוֹם טוֹב: <small>(כד)</small> רַשִׁ"י. וּמְסַיֵּם, וְגַבֵּי חֶנְוָנִי גּוּפֵיהּ אִי אָמַר לֵיהּ עָרֵב עָלַי אָמְרִינַן בַּגְּמָרָא דְּקָנֵי. וְזֶה לְשׁוֹן הַטּוּר, שֶׁהֲרֵי עֲשָׂאוֹ שָׁלִיחַ לְעָרֵב בְּעִנְיָן שֶׁיּוֹעִיל, וְכֵיוָן שֶׁאִי אֶפְשָׁר לִהְיוֹת עֵרוּב אֶלָּא אִם כֵּן יְזַכֶּה לוֹ כְּמוֹ לַאֲחֵרִים הָוֵי כְּאִלּוּ אוֹמֵר שֶׁיְּזַכֶּה לוֹ כְּמוֹ לַאֲחֵרִים: <small>(כה)</small> וְקַשְׁיָא דְּהָכָא שֶׁבִּקֵּשׁ מִיָּדוֹ זֹאת לְעָרֵב בַּעֲבוּרוֹ הָאֵיךְ שַׁיָּךְ לוֹמַר [שֶׁהוּא] שֶׁלֹּא מִדַּעְתּוֹ, דְּבִשְׁלָמָא טַעֲמָא דְּמָעוֹת אֵינָן קוֹנוֹת כוּ', וְכִדְפֵרֵשׁ לְעֵיל נִיחָא, עַל כֵּן נִרְאֶה כְּפֵרוּשׁ הָרֹא"שׁ דְּהָא דְּקָתָנֵי שֶׁאֵין מְעָרְבִין מִלְּתָא בְּאַפֵּיהּ נַפְשַׁהּ הִיא וְלֹא קָאֵי אַנּוֹתֵן מָעוֹת לַחֶנְוָנִי, וְהָכִי קָאָמַר וְאֵין מְעָרְבִין, וּכְהַאי גַוְנָא בְּפֶרֶק ג' דְּבֵיצָה שֶׁאֵפֶר כִּירָה מוּכָן הוּא. תֵּדַע דְּאִי קָאֵי אַנּוֹתֵן כוּ' הֲוָה לֵיהּ לְמִתְנֵיהּ קֹדֶם הַךְ דְּתָנֵי וּמוֹדִים חֲכָמִים: <small>(כו)</small> <B> בְּעֵרוּבֵי חֲצֵרוֹת.</B> וְהָא דִּתְנַן בְּמִשְׁנָה ז' צָרִיךְ לְהוֹדִיעַ הוּא בְּשִׁתּוּף מְבוֹאוֹת וְכִדְפֵרֵשׁ הָרַ"ב בְּחָצֵר שֶׁבֵּין שְׁתֵּי מְבוֹאוֹת, וְהַטַּעַם כְּמוֹ שֶׁכָּתַבְתִּי לְעֵיל <span class="booklinks" onclick="sendBookLink(this)" onmouseover="setBookLinkTitle(this)">(אוֹת טז)</span> בְּשֵׁם הַמַּגִּיד דְּחוֹב הוּא, שֶׁאֵינוֹ רוֹצֶה לְהִשְׁתַּתֵּף בִּשְׁתֵּיהֶן. וְהָכִי נַמִּי בְּחָצֵר אַחַת בְּעַצְמוֹ אֶפְשָׁר דְּלֹא נִיחָא לֵיהּ שֶׁיִּתְעָרְבוּ בְּנֵי הֶחָצֵר מִשּׁוּם אָוְשִׁי דִּבְנֵי הֶחָצֵר עַצְמוֹ, שֶׁאִם לֹא יוּכְלוּ לְטַלְטֵל כְּלֵיהֶם לֶחָצֵר יִשְׁבְּתוּ אִישׁ אִישׁ בְּבֵיתוֹ וְלֹא יִהְיֶה אָוְשִׁי דֶּאֱינָשֵׁי בֶּחָצֵר. תּוֹסְפוֹת יוֹם טוֹב: <p dir="rtl">
<h2 dir="rtl" id="MZ2_ERUVIN_L3, פרק ח">פרק ח</h2><p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה א">פרק ח - משנה א</h3><p dir="rtl">
<small>(א)</small> <B> מֵנִיחַ.</B> וְאִי מִשֶּׁלּוֹ כִּדְמַשְׁמַע צָרִיךְ לְזַכּוֹת עַל יְדֵי אַחֵר כְּדִתְנַן פֶּרֶק ז' מִשְׁנָה ו': <small>(ב)</small> וּלְבֵית הַמִּשְׁתֶּה הַיְנוּ מִשְׁתֶּה דְּחָתָן וְכַלָּה: <small>(ג)</small> לִישְׁנָא דִּגְמָרָא.</B> וּמִדְּקָאֲמַר אֵין מְעָרְבִין שְׁמַע מִנָּהּ דְּקָפְדִינַן שֶׁלֹּא לְעָרֵב. וְהַטַּעַם דִּכְשֶׁמְּעָרֵב חַיָּב לְבָרֵךְ כוּ' וְהִלְכָּךְ אֵין מְעָרְבִין כְּדֵי שֶׁלֹּא לְבָרֵךְ בְּרָכָה לְבַטָּלָה. וּלְפֵרוּשׁ רַשִׁ"י לֹא הִתִּירוּ חֲכָמִים לָצֵאת חוּץ לַתְּחוּם עַל יְדֵי עֵרוּב אֶלָּא לִדְבַר מִצְוָה. וְעַיֵּן תּוֹסְפוֹת יוֹם טוֹב: <small>(ד)</small> הָכִי מִפָּרְשָׁה בַּגְּמָרָא, מִשּׁוּם דְּקָיְמָא לָן יֵשׁ בְּרֵרָה בִּתְחוּמִין לְפִי שֶׁהֵן דְּרַבָּנָן וּכִדְאִיתָא בְּמִשְׁנָה ה' פֶּרֶק ג', וְהִלְכָּךְ כְּשֶׁהוֹדִיעוּהוּ כְּשֶׁקִּבֵּל מִשֶּׁתֶּחְשַׁךְ אָמְרִינַן הֻבְרַר לְמַפְרֵעַ, אֲבָל אִם לֹא הוֹדִיעוּהוּ מַאי בְּרֵרָה אִיכָּא, הָא לֹא יָדַע דְּאִיכָּא עֵרוּב דְּדַעְתֵּיהּ עִלָּוֵיהּ: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ב">פרק ח - משנה ב</h3><p dir="rtl">
<small>(ה)</small> וְאִם תֹּאמַר דִּבְמִשְׁנָה ב' פֶּרֶק ט"ז דְּשַׁבָּת מַשְׁמַע בְּהֶדְיָא דְּחַיָּב בְּשָׁלֹשׁ סְעוּדוֹת, וּמְסַיֵּעַ לְהַפּוֹסְקִים דְּיוֹצְאִים בַּסְּעוּדָה הַשְּׁלִישִׁית בְּמִינֵי תַּרְגִּימָא. וּלְהַסּוֹבְרִים דְּבָעִינַן נַמִּי פַּת יֵשׁ לוֹמַר מִכָּל מָקוֹם אֲכִילַת אָדָם דְּבַר יוֹם בְּיוֹמוֹ אֵינָהּ אֶלָּא שְׁתֵּי סְעוּדוֹת, וְלֹא אָמְרוּ לְהַחְמִיר אֶלָּא לְהָקֵל כִּדְאִיתָא לְקַמָּן: <small>(ו)</small> וְאַף עַל גַּב דְּבִשְׁאָר יוֹמֵי כִּי אָכֵיל בַּיּוֹם סְעוּדַת שַׁחֲרִית אוֹכֵל לָעֶרֶב סְעוּדַת עַרְבִית. בְּשַׁבָּת שָׁאנֵי שֶׁצָּרִיךְ שֶׁיֹּאכַל הַשְּׁלִישִׁית מִבְּעוֹד יוֹם, וּלְפִיכָךְ מְמַעֵט בְּשֶׁל שַׁחֲרִית. וְהָרִי"כ מְפָרֵשׁ לְפִי שֶׁבְּשַׁבָּת מְמַלֵּא בִּטְנוֹ מִתַּבְשִׁיל וּמִינֵי מְתִיקָה וְיַמְעִיט הָאֲכִילָה: <small>(ז)</small> <B> מִכִּכָּר.</B> אַף עַל פִּי שֶׁעֵרוּבֵי תְּחוּמִין בְּיַיִן כִּדְקָתָנֵי מַנִּיחַ אֶת הֶחָבִית וְסִיֵּם בְּפַת, וְנִרְאֶה לִי דְּלֹא תֵּימָא בְּפַת שֶׁהוּא חָשׁוּב לֹא הֻצְרְכוּ שִׁעוּר כָּל כָּךְ, קָא מַשְׁמַע לָן. וְשִׁעוּר שְׁאָר דְּבָרִים אִיתָא בַּגְּמָרָא בְּפֶרֶק בַּכֹּל מְעָרְבִין: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ג">פרק ח - משנה ג</h3><p dir="rtl">
<small>(ח)</small> וַהֲדַר הִתְנָה, בְּדִבּוּר כָּל שֶׁגָּבוֹהַּ כוּ', שֶׁלֹּא תְּהֵא הַמִּרְפֶּסֶת גָּבוֹהַּ עֲשָׂרָה מִן הָעַמּוּד. וִיפָרֵשׁ בְּאֶחָד מִשְׁתֵּי פָנִים. אוֹ שֶׁרְצוֹנוֹ לוֹמַר שֶׁהָעֲלִיּוֹת הַפְּתוּחוֹת לַמִּרְפֶּסֶת אֵינָן גְּבוֹהִים עֲשָׂרָה וְהָוֵי שַׁרְיוּתָא דִּלְאוֹתוֹ גֹּבַהּ לְכָל בְּנֵי הָעֲלִיּוֹת, אוֹ שֶׁזֶּה שֶׁכָּתַב שֶׁפִּתְחֵי הָעֲלִיּוֹת כוּ' לָאו לְמֵימְרָא שׁוּם שַׁרְיוּתָא לַעֲלִיּוֹת אֶלָּא פֵּרוּשָׁא קָא מְפָרֵשׁ לַמִּרְפֶּסֶת מַה הִיא, וּלְעוֹלָם הָעֲלִיּוֹת גְּבוֹהוֹת הַרְבֵּה יוֹתֵר מֵעֲשָׂרָה טְפָחִים מִן הָעַמּוּד כוּ', וְשַׁרְיוּתָא דְּמַתְנִיתִין לִבְנֵי מִרְפֶּסֶת עַצְמָן רְצוֹנוֹ לוֹמַר לְאוֹתָן הַדָּרִים בַּמִּרְפֶּסֶת, כְּגוֹן שֶׁהַמִּרְפֶּסֶת עַצְמָהּ מֻקֶּפֶת בְּבִנְיָן וְדָרִין בָּהּ. וּפֵרוּשׁ הַשֵּׁנִי עוֹלֶה יוֹתֵר עַל פִּי שִׁיטַת הַגְּמָרָא: <small>(ט)</small> <B> שֶׁשָּׁכְחוּ.</B> מֵהַלָּשׁוֹן מַשְׁמַע שֶׁעָסְקוּ בָּעֵרוּב, שֶׁעֵרְבוּ כָּל אֶחָד בִּפְנֵי עַצְמוֹ, אֶלָּא שֶׁשָּׁכְחוּ לְעָרֵב בְּיַחַד. וְעַיֵּן תּוֹסְפוֹת יוֹם טוֹב: <small>(י)</small> <B> לֶחָצֵר.</B> וְהוּא הַדִּין אִם הַמִּרְפֶּסֶת גָּבוֹהַּ עֲשָׂרָה טְפָחִים מֵהָעַמּוּד, דְּהַשְׁתָּא נַמִּי לֹא נִיחָא תַּשְׁמִישְׁתָּם דִּבְנֵי מִרְפֶּסֶת: <small>(יא)</small> בַּגְּמָרָא.</B> וְטַעֲמָא כֵּיוָן דְּלִשְׁנֵיהֶם תַּשְׁמִישָׁן קָשֶׁה וְאֵין לָזֶה נַחַת מִזֶּה הִלְכָּךְ שְׁנֵיהֶם אֲסוּרִים. וְהָא דַּאֲסוּרִים פֵּרֵשׁ הָרַמְבַּ"ם דְּהַיְנוּ לְעִנְיַן כֵּלִים שֶׁשָּׁבְתוּ בַּבַּיִת, דִּלְעִנְיַן כֵּלִים שֶׁשָּׁבְתוּ בֶּחָצֵר אֲפִלּוּ לֹא עֵרְבוּ כְּלָל מֻתָּר לְטַלְטֵל, וַהֲרֵי הֵם בִּכְלַל גַּגּוֹת וַחֲצֵרוֹת דְּרֵישׁ פִּרְקִין דִּלְקַמָּן, דְּהָא הַכֹּל רְשׁוּת אֶחָד: <small>(יב)</small> דְּאִי לָאו הָכִי אֶלָּא בְּבוֹר שֶׁדּוֹלִין מַיִם אֶפְשָׁר דְּחָסַר בְּשַׁבָּת.</B> וּבַגְּמָרָא צְרִיכָא, דְּאִי אַשְׁמְעִינַן סֶלַע דְּלֵיכָּא לְמִגְזַר, אֲבָל בּוֹר לִגְזוּר זִמְנִין דְּמַלְּיֵהּ פֵּרוֹת הָרְאוּיִן לְטַלְטֵל בְּשַׁבָּת, צְרִיכָא. וְעַיֵּן תּוֹסְפוֹת יוֹם טוֹב: <small>(יג)</small> <B> בַּמֶּה דְבָרִים אֲמוּרִים.</B> אָרֵישָׁא נַמִּי קָאֵי כָּל שֶׁגָּבוֹהַּ כוּ', דְּמַאי שְׁנָא. וּקְצָת קָשֶׁה לָמָּה לֹא תָּנֵי כָּל שֶׁגָּבוֹהַּ עֲשָׂרָה טְפָחִים כְּגוֹן חֻלְיַת כוּ': <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ד">פרק ח - משנה ד</h3><p dir="rtl">
<small>(יד)</small> <B> בְּבֵית שַׁעַר.</B> כָּל בֵּית שַׁעַר בֵּין דְּיָחִיד בֵּין דְּרַבִּים. בֵּית יוֹסֵף: <small>(טו)</small> <B> וּמִרְפֶּסֶת.</B> צְרִיכִין לְחַלֵּק בֵּין מִרְפֶּסֶת דְּהָכָא לְדִלְעֵיל לְפִי פֵּרוּשׁ הַשֵּׁנִי שָׁם. דַּהֲרֵי לְעֵיל בָּעִינַן שֶׁבְּנֵי הַמִּרְפֶּסֶת עֵרְבוּ. אֶלָּא דִּלְעֵיל מַיְרֵי בַּעֲשׂוּיָה לְדִירָה, וְהָכָא שֶׁאֵינָהּ עֲשׂוּיָה לְדִירָה אֶלָּא דִּבְדֶרֶךְ עֲרַאי אֵרַע שֶׁדָּר שָׁם: <small>(טז)</small> הַיְנוּ כְּשֶׁמּוֹלִיכִין עֵרוּבָן אֵצֶל אֲחֵרִים וּכְדִתְנַן פֶּרֶק ו' מִשְׁנָה ז'.</B> רִי"כ: <small>(יז)</small> וְצָרִיךְ לוֹמַר דְּמֵחֲמַת אִסּוּר שַׁבָּת שֶׁאֵין כָּאן הִלְכָּךְ אִי בָּעֵי כוּ', אֲבָל לֹא שֶׁיְּהֵא רַשַּׁאי מִן הַדִּין לְהַשְׁלִיכָם לַחוּץ, שֶׁהֲרֵי מָקוֹם יֵשׁ לוֹ לַמַּשְׂכִּיר לְהַנִּיחַ שָׁם חֲפָצָיו. וְכֵן כָּתַב הַבֵּית יוֹסֵף דְּתַרְתֵּי בָּעִינַן, שֶׁיִּהְיֶה כֵּלָיו שָׁם וְשֶׁיִּהְיֶה לוֹ פִּנָּה מְיֻחֶדֶת. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ז">פרק ח - משנה ז</h3><p dir="rtl">
<small>(יח)</small> כֵּיוָן שֶׁבָּאָה מִכֹּחַ כַּרְמְלִית דְּזֶהוּ הַנָּהָר שֶׁנִּמְשֶׁכֶת מִמֶּנּוּ.</B> הָרִי"כ: <small>(יט)</small> <B> מַעֲשֶׂה.</B> אֵין זֶה מַעֲשֶׂה לִסְתֹּר, דְּאַמִּלְּתֵיהּ דִּלְעֵיל קָאֵי דְּלֹא בָּעֵי מְחִצָּה לְשֵׁם מַיִם. תּוֹסָפוֹת: <small>(כ)</small> שֶׁאִם עוֹבֶרֶת בִּרְשׁוּת הָרַבִּים הָוְיָן רְשׁוּת הָרַבִּים, כְּדִתְנַן בְּפֶרֶק י"א דְּשַׁבָּת מִשְׁנָה ד' רְקָק מַיִם וּרְשׁוּת הָרַבִּים מְהַלֶּכֶת בּוֹ חַיָּב וְכַמָּה הוּא רְקָק פָּחוֹת מֵעֲשָׂרָה טְפָחִים, אַלְמָא מַיִם שֶׁאֵינָן עֲמֻקִּים עֲשָׂרָה אֵינָן רְשׁוּת לְעַצְמָן, וְכִי הָווּ נַמִּי בֶּחָצֵר הָווּ לְהוּ רְשׁוּת הַיָּחִיד. רַשִׁ"י, וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ח">פרק ח - משנה ח</h3><p dir="rtl">
<small>(כא)</small> קָאֵי נַמִּי אַגְּזֻזְטְרָא עַצְמָהּ, דְּמִידֵי הוּא טַעֲמָא מִשּׁוּם שֶׁצָּרִיךְ שֶׁיְּהֵא בַּחֲלַל הַמְּחִצּוֹת אַרְבָּעָה עַל אַרְבָּעָה, דִּבְלָאו הָכִי לֹא הָווּ מְחִצּוֹת, וְהָכִי נַמִּי בַּעֲשׂוּיָה בַּגְּזוּזְטְרָא עַצְמָהּ: <small>(כב)</small> רַשִׁ"י. וּסְבִירָא לֵיהּ דְּנֶקֶב עָשׂוּי אַרְבָּעָה עַל אַרְבָּעָה אֲפִלּוּ בַּמְּחִצּוֹת לְמַעְלָה אִיכָּא הֶכֵּר: <small>(כג)</small> וְאִי עָשְׂתָה גַּם בַּתַּחְתּוֹנָה אִיתָא בַּגְּמָרָא דְּשָׁרֵי אֲפִלּוּ לֹא עֵרְבוּ, דִּגְלוּיֵי גַּלְיָא דַּעְתֵּיהּ דַּאֲנָא בַּהֲדָךְ לֹא נִיחָא לִי, נִמְצָא שֶׁתַּחְתּוֹנָה מְחֻלֶּקֶת מֵעֶלְיוֹנָה וְכָל אַחַת רְשׁוּת לְעַצְמָהּ, וְיֵשׁ לָהּ מְחִצָּה הַמַּתֶּרֶת: <small>(כד)</small> <B>וְלֹא עָשׂוּ לַתַּחְתּוֹנָה.</B> כֵּן הַגִּרְסָא בַּיְרוּשַׁלְמִי, וְלֹא נִשְׁנֵית הַבָּבָא הַשְּׁנִיָּה דְּעָשׂוּ לַתַּחְתּוֹנָה כְּמוֹ שֶׁכָּתַב הָרַ"ב. וּלְשׁוֹן הַטּוּר וְכָל שֶׁכֵּן עָשׂוּ שְׁתֵּיהֶן לַתַּחְתּוֹנָה שְׁתֵּיהֶן אֲסוּרוֹת, וּפֵרֵשׁ הַבֵּית יוֹסֵף כְּלוֹמַר דְּכֵיוָן דְּתַחְתּוֹנָה אַף עַל פִּי שֶׁאֵין יְכוֹלָה לְהִשְׁתַּמֵּשׁ דֶּרֶךְ עֶלְיוֹנָה אֶלָּא בִּזְרִיקָה, שֶׁזּוֹרְקִים הַדְּלִי לָהּ, אֲפִלּוּ הָכִי אָסְרָה עֲלַהּ, וְכָל שֶׁכֵּן עֶלְיוֹנָה שֶׁהִיא מִשְׁתַּמֶּשֶׁת דֶּרֶךְ תַּחְתּוֹנָה בְּנַחַת דְּאָסְרָה עֲלַהּ: <small>(כה)</small> מִפְּנֵי שֶׁהֵן כְּצוּצְטְרָא אַחַת.</B> הָרַמְבַּ"ם: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה ט">פרק ח - משנה ט</h3><p dir="rtl">
<small>(כו)</small> <B> מֵאַרְבַּע אַמּוֹת.</B> לְשׁוֹן רַשִׁ"י בַּגְּמָרָא. וְאַרְבַּע אַמּוֹת דְּמַתְנִיתִין בְּאֹרֶךְ וְרֹחַב מַשְׁמַע, וּמִיהוּ אֲפִלּוּ שְׁמֹנֶה עַל שְׁתַּיִם אוֹ עַל תְּמוּנָה אַחֶרֶת כָּל שֶׁיֵּשׁ בָּהּ לְרַבֵּעַ אַרְבַּע עַל אַרְבַּע הֲרֵי יֵשׁ מָקוֹם לִבְלֹעַ וְשָׁרֵי, כִּדְאִיתָא בַּגְּמָרָא: <small>(כז)</small> כְּלוֹמַר וְכֵיוָן דְּאֵין רְאוּיִן לְהִבָּלַע הִלְכָּךְ כִּי שָׁפִיךְ בֶּחָצֵר יָדַע שֶׁיֵּצְאוּ לַחוּץ, וְכִי יוֹצְאִים נִתְקַיְּמָה מַחְשַׁבְתּוֹ. וְגָזְרוּ עַל כֹּחוֹ בִּרְשׁוּת הָרַבִּים, דִּלְמָא אָתוּ לְמִשְׁרֵי זְרִיקָה בִּרְשׁוּת הָרַבִּים, אֲבָל כְּשֶׁנִּבְלָעִים בִּמְקוֹמָן כִּי נַמִּי נָפְקֵי לְבַר לֹא מִקַּיְּמָא מַחְשַׁבְתּוֹ: <small>(כח)</small> <B> מַחֲזֶקֶת סָאתַיִם.</B> וְהוּא שִׁעוּר חֲצִי אַמָּה עַל חֲצִי אַמָּה בְּרוּם שְׁלֹשָׁה חֻמְשֵׁי אַמָּה. הָרַמְבַּ"ם: <small>(כט)</small> גְּמָרָא. וְכִי מִסְתַּפֵּק טְפֵי מִלְּתָא דְּלֹא שְׁכִיחָא הוּא וְלֹא גָּזְרִינַן בֵּיהּ. בֵּית יוֹסֵף בְּשֵׁם הָרִיטְבָ"א. וְכִי מַחְזִיק כָּךְ לְעוֹלָם שָׁרֵי, בֵּין הוּא רֵיקָן אוֹ יֵשׁ בּוֹ גַּם כֵּן מֵהַשּׁוֹפְכִים דְּמִבְּעוֹד יוֹם: <small>(ל)</small> וְכָתַב הַבֵּית יוֹסֵף דְּהַיְנוּ מִשּׁוּם דְּלֹא מִתְסַר אֶלָּא מִשּׁוּם חֲשָׁדָא, כְּלוֹמַר דְּאִי לֹא הָוֵי קְמוּרָה אִיכָּא חֲשָׁדָא, שֶׁהָרוֹאִים עוּקָה מְלֵאָה מַיִם בְּצַד חֲצֵרוֹ יֹאמְרוּ שֶׁהוֹצִיאָם מֵחָצֵר וּשְׁפָכָם בְּעוּקָה זוֹ שֶׁבִּרְשׁוּת הָרַבִּים: <p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה י">פרק ח - משנה י</h3><p dir="rtl">
<small>(לא)</small> וַאֲפִלּוּ כִּי נָפְקֵי לִבְרָאֵי, לָאו לְהָכִי אִיכַּוֵּן, וְכֵיוָן דְּלֹא נִתְקַיְּמָה מַחְשַׁבְתּוֹ שָׁרֵי, דַּאֲפִלּוּ מִתְכַּוֵּן לֹא אִסּוּרָא דְּאוֹרַיְתָא אִיכָּא, דְּהָא לָאו בִּרְשׁוּת הָרַבִּים זָרֵיק לְהוּ אִיהוּ גּוּפֵיהּ אֶלָּא מֵאֲלֵיהֶן יוֹצְאִין, הִלְכָּךְ כִּי לֹא מְכַוֵּין שָׁרֵי לְכַתְּחִלָּה. רַשִׁ"י: <small>(לב)</small> וּבָעֵי דְּלִפְּקוּ.</B> רַשִׁ"י. וּכְלוֹמַר וְנִתְקַיְּמָה מַחְשַׁבְתּוֹ. וְכָל זֶה לְחַלֵּק בָּאוּ מַה בֵּין בִּיב לְעוּקָה, דְּעוּקָה הָעֲשׂוּיָה בִּרְשׁוּת הָרַבִּים אִם הִיא קְמוּרָה דְּתָיְמֵי מַיָּא לֹא פְלִיגֵי רַבָּנָן דִּלְעֵיל, וְהַיְנוּ טַעֲמָא דְּעוּקָה שֶׁהִיא גֻּמָּא עֲמֻקָּה כְּשֶׁנִּשְׁפָּכִים לְשָׁם דֶּרֶךְ יְרִידָה לַגֻּמָּא נִשְׁפָּכִים וְאֵין יוֹצְאִין כְּלָל. אֲבָל בְּבִיב שֶׁהוּא חָרִיץ אָרֹךְ אַף עַל גַּב דְּקָמוּר בְּאַרְבַּע אַמּוֹת דְּאָמְרִינַן דְּתָיְמֵי מַיָּא, מִכָּל מָקוֹם אוֹסְרִין מִשּׁוּם דִּשְׁפִיכָה שֶׁבָּהּ מְקַלַּחַת לְהֶדְיָא וְהַמַּיִם הוֹלְכִין וְנִזְחָלִין דֶּרֶךְ הֶחָרִיץ, אִיכָּא טְפֵי לְמֵיחַשׁ דְּלֹא תָיְמֵי וְיֵצְאוּ לִרְשׁוּת הָרַבִּים מִכֹּחַ שְׁפִיכָתוֹ וְהָרוֹאֶה יֹאמַר כוּ'. וְדַוְקָא בְּבִיב חָיְשִׁינַן לְהָכִי, דְּמִפְּנֵי שֶׁהוּא חָרִיץ לֹא יוּכְלוּ הַמַּיִם לְהִתְפַּשֵּׁט אָנֶה וְאָנָה וּמְקַלְּחֵי לְהֶדְיָא, אֲבָל בְּלָאו הָכִי לֹא, הִלְכָּךְ לְעֵיל בְּחָצֵר אַרְבַּע לֹא בָּעִינַן עוּקָה, וְאַף עַל גַּב דְּמַיִם נִשְׁפָּכִים עַל שֶׁטַח קַרְקַע הֶחָצֵר שֶׁלֹּא כְּדֶרֶךְ יְרִידָה לְגֻמָּא, מִכָּל מָקוֹם הוֹאִיל וְאֵין כָּאן חָרִיץ יְכוֹלִין הַמַּיִם לְהִתְפַּשֵּׁט אָנֶה וְאָנָה וְתָיְמֵי מַיָּא קֹדֶם שֶׁיֵּצְאוּ לַחוּץ. וְעַיֵּן תּוֹסְפוֹת יוֹם טוֹב שֶׁמַּסִּיק דִּלְהַאי פֵּרוּשׁ דְּהָרַ"ב בְּמַתְנִיתִין דִּלְעֵיל מַסְּקִינַן בַּגְּמָרָא דְּכֻלָּהּ רַבִּי אֱלִיעֶזֶר בֶּן יַעֲקֹב, וְחִסּוּרָא מִחַסְּרָא וְהָכִי קָתָנֵי, חָצֵר שֶׁהִיא פְּחוּתָה כוּ' הָא אַרְבַּע שׁוֹפְכִין שֶׁרַבִּי אֱלִיעֶזֶר בֶּן יַעֲקֹב אוֹמֵר כוּ'. וּלְרַבָּנָן אֵין חִלּוּק בֵּין חָצֵר לְבִיב: <small>(לג)</small> <B> מִגַּג לְגַג.</B> וְהַטּוּר סִימָן שנ"ז כָּתַב שׁוֹפֵךְ עַל הַגַּג, וְהַבֵּית יוֹסֵף כָּתַב שׁוֹפֵךְ הוּא לַגַּג:<p dir="rtl">
<h3 dir="rtl" id="MZ2_ERUVIN_L3, פרק ח, פרק ח משנה יא">פרק ח - משנה יא</h3><p dir="rtl">
<small>(לד)</small> כִּי יָחוּשׁ עַל קִלְקוּל הַדְּיוֹטָא וְלֹא יִשְׁפְּכֵם בַּדְּיוֹטָא שֶׁיִּתְגַּלְגְּלוּ וְיֵרְדוּ לְעוּקַת חֲבֵרוֹ, אֶלָּא יוֹצִיאֵם עִם הַכְּלִי כוּ'. וְכָתְבוּ הַתּוֹסָפוֹת וְאִם תֹּאמַר כִּי לֹא עֵרְבוּ תַרְוַיְהוּ לִתַּסְרוּ, וְיֵשׁ לוֹמַר דְּאֵינָם שׁוֹפְכִין לְתוֹךְ הָעוּקָה מַמָּשׁ אֶלָּא עַל הַדְּיוֹטָא, וְהֵם יוֹרְדִים לָעוּקָה הַסְּמוּכָה לָהּ. וְעַיֵּן תּוֹסְפוֹת יוֹם טוֹב: <p dir="rtl">
<h2 dir="rtl" id="MZ2_ERUVIN_L3, פרק ט">פרק ט</h2><p dir="rtl">
<h3 dir="rtl" id="MZ2_ERUVIN_L3, פרק ט, פרק ט משנה א">פרק ט - משנה א</h3><p dir="rtl">
<small>(א)</small> דַּהֲוֵי רְשׁוּת הַיָּחִיד כִּדְפֵּרֵשׁ רֵישׁ פֶּרֶק י"א דְּשַׁבָּת:  <small>(ב)</small> גָּבוֹהַּ עֲשָׂרָה אוֹ נָמוֹךְ. אַף עַל גַּב דְּהַיְנוּ הָךְ, דְּאִם הָאֶחָד גָּבוֹהַּ עֲשָׂרָה בְּהֶכְרֵחַ הַשֵּׁנִי נָמוּךְ מִמֶּנּוּ עֲשָׂרָה, נָקַט הָכִי מִשּׁוּם דְּלִפְעָמִים אֵין בַּיִת אֶחָד גָּבוֹהַּ יוֹתֵר מֵחֲבֵרוֹ, אֶלָּא שֶׁהָאֶחָד נִבְנָה בָּעֵמֶק שֶׁהַקַּרְקַע נָמוּךְ, וְאָז לֹא שַׁיָּךְ לוֹמַר שֶׁזֶּה גָּבוֹהַּ אֶלָּא שֶׁזֶּה נָמוּךְ: <small>(ג)</small> <B> וּבְלֹא הֻקַּף לְדִירָה, וּכְרַבִּי עֲקִיבָא בְּפֶרֶק ב' מִשְׁנָה ה' דַּהֲלָכָה כְּמוֹתוֹ.</B> וְאִי הֻקַּף לְדִירָה אֲפִלּוּ בְּיָתֵר נַמִּי, טוּר. וְעַיֵּן תּוֹסְפוֹת יוֹם טוֹב: <small>(ד)</small> <B> וּבִלְבַד שֶׁלֹּא יִכָּנֵס בִּכְלִי זֶה לְבַיִת מִן הַבָּתִּים, אֶלָּא אִם כֵּן עֵרְבוּ.</B> הָרַמְבַּ"ם: <small>(ה)</small> וְאַף עַל גַּב דְּהַשְׁתָּא שְׁכִיחָא מָאנֵי דְּבָתִּים בֶּחָצֵר, אֲפִלּוּ הָכִי כֵּלִים שֶׁשָּׁבְתוּ לְתוֹכָן שָׁרֵי לְטַלְטוֹלֵי, וְלֹא גָּזְרִינַן דִּלְמָא אָתֵי לַאֲפוֹקֵי מָאנֵי דְּבָתִּים לֶחָצֵר:<p dir="rtl">
<h3 dir="rtl" id="MZ2_ERUVIN_L3, פרק ט, פרק ט משנה ב">פרק ט - משנה ב</h3><p dir="rtl">
<small>(ו)</small> גַּג גָּדוֹל. פֵּרֵשׁ הָרַמְבַּ"ם כְּשֶׁיֵּשׁ כֹּתֶל מַקִּיף בַּגַּגּוֹת, וְכֵן נִרְאֶה מִדִּבְרֵי הָרַ"ב (אֶלָּא שֶׁלֹּא פֵּרֵשׁ בְּהֶדְיָא לְפִי שֶׁאֵין צָרִיךְ כְּתָלִים מַמָּשׁ אֶלָּא כְּשֶׁאֵין הַגַּגִּין בּוֹלְטוֹת מֵהַמְּחִצּוֹת אָמְרִינַן גּוּד אַסִּיק), וְכִדְרַב בַּגְּמָרָא. וּמְפָרֵשׁ בַּגְּמָרָא דִּלְהָכִי תָּנֵי גַּג וְחָצֵר, דְּגַג דּוּמְיָא דְּחָצֵר, מֶה חָצֵר מִנְכְּרָא מְחִצּוֹתֶיהָ, אַף גַּג מִינְכְּרָא מְחִצּוֹתֶיהָ. דְּאִי לֹא, לֹא אָמְרִינַן גּוּד אַסִּיק, וְגָדוֹל נַמִּי אָסוּר:  <small>(ז)</small> דְּאִלּוּ כֵּלִים שֶׁשָּׁבְתוּ בְּתוֹכָן מֻתָּרִין בִּשְׁתֵּיהֶן כִּדְקָיְמָא לָן לְרַבִּי שִׁמְעוֹן: <small>(ח)</small> כְּלוֹמַר בִּשְׁבִיל אוֹתָן גִּפּוּפִין שָׁרֵי בְּכָל הַגַּג וּכְלִישָׁנֵיהּ [לְקַמָּן] גַּבֵּי חָצֵר: <small>(ט)</small> גְּדוֹלָה מֻתֶּרֶת. אִם עֵרְבָה לְעַצְמָהּ. רַשִׁ"י: <small>(י)</small> <B> לִרְשׁוּת הָרַבִּים.</B> אֲפִלּוּ בְּשַׁבָּת. טוּר סִימָן שע"ד: <small>(יא)</small> <B> מִתּוֹכָהּ לִרְשׁוּת הָרַבִּים.</B> וְכָתַב רַשִׁ"י וְהוּא הַדִּין מִתּוֹכָהּ לִרְשׁוּת הַיָּחִיד, וְקָשֶׁה דְהֲווּ לֵיהּ לְמֵימַר בְּלִישְׁנֵיהּ דְּרַבִּי אֱלִיעֶזֶר מִתּוֹכָהּ לִרְשׁוּת הַיָּחִיד. וּלְמַסְקָנָא דִּגְמָרָא נִיחָא, דִּבְתוֹכָהּ לְכֻלֵּי עָלְמָא כַּרְמְלִית הוּא. כִּי פְלִיגֵי בִּמְקוֹם מְחִצָּה, דְּרַבִּי אֱלִיעֶזֶר סָבַר צִדֵּי רְשׁוּת הָרַבִּים כִּרְשׁוּת הָרַבִּים, וּמְקוֹם מְחִצָּה זוֹ צִדֵּי רְשׁוּת הָרַבִּים הִיא, וְרַבָּנָן סָבְרֵי דְּצִדֵּי רְשׁוּת הָרַבִּים לָאו כִּרְשׁוּת הָרַבִּים. וּמִתּוֹכָהּ דְּרַבִּי אֱלִיעֶזֶר מִתּוֹךְ מְקוֹם מְחִצָּתָהּ קָאָמַר, וּמִשּׁוּם דְּרַבָּנָן נָקְטֵי מִתּוֹכָהּ נָקַט אִיהוּ נַמִּי מִתּוֹכָהּ. וְרַבָּנָן הָכִי קָאָמְרֵי מִי לֹא קָא מוֹדֵית לָן דְּמִתּוֹכָהּ לִרְשׁוּת הָרַבִּים פָּטוּר דְּכַרְמְלִית הִיא, צִדֵּי נַמִּי לֹא שְׁנָא. וְרַבִּי אֱלִיעֶזֶר, הָתָם לֹא קָא דָּרְסוּ לַהּ רַבִּים, וְהָכָא דָּרְסוּ לַהּ רַבִּים. וְעַיֵּן תּוֹסְפוֹת יוֹם טוֹב:<p dir="rtl">
<h3 dir="rtl" id="MZ2_ERUVIN_L3, פרק ט, פרק ט משנה ג">פרק ט - משנה ג</h3><p dir="rtl">
<small>(יב)</small> אַף עַל גַּב דְּלִפְנִים בִּמְקוֹם שֶׁכָּלְתָה הַפִּרְצָה מֵהַכְּתָלִים מִשָּׁם וָאֵילָךְ יֵשׁ תִּקְרָה, לֹא אָמְרִינַן יוֹרֵד וְסוֹתֵם הוֹאִיל וּבָאֲלַכְסוֹן הוּא. תּוֹסָפוֹת. וְעַיֵּן תּוֹסְפוֹת יוֹם טוֹב:  <small>(יג)</small> כְּלוֹמַר דִּלְעֵיל בִּקְטַנָּה שֶׁנִּפְרֶצֶת לִגְדוֹלָה אָמְרִינַן דְּהֻתְּרָה כוּ', וְעַל זֶה קָאָמַר וְלֹא דָּמִי לְדִלְעֵיל. וְעַיֵּן תּוֹסְפוֹת יוֹם טוֹב:<p dir="rtl">
<h3 dir="rtl" id="MZ2_ERUVIN_L3, פרק ט, פרק ט משנה ד">פרק ט - משנה ד</h3><p dir="rtl">
<small>(יד)</small> <B> וַחֲכָמִים אוֹסְרִין.</B> הוֹאִיל וּמְפֻלָּשׁ לֹא אָמְרִינַן פִּי תִּקְרָה יוֹרֵד וְסוֹתֵם. וּבְמַתְנִיתִין דִּלְעֵיל הֲוָה מָצֵי לְאוֹקְמַהּ בִּשְׁתֵּי רוּחוֹת זוֹ כְּנֶגֶד זוֹ וּכְרַבָּנָן, כָּתְבוּ הַתּוֹסָפוֹת דְּנִיחָא לֵיהּ לְאוֹקְמֵיהּ בְּכָל עִנְיָן:  <small>(טו)</small> <B> וְעוֹד אָמַר רַבִּי יְהוּדָה.</B> כְּלוֹמַר וְעוֹד זוֹ מַתִּיר אַף עַל גַּב דְּלֵיכָּא פִּי תִּקְרָה. גְּמָרָא. מִכְּלַל הָא כָּל שֶׁכֵּן הַךְ לְעֵיל דְּאִיכָּא נַמִּי פִּי תִּקְרָה, אֶלָּא דְּאָמַר רַבִּי יְהוּדָה לְהָא דִּלְעֵיל דְּקָסָבַר דְּרַבָּנָן יוֹדוּ לוֹ בְּהַהוּא: <small>(טז)</small> <B> מְעָרְבִין.</B> מִשְׁתַּתְּפִין. הָרִי"כ:<p dir="rtl">
<h2 dir="rtl" id="MZ2_ERUVIN_L3, פרק י">פרק י</h2><p dir="rtl">
<h3 dir="rtl" id="MZ2_ERUVIN_L3, פרק י, פרק י משנה א">פרק י - משנה א</h3><p dir="rtl">
<small>(א)</small> רְצוֹנוֹ לוֹמַר וְיֵשׁ לָחוּשׁ שֶׁיִּתְבַּזּוּ, וּכְמוֹ שֶׁכָּתַב [לְקַמָּן] בְּדִבּוּר הַמַּתְחִיל בַּיְשָׁנוֹת, אֲבָל מֵחֲשַׁשׁ גַּנָּבֵי לֹא הִתִּירוּ:  <small>(ב)</small> וְכֵן כָּתְבוּ הַפּוֹסְקִים, וְאִם כֵּן סְבִירָא לְהוּ דְּשַׁבָּת זְמַן תְּפִלִּין הִיא, וְתֵימַהּ דִּבְמִשְׁנָה ג' פֶּרֶק ג' דִּבְרָכוֹת מְפָרֵשׁ הָרַ"ב דְּלָאו זְמַן תְּפִלִּין הוּא, וְכֵן הַסְכָּמַת כָּל הַפּוֹסְקִים, וְצָרִיךְ עִיּוּן, תּוֹסְפוֹת יוֹם טוֹב. וּמַהַרְשָׁ"א מְיַשֵּׁב עַל זֶה דַּאֲפִלּוּ לְמַאן דְּאָמַר לָאו זְמַן תְּפִלִּין הוּא אָסוּר לִלְבֹּשׁ יוֹתֵר מִזּוּג אֶחָד, דְּלֹא שָׁרֵי לֵיהּ יוֹתֵר מִמַּלְבּוּשׁוֹ בַּחֹל. וְהָא דְּאוֹקִימְנָא כְּמַאן דְּאָמַר זְמַן כוּ' מִשּׁוּם דִּסְתָמָא דְּמַתְנִיתִין כְּרַבִּי מֵאִיר וְרַבִּי מֵאִיר סְבִירָא לֵיהּ זְמַן תְּפִלִּין הוּא. וְהַמָּגֵן אַבְרָהָם תֵּרֵץ כֵּיוָן דַּאֲנַן לֹא בְּקִיאִין לְכַוֵּן מְקוֹם הֲנָחָתָן וְאִם יָנִיחַ שֶׁלֹּא בִּמְקוֹמוֹ יִהְיֶה מַשְּׂאוֹי, לָכֵן לֹא יָבִיא אֶלָּא זוּג זוּג: <small>(ג)</small> וְאַף עַל גַּב דְּהַשְׁתָּא אֵין בּוֹ קֶשֶׁר רַשַּׁאי לְלָבְשׁוֹ, דַּאֲפִלּוּ הָכִי הָוֵי דֶּרֶךְ מַלְבּוּשׁ, אִי נַמִּי דְּעָנְבוֹ. תּוֹסָפוֹת.: <small>(ד)</small> דְּאִסּוּר נַמִּי אִיכָּא: <small>(ה)</small> אַכֻּלָּהּ מַתְנִיתִין קָאֵי, בֵּין מְעַט בֵּין צְבָתִים, מְכַסָּן בְּטַלִּיתוֹ שֶׁלֹּא יֻטְּלוּ כָּל כָּךְ בְּבִזָּיוֹן, וּמַנִּיחָן שָׁם וְהוֹלֵךְ וְלֹא יְזִיזֵם מִשָּׁם שֶׁמָּא יַרְגִּישׁוּ בּוֹ וְיִתְחַיֵּב לַמַּלְכוּת. רַשִׁ"י: <small>(ו)</small> וְנִרְאֶה לִי דְּרַבֵּנוּ הַקָּדוֹשׁ הֻכְרַח לְהַחְסִיר לְמִשְׁנָתֵנוּ, דְּהָא חַכְמֵי הַמִּשְׁנָה לֹא רָצוּ לְגַלּוֹת הָא דְּפָחוֹת פָּחוֹת מֵאַרְבַּע אַמּוֹת, כְּמוֹ שֶׁכָּתַבְנוּ בְּרֵישׁ פֶּרֶק כ"ד דְּשַׁבָּת: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ב">פרק י - משנה ב</h3><p dir="rtl">
<small>(ז)</small> <B>לַחֲבֵרוֹ.</B> וְתַנָּא קַמָּא סָבַר פָּחוֹת מֵאַרְבַּע אַמּוֹת עָדִיף, דְּאִי אָמַרְתְּ נוֹתְנוֹ לַחֲבֵרוֹ כוּ' אַוְשָׁא מִלְּתָא דְּשַׁבָּת. גְּמָרָא: <small>(ח)</small> <B> בְּנוֹ.</B> דְּאִיכָּא דְּבַר מִצְוָה, דְּצָרִיךְ הוּא לְהַרְחִיצוֹ וּלְסוּכוֹ בְּיוֹם הִוָּלְדוֹ. וְאַלִּיבָּא דְּתַנָּא קַמָּא שָׁרֵי פָּחוֹת [פָּחוֹת] מֵאַרְבַּע אַמּוֹת. רִי"כ: <small>(ט)</small> <B> אֲפִלּוּ מֵאָה.</B> דְּאַף עַל גַּב דְּקַשְׁיָא לֵיהּ יָדָא, כְּלוֹמַר מַה שֶׁמְּטַלְטְלִין אוֹתוֹ מִיָּד לְיָד, אֲפִלּוּ הָכִי הָא עֲדִיפָא מִשֶּׁיּוֹלִיכֶנּוּ פָּחוֹת כוּ' גְּזֵרָה כוּ'. גְּמָרָא: <small>(י)</small> וּפֵרְשׁוּ הַתּוֹסָפוֹת חוּץ לַתְּחוּם דְּחָבִית, אֲבָל לֹא חוּץ לַתְּחוּם שֶׁל הַזּוֹכֶה [בּוֹ], כְּדִתְנַן מִשְׁנָה ה' פֶּרֶק ה' דְּבֵיצָה דִכְרַגְלֵי הַמְמַלֵּא. אִי נַמִּי שֶׁלֹּא נִתְכַּוֵּן שׁוּם אֶחָד שֶׁיִּזְכֶּה לֹא לוֹ וְלֹא לַאֲחֵרִים, אֶלָּא כָּל אֶחָד לְמַה שֶּׁשּׁוֹתֶה: <small>(יא)</small> לְעֵיל בְּפֶרֶק ד' מִשְׁנָה ה': <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ג">פרק י - משנה ג</h3><p dir="rtl">
<small>(יב)</small> דְּאַף עַל גַּב דְּמֵרְשׁוּת הָרַבִּים לְכַרְמְלִית לָאו אִסּוּר דְּאוֹרַיְתָא אִיכָּא, מִיהוּ הָכָא בְּנָח בִּרְשׁוּת הָרַבִּים מַיְרֵי וְאִיכָּא מִשּׁוּם שְׁבוּת. וְרֵישָׁא רַבִּי יְהוּדָה הִיא: <small>(יג)</small> כְּלוֹמַר וְקַיְמָא לָן רֵישׁ פֶּרֶק י"א דְּשַׁבָּת דִּקְלוּטָה לָאו כְּמִי שֶׁהוּנְחָה דָּמְיָא: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ד">פרק י - משנה ד</h3><p dir="rtl">
<small>(יד)</small> <B>שֶׁלֹּא יוֹצִיא.</B> אַעוֹמֵד בִּרְשׁוּת הַיָּחִיד וּמְטַלְטֵל בִּרְשׁוּת הָרַבִּים קָאֵי: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ה">פרק י - משנה ה</h3><p dir="rtl">
<small>(טו)</small> דְּמַחְשַׁבְתּוֹ שֶׁהוּא צָרִיךְ לְכָךְ מְשַׁוְּיָא לֵיהּ מָקוֹם.</B> גְּמָרָא: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ו">פרק י - משנה ו</h3><p dir="rtl">
<small>(טז)</small> הָכִי אִיתָא בַּגְּמָרָא, דְּלֹא תִקְשֶׁה מִמִּשְׁנָה ד' דְּמֻתָּר לַעֲמֹד בִּרְשׁוּת הַיָּחִיד וּלְטַלְטֵל בִּרְשׁוּת הָרַבִּים, אֶלָּא דִּלְעֵיל בְּכֵלִים שֶׁאֵינָן צְרִיכִין לוֹ וְהָכָא בִּצְרִיכִין לוֹ: <small>(יז)</small> וְסָרְסֵהוּ וּפָרְשֵׁהוּ כָּךְ. וְקוֹלֵט בַּכְּלִי מִן הַמַּיִם הַיּוֹרְדִים מִן הַמַּזְחֵלָה שֶׁהִיא לְמַטָּה מֵעֲשָׂרָה טְפָחִים וְכָתַב רַשִׁ"י דְּהוּא הַדִּין [כְּשֶׁהַמַּזְחֵלָה] לְמַעְלָה מֵעֲשָׂרָה שָׁרֵי וְנָקַט לְמַטָּה מֵעֲשָׂרָה מִשּׁוּם שַׁרְיוּתָא דְּצִנּוֹר בִּמְצָרֵף: <small>(יח)</small> כְּלוֹמַר דִּבְהָכִי עָסְקִינַן, דִּסְתָם מַזְחֵלָה הִיא בְּפָחוֹת מִשְּׁלֹשָׁה: <small>(יט)</small> כְּלוֹמַר דְּאִלּוּ לְמַעְלָה מֵעֲשָׂרָה לֹא מַשְׁכַּחַת שׁוּם צַד הֶתֵּר בְּצֵרוּף: <small>(כ)</small> כְּלוֹמַר שְׁלֹשָׁה טְפָחִים, דְּלֹא הָוֵי כְּלָבוּד לַגַּג. וּמִשּׁוּם דִּסְתָם צִנּוֹר כֵּן הוּא הִלְכָּךְ נָקַט בְּצִנּוֹר. וְהוּא הַדִּין נַמִּי לְמַזְחֵלָה הַבּוֹלֶטֶת שְׁלֹשָׁה טְפָחִים דְּדִינָא הָכִי: <small>(כא)</small> דְּאַף עַל גַּב דְּמַתְנִיתִין בִּלְמַטָּה מֵעֲשָׂרָה וְלָבוּד נַמִּי לֵיכָּא כִּדְאָמְרִינַן, אֲפִלּוּ הָכִי אַרְבָּעָה עַל אַרְבָּעָה לְמַטָּה מֵעֲשָׂרָה כַּרְמְלִית הָוֵי וּמַפִּיק מִכַּרְמְלִית לִרְשׁוּת הָרַבִּים. רַשִׁ"י. וּמִשּׁוּם הָכִי בִּלְמַעְלָה מֵעֲשָׂרָה אָסוּר גַּם בְּצִנּוֹר לְצָרֵף אַף עַל גַּב דְּאֵין בּוֹ אַרְבָּעָה עַל אַרְבָּעָה, גְּזֵרָה מִשּׁוּם יֵשׁ בָּהּ אַרְבָּעָה עַל אַרְבָּעָה דַּהֲוֵי רְשׁוּת הַיָּחִיד דְּאוֹרַיְתָא: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ז">פרק י - משנה ז</h3><p dir="rtl">
<small>(כב)</small> דְּאִי בִּסְמוּכָה בְּפָחוֹת מֵאַרְבָּעָה לָמָּה לִי גְּבֹהָהּ עֲשָׂרָה, דְּבוֹר גּוּפֵהּ רְשׁוּת הַיָּחִיד, דַּעֲמֻקָּה עֲשָׂרָה וְאֵין כָּאן רְשׁוּת הָרַבִּים מַפְסֶקֶת, דְּכֵיוָן שֶׁאֵין אַרְבָּעָה טְפָחִים מִן הַחֻלְיָא וּלְכֹתֶל הַבַּיִת לֹא דָּרְסֵי לֵיהּ רַבִּים כְּלָל וְהָוֵי מָקוֹם פְּטוֹר (וְזֶה תֵּרוּץ הַשֵּׁנִי בַּגְּמָרָא, דְּבִסְמוּכָה אָיְרֵי וְאֵין צָרִיךְ עֲשָׂרָה, אֶלָּא דְּקָא מַשְׁמַע לָן דְּבוֹר וְחֻלְיָתוֹ מִצְטָרְפִין לַעֲשָׂרָה דְּלֶהֱוֵי הַבּוֹר רְשׁוּת הַיָּחִיד) וְאַף עַל גַּב דְּאַשְׁמְעִינַן לַהּ בְּפֶרֶק י"א מִשְׁנָה ב' דְּשַׁבָּת, תֵּרְצוּ בַּתּוֹסָפוֹת דִּרְגִילוּת כָּךְ. עוֹד תֵּרְצוּ דְּהָתָם קָא מַשְׁמַע לָן צֵרוּף אַרְבָּעָה (לְרֹחַב הַבּוֹר עִם הַחֻלְיוֹת, דְּאִם לֹא כֵן לֹא הָוֵי רְשׁוּת הַיָּחִיד), וְאִי לָאו דְּהָכָא הֲוָה אֲמֵינָא דְּהָתָם אַגַּב סֶלַע נָקַט עֲשָׂרָה: <small>(כג)</small> נִרְאָה שֶׁגִּרְסָתוֹ זוֹרְקִין.</B> וּמַשְׁמַע שֶׁרְחוֹקָה מִן הַכֹּתֶל, וְדֶרֶךְ לְמַעְלָה מֵעֲשָׂרָה זוֹרְקִין, דַּהֲוֵי מָקוֹם פְּטוֹר. תּוֹסָפוֹת: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ח">פרק י - משנה ח</h3><p dir="rtl">
<small>(כד)</small> מִשּׁוּם דְּמִסְתָּמָא נוֹפֶיהָ מְחֻבָּרִין לְעִקָּרָן בְּגֹבַהּ עֲשָׂרָה טְפָחִים: <small>(כה)</small> מִלְּתָא דִּתְמִיהָה הִיא, דְּכָל לָבוּד דְּאָמְרִינַן בְּכֻלֵּי דּוּכְתָּא לֹא אַשְׁכְּחַן שֶׁיִּהְיֶה מְמֻלָּא. וְנִרְאֶה שֶׁיָּצָא לוֹ לְהָרַ"ב מִלְּשׁוֹן הָרַמְבַּ"ם בְּחִבּוּרוֹ וְקוֹשְׁרָן בָּאָרֶץ כוּ', וְלָכֵן נִרְאֶה לִי כִּי מִלַּת בָּאָרֶץ הוּא טָעוּת סוֹפֵר וְצָרִיךְ לִהְיוֹת כְּאַחַת: <small>(כו)</small> <B> שָׁרָשָׁיו.</B> שֶׁיּוֹצְאִין מִן הַקַּרְקַע וְנִרְאִין, כְּמוֹ בָּאִילָנוֹת הַזְּקֵנִים. רִי"כ: <small>(כז)</small> כְּמוֹ [מִשְׁלֵי טו] כִּמְשׂוּכַת חָדֶק.</B> הָרַמְבַּ"ם: <small>(כח)</small> <B> אֵין נוֹעֲלִין.</B> וְאִי קַשְׁיָא לָךְ מִמִּשְׁנָה ז' פֶּרֶק ט"ז דְּשַׁבָּת דִּפְקַק הַחַלּוֹן שָׁרֵי מִשּׁוּם דְּתוֹסֶפֶת אֹהֶל עֲרַאי שָׁרֵי, הָתָם עָשׂוּי לִפְתֹּחַ וְלִסְגֹּר תָּמִיד, אֲבָל הָכָא קֶבַע הוּא, שֶׁאֵין עֲשׂוּיָה לִפְתֹּחַ אֶלָּא לִזְמַנִּים רְחוֹקִים, לְפִי שֶׁאֵין דֶּרֶךְ כְּנִיסָתוֹ וִיצִיאָתוֹ עֲלֵיהֶם: <small>(כט)</small> <B> גְּבוֹהִים.</B> אֲפִלּוּ כִּמְלֹא נִימָא. גְּמָרָא: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה ט">פרק י - משנה ט</h3><p dir="rtl">
<small>(ל)</small> <B> אֶלָּא אִם כֵּן כוּ'.</B> רַשִׁ"י פֵּרֵשׁ דְּאַסֵּיפָא קָאֵי. וְרִי"כ פֵּרֵשׁ דְּאָרֵישָׁא נַמִּי קָאֵי, שֶׁאִם יַעֲשֶׂה מְחִצָּה סָמוּךְ לַפֶּתַח מִבַּחוּץ מֵרְשׁוּת הַיָּחִיד לִרְשׁוּת הַיָּחִיד קָא מְטַלְטֵל: <small>(לא)</small> <B> דִּבְרֵי רַבִּי מֵאִיר.</B> וּסְתָם מִשְׁנָה ד' דְּעוֹמֵד כוּ' דְּלֹא כְּרַבִּי מֵאִיר כִּדְאִיתָא בַּגְּמָרָא. וְאַף עַל גַּב דִּבְמִשְׁנָה ו' פֵּרֵשׁ דַּחֲפָצִים הַצְּרִיכִים לוֹ אָסוּר לְטַלְטְלָן, הַךְ מַפְתֵּחַ נַמִּי אֵינוֹ צָרִיךְ אֵלָיו לְאוֹתוֹ רְשׁוּת שֶׁהוּא עוֹמֵד בּוֹ: <small>(לב)</small> דְּעִיר שֶׁל רַבִּים הוּא, שֶׁאוּכְלוּסִין הַרְבֵּה בָּאִין לָהּ, אֲבָל עַכְשָׁיו דְּדַלְתוֹתֶיהָ נְעוּלוֹת לָאו רְשׁוּת הָרַבִּים הִיא, שֶׁאֵינָהּ כְּדִגְלֵי מִדְבָּר שֶׁהוּא דֶּרֶךְ פָּתוּחַ כָּל שָׁעָה כְּפֵרוּשׁ רַשִׁ"י בַּגְּמָרָא. וְהַאי כַּרְמְלִית לָאו דַּוְקָא, אֶלָּא כְּדִין כַּרְמְלִית שֶׁאָסוּר לְטַלְטֵל מִמֶּנּוּ לִרְשׁוּת הַיָּחִיד וּמֵרְשׁוּת הַיָּחִיד לָהּ, לְפִי שֶׁלֹּא הָיְתָה מְעֹרֶבֶת כוּ', [וְאֶפְשָׁר] שֶׁלֹּא עֵרְבוּ כְּלָל. וְעַיֵּן תּוֹסְפוֹת יוֹם טוֹב: <small>(לג)</small> <B> רַבִּי יוֹסֵי אוֹמֵר.</B> וְלֹא פָּלֵיג רַבִּי יוֹסֵי וְאָמְרוּ לוֹ, אֶלָּא שְׁנֵיהֶם חוֹלְקִים עִם רַבִּי מֵאִיר. רִי"כ: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה י">פרק י - משנה י</h3><p dir="rtl">
<small>(לד)</small> <B> מַתִּיר.</B> כֵּיוָן שֶׁיֵּשׁ תּוֹרַת כְּלִי עָלָיו, וְאַף עַל פִּי שֶׁמְּלַאכְתּוֹ לְאִסּוּר, לְצֹרֶךְ גּוּפוֹ שָׁרֵי לְטַלְטֵל: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה יא">פרק י - משנה יא</h3><p dir="rtl">
<small>(לה)</small> כְּלוֹמַר וְהָכָא רַבִּי יְהוּדָה דְּנַמִּי הֲלָכָה כְּמוֹתוֹ לֹא הִתִּיר אֶלָּא בְּנִגְרָר: <small>(לו)</small> וְלֹא קַשְׁיָא דִּבְמִשְׁנָה ז' פֶּרֶק י"ז דְּשַׁבָּת פָּסַק כַּחֲכָמִים דְּאֵין צָרִיךְ אֲפִלּוּ קְשִׁירָה, דְּנֶגֶר שֶׁהוּא בְּרִיחַ שֶׁתּוֹחֲבִין בּוֹ דּוֹמֶה טְפֵי לְבִנְיָן, וְהִלְכָּךְ בָּעֵי קְשִׁירָה מִיהַת. טוּר: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה יב">פרק י - משנה יב</h3><p dir="rtl">
<small>(לז)</small> <B> צִיר.</B> מִלְּשׁוֹן תִּסֹּב עַל צִירָהּ [מִשְׁלֵי כו]. הָרַמְבַּ"ם: <small>(לח)</small> אִיכָּא לְמִטְעֵי דְּדֶלֶת בַּיִת וְכָל הַמְחֻבָּר כְּמוֹ בּוֹר וָדוּת נַמִּי בִּכְלָל, וְלֵיתָא וּכְדִמְפָרֵשׁ בִּדְרַבִּי יְהוּדָה דִּסְבִירָא לֵיהּ דְּאֵין בִּנְיָן בְּכֵלִים, שְׁמַע מִנָּהּ דְּלָאו בְּדֶלֶת שֶׁבִּמְחֻבָּר מַיְרֵי, וְהָכִי אִיתָא בַּגְּמָרָא: <small>(לט)</small> בְּגַרְזֶן אוֹ בְּמַקֶּבֶת, דְּהַוְיָא גְּמַר מְלָאכָה וְחַיָּב מִשּׁוּם מַכֶּה בְּפַטִּישׁ. רַשִׁ"י: <small>(מ)</small> וְקָסָבַר יֵשׁ בִּנְיָן בְּכֵלִים, וּמְלָאכָה לֹא הֻתְּרָה אֲפִלּוּ בַּמִּקְדָּשׁ: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה יג">פרק י - משנה יג</h3><p dir="rtl">
<small>(מא)</small> דַּחֲצִיצָה פּוֹסֶלֶת בָּהּ, דְּבָעִינַן וְלָקַח הַכֹּהֵן, וְכֵיוָן דְּחָיֵץ לֹא הָוֵי לְקִיחָה בְּכֹהֵן. רַשִׁ"י: <small>(מב)</small> הָכִי אִיתָא בַּגְּמָרָא, דְּטַעֲמָא לָאו מִשּׁוּם שֶׁאֵין שְׁבוּת בַּמִּקְדָּשׁ וַאֲפִלּוּ כֹּהֵן דְּלָאו בַּר עֲבוֹדָה, אֶלָּא דַּוְקָא כֹּהֵן דְּבַר עֲבוֹדָה הוּא, שֶׁהִתִּירוּ לוֹ סוֹפוֹ מִשּׁוּם תְּחִלָּתוֹ: <small>(מג)</small> פֵּרוּשׁ שֶׁיַּחְלִיק גֻּמּוֹת שֶׁבָּרְטִיָּה, אֲבָל לִשְׁחִיקַת סַמָּנִים לֹא חָיְשִׁינַן, כֵּיוָן דַּהֲוֵי עֲלֵיהּ מֵאֶתְמוֹל: <small>(מד)</small> רַשִׁ"י. דִּסְבִירָא לֵיהּ דְּאִי סִלְּקָהּ מִשּׁוּם עֲבוֹדָה אַף עַל גַּב דְּמֵאֶתְמוֹל הוּא דְּסִלְּקָהּ, מִכָּל מָקוֹם הוֹאִיל מִשּׁוּם עֲבוֹדָה הוּא שֶׁסִּלְּקָהּ אִי לֹא שָׁרֵית לֵיהּ כוּ': <small>(מה)</small> וְתֵימַהּ דְּאִם כֵּן מַה לִּי שֶׁאֵינוֹ שֶׁל קְיָמָא מַה לִּי שֶׁל קְיָמָא, דְּהָא הָכִי אִיתָא לְרַבִּי אֱלִיעֶזֶר [שַׁבָּת פֶּרֶק יט] דִּסְבִירָא לֵיהּ הָכִי. וְנִרְאֶה דְּטַעֲמָא דְּאֵין עִקַּר שִׁירָה אֶלָּא בַּפֶּה, דְּהָכִי סְבִירָא לֵיהּ לְהָרַ"ב מִשְׁנָה ד' פֶּרֶק ב' דַּעֲרָכִין. וְעַיֵּן תּוֹסְפוֹת יוֹם טוֹב: <small>(מו)</small> <B> יַבֶּלֶת.</B> בְּרֵישׁ פֶּרֶק ו' דִּפְסָחִים מְפָרֵשׁ הָרַ"ב דְּדַוְקָא בִּיְבֵשָׁה דְּמִפְרַךְ פְּרִיכָא. וּבִכְלִי אָסוּר, מִשּׁוּם שֶׁאֶפְשָׁר לַעֲשׂוֹת מֵעֶרֶב שַׁבָּת: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה יד">פרק י - משנה יד</h3><p dir="rtl">
<small>(מז)</small> <B> כּוֹרֵךְ.</B> וְאִם תֹּאמַר הָא הַוְיָא חֲצִיצָה, מוֹקֵי בַּגְּמָרָא דְּהָכָא בִּשְׂמֹאל, דַּעֲבוֹדַת כֹּהֵן בְּיָמִין. וְאִי נַמִּי בְּיָמִין, שֶׁלֹּא בִּמְקוֹם עֲבוֹדָה, וּפֵרֵשׁ רַשִׁ"י כְּגוֹן עַל גַּב הָאֶצְבַּע: <small>(מח)</small> קָשֶׁה, דְּתֵפּוֹק לֵיהּ דְּאֵין זֶה צֹרֶךְ עֲבוֹדָה.</B> וְזֶה לְשׁוֹן רַשִׁ"י, אָסוּר שֶׁאֵין זֶה צֹרֶךְ עֲבוֹדָה, וְעוֹד דַּהֲוָה לֵיהּ חוֹבֵל כוּ' <span class="booklinks" onclick="sendBookLink(this)" onmouseover="setBookLinkTitle(this)">(עַד כָּאן)</span>. וּבְהָכִי נִיחָא נַמִּי מֵהַאי דְּפֶרֶק י"ט דְּשַׁבָּת: <small>(מט)</small> פֵּרוּשׁ וְחַיָּב מִשּׁוּם זוֹרֵעַ, שֶׁכְּמוֹ שֶׁהַזּוֹרֵעַ כַּוָּנָתוֹ לְהַצְמִיחַ הַפְּרִי, כֵּן כַּוָּנַת הַמַּשְׁקֶה צְמָחִים וְאִילָנוֹת: <small>(נ)</small> לְהָרַמְבַּ"ם אֲפִלּוּ בְּחָצֵר, כָּל שֶׁאֵין שָׁם גִּנָּה. וּלְרַבֵּנוּ תָּם דַּוְקָא בְּגַלְגַּל קָטָן כְּאוֹתָן שֶׁבַּבָּתִּים. טוּר אֹרַח חַיִּים סִימָן של"ח: <small>(נא)</small> וְכֻלְּהוּ בּוֹרוֹת הַנּוֹבְעִים מַיִם חַיִּים נַמִּי נִקְרָאִים כָּךְ.</B> וְלֹא זֶהוּ הֵתֵּרוֹ מִשּׁוּם שֶׁהָיָה קַר, אֶלָּא הֵתֵּרוֹ מִפְּנֵי הַצֹּרֶךְ הָיָה: <p dir="rtl">
<h3 dir="rtl" id="MZ2_ERUVIN_L3, פרק י, פרק י משנה טו">פרק י - משנה טו</h3><p dir="rtl">
<small>(נב)</small> <B> שֶׁרֶץ שֶׁנִּמְצָא.</B> כְּלוֹמַר שֶׁמְּצָאוּהוּ מֵת. הָרִי"כ: <small>(נג)</small> תַּרְגּוּם אַבְנֵט הֶמְיָנָא.</B> הָרַמְבַּ"ם:  <small>(נד)</small>  <b>הָאוּלָם וְלַמִּזְבֵּחַ.</b> דְּמִשָּׁם וּלְהַלָּן קְדֻשָּׁה יְתֵרָה כְּדִתְנַן לַהּ סוֹף פֶּרֶק קַמָּא דְּכֵלִים, עַל שְׁבוּת כָּזֶה גָּזְרוּ אַף בַּמִּקְדָּשׁ:  <small>(נה)</small> וְהָא דְּנָטַר עַד הָכָא, מִשּׁוּם דְּבָעֵי לְאַסּוֹקֵי מִלֵּי דְּמִקְדָּשׁ אֲבָל לֹא בַּמְּדִינָה. תּוֹסָפוֹת:  <small>(נו)</small> כְּפֵרוּשׁוֹ דִּלְעֵיל דִּלְתַּנָּא קַמָּא עַצְמוֹ לֹא הִתִּירוּ אֶלָּא שֶׁאֵינוֹ שֶׁל קְיָמָא:  <small>(נז)</small> דִּתְחוּמִין אִיכָּא מַאן דְּאָמַר דְּאִית בֵּיהּ דְּרָרָא דְּאִסּוּר דְּאוֹרַיְתָא, וְכָאן שֶׁאָנוּ מַחְמִירִין דַּאֲפִלּוּ שְׁבוּת הַקַּל אֵין מַתִּירִין בַּמְּדִינָה, רַבִּי שִׁמְעוֹן מַחְמִיר יוֹתֵר מֵהֶם, שֶׁאֲפִלּוּ בַּמִּקְדָּשׁ אֵינוֹ מַתִּיר שְׁבוּת שֶׁאֶפְשָׁר לָבֹא לִידֵי חִיּוּב. רִי"כ:<p dir="rtl">
