
<h2 dir="rtl" id="MZ2-TAANIT_L3, פרק א">פרק א</h2><p dir="rtl">
<h3 dir="rtl" id="MZ2-TAANIT_L3, פרק א, פרק א משנה א">פרק א - משנה א</h3><p dir="rtl">
<small>(א)</small> דְּמִדְּקָתָנֵי מֵאֵימָתַי מִכְּלַל דִּפְשִׁיטָא לֵיהּ דְּחַיָּבִין לְהַזְכִּיר, וְהֵיכָא חָזִינַן, אֶלָּא אַיְדֵי כוּ'. וּמִבְּרָכוֹת פֶּרֶק ה' מִשְׁנָה ב' דְּתָנֵי מַזְכִּירִין כוּ' אֵין רְאָיָה, דַּהֲוָה אֲמִינָא דִּבְכָל הַשָּׁנָה קָאָמַר. אֲבָל אַדְּתָנֵי וּבֶחָג כוּ' אוֹרְחָא דְמִלְּתָא לְרַצּוֹת לִפְנֵי שְׁאֵלָה. תּוֹסָפוֹת: <small>(ב)</small> <B> מַזְכִּירִין.</B> עַיֵּן בְּרָכוֹת <span class="booklinks" onclick="sendBookLink(this)" onmouseover="setBookLinkTitle(this)">(שָׁם. וְעַיֵּן שָׁם אוֹת ה)</span>: <small>(ג)</small> <B> הָרִאשׁוֹן.</B> מְפָרֵשׁ בַּגְּמָרָא דְּמִלּוּלָב קָא גָּמַר לַהּ, שֶׁבָּא לְרַצּוֹת עַל הַמַּיִם וּמַתְחִילִין לִטֹּל מִיּוֹם טוֹב הָרִאשׁוֹן, הִלְכָּךְ בִּתְפִלַת יוֹצֵר נַמִּי שֶׁל יוֹם טוֹב הָרִאשׁוֹן מַזְכִּירִין גְּבוּרוֹת גְּשָׁמִים. וּמִיהוּ מֵאוּרְתָא לֹא מַתְחִילִין, כְּשֵׁם שֶׁאֵין מַתְחִילִין לִטֹּל אֶת הַלּוּלָב בַּלַּיְלָה: <small>(ד)</small> <B> לְהַזְכִּיר.</B> פֵּרֵשׁ רַשִׁ"י לֹא אָמַרְתִּי לִשְׁאוֹל שֶׁיִּתְפַּלְּלוּ עַל הַגְּשָׁמִים בֶּחָג כְּגוֹן וְתֵן טַל וּמָטָר, אֶלָּא לְהַזְכִּיר בֶּחָג גְּבוּרוֹת שֶׁל מָקוֹם שֶׁמּוֹרִיד גְּשָׁמִים בְּעוֹנָתָן כְּלוֹמַר בִּזְמַנָּן: <small>(ה)</small> <B> בְּעוֹנָתוֹ.</B> כְּשֵׁם שֶׁתְּחִיַּת הַמֵּתִים מַזְכִּיר כָּל הַשָּׁנָה כֻלָּהּ וְאֵינָהּ אֶלָּא בִּזְמַנָּהּ. וְרַבִּי יְהוֹשֻׁעַ אָמַר לְךָ בִּשְׁלָמָא תְּחִיַּת הַמֵּתִים מַזְכִּיר, דְּכֻלָּהּ יוֹמָא זִמְנֵיהּ הוּא, אֶלָּא גְּשָׁמִים הָתְנַן סוֹף פִּרְקִין יָצָא נִיסָן וְיָרְדוּ גְשָׁמִים סִימַן קְלָלָה. גְּמָרָא: <small>(ו)</small> <B> לְעוֹלָם כוּ'.</B> וְרַבִּי אֱלִיעֶזֶר סְבִירָא לֵיהּ בַּבְּרַיְתָא בַּגְּמָרָא דְּאִם בָּא לְהַזְכִּיר כָּל הַשָּׁנָה כֻלָּהּ מַזְכִּיר, דִּלְעוֹלָם בְּעוֹנָתוֹ מַשְׁמַע, מִיהוּ עַד הַשְׁתָּא לֹא רָמֵי עֲלֵיהּ חוֹבָה, אֲבָל בְּיוֹם טוֹב הָרִאשׁוֹן חוֹבָה לְרַצּוֹת לִפְנֵי שְׁאֵלָה, שֶׁכָּל הַבָּא לְבַקֵּשׁ מַקְדִּים וּמְרַצֶּה. תּוֹסָפוֹת: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ב">פרק א - משנה ב</h3><p dir="rtl">
<small>(ז)</small> וְאִם כֵּן רַבִּי יְהוּדָה פָּלֵיג.</B> וְכֵן הוּא בְּהֶדְיָא בַּגְּמָרָא: <small>(ח)</small> מִנְהָגָם הָיָה שֶׁהָעוֹבֵר לִפְנֵי הַתֵּבָה בְּמוּסָף אֵינוֹ אוֹתוֹ שֶׁעוֹבֵר בְּשַׁחֲרִית.</B> וּבַיְרוּשַׁלְמִי קָאָמַר אַמַּאי אֵינוֹ מַזְכִּיר מֵאוּרְתָא, פֵּרוּשׁ בִּתְפִלַּת עַרְבִית, וּמְשָׁנֵי דְּלֵית תַּמָּן כָּל עַמָּא, נִמְצָא זֶה מַזְכִּיר וְזֶה אֵינוֹ מַזְכִּיר, וְיִהְיֶה אֲגֻדּוֹת אֲגֻדּוֹת. וּפָרֵיךְ וְלִדְכְּרוּ בְּצַפְרָא, פֵּרוּשׁ בִּתְפִלַּת שַׁחֲרִית, וּמְשָׁנֵי דַּהֲווֹ סָבְרֵי מַדְכְּרֵי לֵיהּ מֵאוּרְתָא וּלְשָׁנָה הַבָּאָה יַזְכִּירוּ גַּם מִבָּעֶרֶב: <small>(ט)</small> כֵּן כָּתַב הָרַמְבַּ"ם אֲבָל אוֹמֵר וּמוֹרִיד הַטַּל.</B> וְזֶה כְּמִנְהַג בְּנֵי סְפָרַד שֶׁנּוֹהֲגִים לְהַזְכִּיר בִּימוֹת הַחַמָּה מַשִּׁיב הָרוּחַ וּמוֹרִיד הַטַּל: <small>(י)</small> <B> אֵינוֹ כוּ'.</B> יְרוּשַׁלְמִי, מַאי טַעֲמָא דְרַבִּי יְהוּדָה, כְּדֵי שֶׁיֵּצְאוּ הַמּוֹעֲדוֹת בַּטַּל, מִפְּנֵי שֶׁהַטַּל סִימָן יָפֶה לָעוֹלָם, וְיַזְכִּיר מִבָּעֶרֶב כוּ' כְּדִלְעֵיל: <small>(יא)</small> <B> עַד שֶׁיַּעֲבֹר.</B> אֶפְשָׁר לִי לוֹמַר שֶׁסּוֹבֵר דְּכֵיוָן דְּאֵין מַתְחִילִין לְהַזְכִּיר אֶלָּא בְּיוֹם טוֹב אַחֲרוֹן שֶׁל חָג, הָכִי נַמִּי אֵין פּוֹסְקִין אֶלָּא עַד שֶׁיַּעֲבֹר הַפֶּסַח, וְעוֹד שֶׁרְגִילִין לְהִתְאַחֵר בִּירוּשָׁלַיִם עַד שֶׁיַּעֲבֹר הַפֶּסַח וְאֵין כָּל כָּךְ עוֹבְרֵי דְרָכִים בְּחַג הַפֶּסַח שֶׁהַגְּשָׁמִים יַפְסִיקוּם, אֲבָל בִּימֵי הַסֻּכּוֹת סִימַן קְלָלָה הֵם: <small>(יב)</small> <B> שֶׁנֶּאֱמַר כוּ'.</B> וְאִינָךְ סְבִירָא לֵיהּ דְּאֵין לְמֵדִין מֵהָא דְּנִבֵּא לִשְׁעָתוֹ שֶׁהָיָה שְׁנַת רְעָבוֹן וַעֲצִירַת גְּשָׁמִים שֶׁבִּשֵּׂר לָהֶם שֶׁאַף עַל פִּי שֶׁיָּצָא אֲדָר וְלֹא יָרְדוּ גְשָׁמִים שֶׁיֵּצְאוּ וְיִזְרְעוּ: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ג">פרק א - משנה ג</h3><p dir="rtl">
<small>(יג)</small> <B> בִּשְׁלֹשָׁה כוּ'.</B> דְּאָז זְמַן רְבִיעָה רִאשׁוֹנָה: <small>(יד)</small> לְפִי שֶׁהוּא מָקוֹם נָמוּךְ וְאֵינוֹ צָרִיךְ מָטָר כָּל כָּךְ.</B> רַשִׁ"י: <small>(טו)</small> <B> בְּשִׁבְעָה כוּ'.</B> לְשׁוֹן רַשִׁ"י כְּלוֹמַר בְּז' בְּמַרְחֶשְׁוָן הוּא חֲמִשָּׁה עָשָׂר אַחַר הֶחָג. וְזֶה יִצְדַּק לְעוֹלָם כְּפִי סֵדֶר הָעִבּוּר הַמָּסוּר בְּיָדֵינוּ שֶׁאָנוּ חוֹשְׁבִים בּוֹ עַכְשָׁיו שֶׁלְּעוֹלָם תִּשְׁרֵי מָלֵא. אֲבָל כְּשֶׁקִּדְּשׁוּ עַל פִּי הָרְאִיָּה וְזֶה הָיָה בִּימֵי רַבָּן גַּמְלִיאֵל אֶפְשָׁר שֶׁהָיָה חָסֵר. וְעַיֵּן תּוֹסְפוֹת יוֹם טוֹב: <small>(טז)</small> <B> אַחֲרוֹן.</B> שֶׁלִּפְעָמִים מִתְעַכְּבִין קְצָת בִּירוּשָׁלַיִם עַד שֶׁיַּעֲבֹר הֶחָג כֻּלּוֹ. וְעַיֵּן תּוֹסְפוֹת יוֹם טוֹב. וּמְסַיֵּם הֲרֵי לְךָ שֶׁמִּן יְרוּשָׁלַיִם מִדְּרוֹמָהּ עַד קְצֵה הַצָּפוֹן שֶׁל אֶרֶץ יִשְׂרָאֵל שֶׁהוּא נְהַר פְּרָת, מַהֲלַךְ חֲמִשָּׁה עָשָׂר יוֹם. וְאַל תִּתְמַהּ עַל הַשַּׁבָּתוֹת שֶׁבְּתוֹךְ אֵלּוּ הַחֲמִשָּׁה עָשָׂר יוֹם, שֶׁהֲרֵי אֶפְשָׁר שֶׁיֵּלֵךְ עַל יְדֵי בּוּרְגָּנִין וְגַם עַל יְדֵי עִבּוּרֵי עִיר. וְהוֹאִיל וְאֶפְשָׁר לִהְיוֹת כֵּן שִׁעֲרוּהוּ חֲכָמִים בְּכָךְ יָמִים, כֵּיוָן שֶׁאֶפְשָׁר שֶׁאֵין הַשַּׁבָּתוֹת מְעַכְּבוֹת: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ד">פרק א - משנה ד</h3><p dir="rtl">
<small>(יז)</small> גְּמָרָא, דִּבְרֵי רַבִּי מֵאִיר: <small>(יח)</small> שֶׁמְּיֻחָדִים בְּמַעֲשֵׂיהֶם.</B> הָרֹא"שׁ. וּתְמֵהַנִי, דְּבַגְּמָרָא מַאן יְחִידִים אָמַר רַב הוּנָא רַבָּנָן, וּבָתַר הָכִי תָּנֵי אֵיזֶהוּ יָחִיד כוּ' כָּל שֶׁרָאוּי לְמַנּוֹתוֹ פַּרְנָס עַל הַצִּבּוּר, וְאֵיזֶהוּ תַּלְמִיד כָּל שֶׁשּׁוֹאֲלִין אוֹתוֹ דְּבַר הֲלָכָה וְאוֹמֵר אֲפִלּוּ בְּמַסֶּכֶת כַּלָּה. עַד כָּאן. שְׁמַע מִנָּהּ דְּיָחִיד עָדִיף מִתַּלְמִיד כוּ', וְאִם כֵּן קָשֶׁה עַל הָרֹא"שׁ וְהָרַ"ב שֶׁכָּתְבוּ תַּלְמִידֵי חֲכָמִים. אֶלָּא הֲוָה לְהוּ לְמִכְתָּב רַבָּנָן, אִי נַמִּי חֲכָמִים: <small>(יט)</small> וּבַגְּמָרָא, כְּמוֹ שֶׁאֵין גּוֹזְרִין תַּעֲנִית עַל הַצִּבּוּר לְכַתְּחִלָּה בַּחֲמִישִׁי, הוּא הַדִּין נַמִּי לִיחִידִים: <small>(כ)</small> כְּלוֹמַר שֶׁאֵין לָאָדָם קְבִיעַת זְמַן לְשֶׁיִּשְׁתֶּה בוֹ. וְאֵין לָשׁוֹן דְּהָכָא כְּלִישְׁנָא דִגְמָרָא אֵין קֶבַע לְשֵׁינָה [בְּפֶרֶק קַמָּא דְּסֻכָּה]: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ה">פרק א - משנה ה</h3><p dir="rtl">
<small>(כא)</small> <B> הִגִּיעַ רֹאשׁ חֹדֶשׁ כוּ'.</B> אַף עַל גַּב דִּזְמַן רְבִיעָה הָאֲפִילָה הוּא שִׁבְעָה עָשָׂר בְּמַרְחֶשְׁוָן כְּמוֹ שֶׁכָּתַבְתִּי לְעֵיל, אַשְׁכְּחָן רַבִּי יוֹסֵי דְּפָלֵיג וּסְבִירָא לֵיהּ שֶׁהוּא בְּרֹאשׁ חֹדֶשׁ כִּסְלֵו. הִלְכָּךְ לְרַבִּי מֵאִיר אֲפִלּוּ בְּמִעוּט הַשָּׁנִים אֵינָהּ מִתְאַחֶרֶת יוֹתֵר, וּלְפִיכָךְ רָאוּי שֶׁיִּהְיוּ בֵּית דִּין גּוֹזְרִין תַּעֲנִית. הָרַ"ן. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ו">פרק א - משנה ו</h3><p dir="rtl">
<small>(כב)</small> <B> מִבְּעוֹד יוֹם.</B> כְּמוֹ שֶׁעוֹשִׂים בְּצוֹם כִּפּוּר. הָרַמְבַּ"ם: <small>(כג)</small> <B> וַאֲסוּרִין בִּמְלָאכָה.</B> בַּגְּמָרָא פָּרֵיךְ בִּשְׁלָמָא כֻּלְּהוּ אִית בְּהוּ תַּעֲנוּג, אֲבָל מְלָאכָה צַעַר הוּא, וּמְשָׁנֵי אָמַר קְרָא [יוֹאֵל א] קַדְּשׁוּ צוֹם קִרְאוּ עֲצָרָה, כַּעֲצֶרֶת, מַה עֲצֶרֶת אָסוּר בַּעֲשִׂיַּת מְלָאכָה, אַף תַּעֲנִית אָסוּר בַּעֲשִׂיַּת מְלָאכָה: <small>(כד)</small> <B> שְׁלֹשׁ עֶשְׂרֵה תַּעֲנִיּוֹת.</B> מִנְיָנָא לָמָּה לִי, וְנִרְאֶה לִי לוֹמַר שֶׁהֵם כְּנֶגֶד שְׁלֹשׁ עֶשְׂרֵה מִדּוֹת שֶׁל רַחֲמִים. וְעוֹד יֵשׁ לוֹמַר דְּאָתֵי לְמֵימַר דְּאֵין גּוֹזְרִין עַל הַגְּשָׁמִים יוֹתֵר מִשְּׁלֹשָׁה עָשָׂר תַּעֲנִיּוֹת כִּדְאִיתָא בַּגְּמָרָא: <small>(כה)</small> וּפָשׁוּט דְּלֹא קָאָמְרֵי אֶלָּא בְּמִידֵי דְמֵיכָל, דְּאִם לֹא כֵן מַאי כְּבוֹד שַׁבָּת אִיכָּא. אֲבָל הָחֲנוּיוֹת הַמּוֹכְרוֹת שְׁאָר דְּבָרִים אֵין פּוֹתְחִין כְּלָל. בֵּית יוֹסֵף: <p dir="rtl">
<h3 dir="rtl" id="MZ2-TAANIT_L3, פרק א, פרק א משנה ז">פרק א - משנה ז</h3><p dir="rtl">
<small>(כו)</small> <B> בְּמַשָּׂא וּמַתָּן.</B> פֵּרוּשׁ שֶׁל שִׂמְחָה, דּוּמְיָא דְבִנְיָן וּנְטִיעָה. תּוֹסָפוֹת: <small>(כז)</small> <B> בְּאֵרוּסִין כוּ'.</B> רְצוֹנוֹ לוֹמַר שֶׁלֹּא יִהְיוּ שָׂשִׂים כְּלָל, וְחָמִיר מִתִּשְׁעָה בְּאָב שֶׁמְּאָרְסִין בּוֹ. תּוֹסָפוֹת: <small>(כח)</small> <B> הַנְּזוּפִין.</B> כְּמוֹ גְּעוּרִין, תַּרְגּוּם וַיִּגְעַר בּוֹ וְנָזַף בֵּיהּ. הָרַמְבַּ"ם: <small>(כט)</small> <B> נִיסָן.</B> שֶׁל תְּקוּפָה כְּשֶׁהִגִּיעַ הַשֶּׁמֶשׁ לִתְחִלַּת מַזַּל שׁוֹר. הָרַמְבַּ"ם. כְּלוֹמַר וְלֹא נִיסָן שֶׁל חֹדֶשׁ הַלְּבָנָה. וְהוּא מִירוּשַׁלְמִי: <small>(ל)</small> וּלְנֻסַּח אַחֵר [וְלֹא יָרְדוּ גְשָׁמִים] מַתְנִיתִין הָכִי קָאָמַר, יָצָא נִיסָן וְלֹא יָרְדוּ גְשָׁמִים, שׁוּב סִימַן קְלָלָה הֵם כוּ': <p dir="rtl">
<h2 dir="rtl" id="MZ2-TAANIT_L3, פרק ב">פרק ב</h2><p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה א">פרק ב - משנה א</h3><p dir="rtl">
<small>(א)</small> דִּכְשֵׁם שֶׁאֵפֶר קָרוּי עָפָר דִּכְתִיב [בְּמִדְבָּר יט] מֵעֲפַר שְׂרֵפַת הַחַטָּאת, כָּךְ עָפָר קָרוּי אֵפֶר. רַשִׁ"י: <small>(ב)</small> וְאוֹתוֹ אֵפֶר הֲוֵי מֵעֶצֶם אָדָם, דּוּמְיָא דַעֲקֵידָה כוּ': <small>(ג)</small><B>  וּבְרֹאשׁ כוּ'.</B> דַּחֲשִׁיבוּתָא הוּא דְּיַהֲבִינַן בְּרֵישֵׁיהוּ דְנָשִׂיא וְאַב בֵּית דִּין בְּרֵישָׁא, דְּאָמְרֵי לְהוֹן אַתּוּן חָשְׁבִיתוּ לְמִבְעֵי לָן רַחֲמֵי אַכֻּלֵּי עַלְמָא. גְּמָרָא: <small>(ד)</small> דְּאִיכָּא עָגְמַת נֶפֶשׁ טְפֵי, וּמִפְּנֵי חֲשִׁיבוּתָם הֵם מִתְבַּיְּשִׁים מֵאֲחֵרִים, אֲבָל בְּנֵי אָדָם דְּלֹא חֲשִׁיבֵי לֹא מִתְבַּיְּשִׁים בִּנְתִינַת אֲחֵרִים וְסַגֵּי לְהוּ בִּנְתִינַת עַצְמָן. רַשִׁ"י: <small>(ה)</small> <B> הַזָּקֵן.</B> וְהוּא חָכָם. לֹא הָיָה שָׁם זָקֵן חָכָם מַעֲמִידִין חָכָם כוּ'. גְּמָרָא: <small>(ו)</small> <B> כִּבּוּשִׁין.</B> לְשׁוֹן עִצּוּר כְּמוֹ מַכְבֵּשׁ: <small>(ז)</small> <B> וּבַקַּבָּלָה.</B> כָּל מָקוֹם שֶׁהַנָּבִיא מְצַוֶּה וּמוֹדִיעַ וּמַזְהִיר אֶת יִשְׂרָאֵל קָרֵי לְהוּ קַבָּלָה. וּבְכָל מָקוֹם דְּלֹא אִתְפָּקֵיד נָבִיא כִּי הַאי וַיֵּרָא אֱלֹהִים שֶׁהוּא כִּמְסַפֵּר וְהוֹלֵךְ דְּיָלֵיף אַגַּב אוֹרְחָא מִלְּתָא, לֹא קָרִינַן לֵיהּ קַבָּלָה. רַשִׁ"י: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ב">פרק ב - משנה ב</h3><p dir="rtl">
<small>(ח)</small> לְשׁוֹן רַשִׁ"י, רָגִיל לְהִתְפַּלֵּל וּתְפִלָּתוֹ שְׁגוּרָה בְּפִיו וְלֹא יִטְעֶה, שֶׁכָּל חַזָּן שֶׁטּוֹעֶה סִימָן רַע לְשׁוֹלְחָיו [כְּדִתְנָן בְּסוֹף פֶּרֶק ה דְּבְּרָכוֹת]: <small>(ט)</small> וּלְשׁוֹן בֵּיתוֹ אֵינוֹ מְדֻקְדָּק. וְהָרַמְבַּ"ם כָּתַב וְלֹא יִהְיֶה בְּבָנָיו וּבְנֵי בֵיתוֹ וְכָל קְרוֹבָיו וְהַנִּלְוִים עָלָיו בַּעַל עֲבֵרָה, אֶלָּא יִהְיֶה בֵיתוֹ רֵיקָן מִן הָעֲבֵרוֹת וְלֹא יָצָא עָלָיו שֵׁם רַע בְּיַלְדוּתוֹ. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ג">פרק ב - משנה ג</h3><p dir="rtl">
<small>(י)</small> <B> זִכְרוֹנוֹת וְשׁוֹפָרוֹת.</B> וּמַלְכוּיוֹת לֹא. וְהָא דְפֵרֵשׁ הָר"ב בְּפֶרֶק ד' דְּרֹאשׁ הַשָּׁנָה מִשְׁנָה ה' כָּל מָקוֹם שֶׁיֵּשׁ שָׁם זִכְרוֹנוֹת יִהְיוּ מַלְכוּיוֹת עִמָּהֶן. יֵשׁ לוֹמַר לֹא בָא לְלַמֵּד אֶלָּא רֹאשׁ הַשָּׁנָה וְיוֹם הַכִּפּוּרִים שֶׁל יוֹבֵל, דְּאֵין לְמֵדִין מִן הַכְּלָלוֹת, וְהַאי קְרָא דְּמִנֵּיהּ דָּרֵישׁ כְּתִיב בֵּיהּ וּבְיוֹם שִׂמְחַתְכֶם, וְרֹאשׁ הַשָּׁנָה נִקְרָא יוֹם שִׂמְחָה, וְיוֹם הַכִּפּוּרִים שֶׁל יוֹבֵל אִית בֵּיהּ חֵרוּת שֶׁהוּא וַדַּאי שִׂמְחַת לֵב: <small>(יא)</small> <B> לֹא הָיָה צָרִיךְ כוּ'.</B> שֶׁאֵין אוֹמְרִים זִכְרוֹנוֹת וְשׁוֹפָרוֹת אֶלָּא בְּרֹאשׁ הַשָּׁנָה וּבַיּוֹבְלוֹת וּבִשְׁעַת מִלְחָמָה. גְּמָרָא. וְכִי תֵימָא דְּצָרִיךְ לְאוֹמְרָן דְּאִם לֹא כֵן בָּצִיר לְהוּ מִשֵּׁשׁ, לָכֵן נָקַט לִישָׁנָא דְּלֹא הָיָה צָרִיךְ. הָרַ"ן: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ד">פרק ב - משנה ד</h3><p dir="rtl">
<small>(יב)</small> <B> אַבְרָהָם.</B> לְפִי שֶׁהָיָה רִאשׁוֹן לַנִּצּוֹלִים, שֶׁנִּצּוֹל מִנִּמְרוֹד. תּוֹסָפוֹת: <small>(יג)</small> <B> גּוֹאֵל יִשְׂרָאֵל.</B> בַּיְרוּשַׁלְמִי פָּרֵיךְ וְלֹא יִצְחָק נִגְאַל, שֶׁעֲנִיָּתוֹ שֶׁל אַבְרָהָם אָבִינוּ בְּהַר הַמּוֹרִיָּה עַל הַצָּלָתוֹ שֶׁל יִצְחָק הִיא, הֵשִׁיבוּ שֶׁמִּכֵּיוָן שֶׁנִּגְאַל יִצְחָק הֲרֵי הוּא כְּמִי שֶׁנִּגְאֲלוּ כָּל יִשְׂרָאֵל. הָרַ"ן: <small>(יד)</small> <B> יַם סוּף.</B> לְפִיכָךְ אוֹמְרָהּ בְּזִכְרוֹנוֹת לְפִי שֶׁהָיוּ יִשְׂרָאֵל נִשְׁכָּחִים בְּמִצְרַיִם כַּמָּה שָׁנִים וְנִתְיָאֲשׁוּ מִן הַגְּאֻלָּה, וְזָכַר הַמָּקוֹם אוֹתָם וּגְאָלָם כְּדִכְתִיב וָאֶזְכֹּר אֶת בְּרִיתִי. רַשִׁ"י: <small>(טו)</small> <B> יְהוֹשֻׁעַ כוּ'.</B> לְפִי שֶׁנַּעֲנָה בַּשּׁוֹפָרוֹת עַל יְרִיחוֹ בְּעוֹד שֶׁהָיוּ יִשְׂרָאֵל עוֹמְדִים בַּגִּלְגָּל. רַשִׁ"י: <small>(טז)</small> <B> שְׁמוּאֵל כוּ'.</B> מֵעֵין אֶל ה' בַּצָּרָתָה לִי, וְחוֹתֵם בְּשׁוֹמֵעַ צְעָקָה דִּכְתִיב [שְׁמוּאֵל א ו] וַיִּזְעַק שְׁמוּאֵל אֶל ה'. רַשִׁ"י: <small>(יז)</small> <B> אֵלִיָּהוּ כוּ'.</B> מֵעֵין אֶשָּׂא עֵינַי אֶל הֶהָרִים, וְחוֹתֵם בְּשׁוֹמֵעַ תְּפִלָה, דִּכְתִיב בְּאֵלִיָּהוּ [מְלָכִים א יח] עֲנֵנִי ה' עֲנֵנִי, דְּהַיְנוּ תְּפִלָּה. רַשִׁ"י: <small>(יח)</small> <B> יוֹנָה כוּ'.</B> מֵעֵין מִמַּעֲמַקִּים קְרָאתִיךָ ה', וְחוֹתֵם הָעוֹנֶה בְעֵת צָרָה, שֶׁכֵּן כְּתִיב [יוֹנָה ב] קָרָאתִי מִצָּרָה לִי. רַשִׁ"י: <small>(יט)</small> בַּיְרוּשַׁלְמִי פָּרֵיךְ אַאֵלִיָּהוּ וְאַיּוֹנָה וּמְתָרֵץ לְהוּ כָּךְ: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ה">פרק ב - משנה ה</h3><p dir="rtl">
<small>(כ)</small> <B>וְרַבִּי חֲנַנְיָה בֶן תְּרַדְיוֹן</B>. בְּסִיכְנִי. גְּמָרָא: <small>(כא)</small> וְהוּא הַשַּׁמָּשׁ וְלֹא שְׁלִיחַ צִבּוּר.</B> רַשִׁ"י. וּמְפָרֵשׁ בַּגְּמָרָא שֶׁהָיוּ תּוֹקְעִין תְּקִיעָה תְּרוּעָה תְּקִיעָה: <small>(כב)</small> <B> בְּנֵי אַהֲרֹן.</B> וְיֵשׁ גּוֹרְסִים בְּתַרְוַיְהוּ בְּנֵי אַהֲרֹן. וְיֵשׁ גּוֹרְסִים בְּתַרְוַיְהוּ הַכֹּהֲנִים בְּנֵי אַהֲרֹן. וְעַיֵּן תּוֹסְפוֹת יוֹם טוֹב: <small>(כג)</small> וְכֵן פֵּרֵשׁ רַשִׁ"י, שֶׁבַּגְּבוּלִין נַמִּי הָיוּ תּוֹקְעִין וּמְרִיעִין כַּסֵּדֶר הַשָּׁנוּי בְּמִשְׁנָה זוֹ. וְעַיֵּן תּוֹסְפוֹת יוֹם טוֹב: <small>(כד)</small> וְרַשִׁ"י כָּתַב חֲדָא מִלְּתָא הִיא, בְּשַׁעַר מִזְרָח בְּהַר הַבַּיִת.</B> וְיֵשׁ אוֹמְרִים בְּשַׁעֲרֵי מִזְרָח בְּעֶזְרַת נָשִׁים: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ז">פרק ב - משנה ז</h3><p dir="rtl">
<small>(כה)</small> אִי נַמִּי לֹא גָמְרוּ בַּיּוֹם גּוֹמְרִין בַּלַּיְלָה: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ח">פרק ב - משנה ח</h3><p dir="rtl">
<small>(כו)</small> <B>בִּמְגִלַּת תַּעֲנִית.</B> מְגִלַּת תַּעֲנִית נִכְתְּבָה בִּימֵי חֲכָמִים אַף עַל פִּי שֶׁלֹּא הָיוּ כּוֹתְבִין הֲלָכוֹת, וְהַיְנוּ דְקָתָנֵי כָּל הַכָּתוּב כוּ' כְּאִלּוּ הָיָה מִקְרָא. רַשִׁ"י: <small>(כז)</small> וּבַגְּמָרָא דְרֹאשׁ הַשָּׁנָה דַּף י"ח, שֶׁבִּזְמַן שֶׁבֵּית הַמִּקְדָּשׁ קַיָּם אֲסוּרִים מִפְּנֵי שֶׁשִּׂמְחָה הִיא לָהֶם, אֵין בֵּית הַמִּקְדָּשׁ קַיָּם מֻתָּרִים מִפְּנֵי שֶׁאֵבֶל הִיא לָהֶם. אֲבָל חֲנֻכָּה מְפֻרְסָם נִיסָא גָּלוּי לְכָל יִשְׂרָאֵל עַל יְדֵי שֶׁנָּהֲגוּ בוֹ הַמִּצְוָה וְהֶחֱזִיקוּ בוֹ כְּשֶׁל תּוֹרָה וְלֹא נָכוֹן לְבַטְּלוֹ, וּפוּרִים קִיְּמוּ וְקִבְּלוּ הַיְּהוּדִים כְּדִכְתִיב בְּאֶסְתֵּר: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה ט">פרק ב - משנה ט</h3><p dir="rtl">
<small>(כח)</small> וּבַטּוּר אִיתָא אַרְבַּע סְעֻדּוֹת, דְּשָׁלֹשׁ לַשַּׁבָּת.</B> וְכָתַב הָרַ"ן וְאַף עַל גַּב דִּבְלֹא תַּעֲנִית צָרִיךְ פַּת לִסְעֻדַּת הַיּוֹם גַּם כֵּן, מִכָּל מָקוֹם מִפְּנֵי הַתַּעֲנִית מַרְבִּין לִקְנוֹת דְּבָרִים שֶׁחַיֵּי נֶפֶשׁ בָּהֶם: <small>(כט)</small> יֵשׁ לוֹמַר דְּחַיְשִׁינַן שֶׁמָּא בַּעֲלֵי הַחֲנֻיּוֹת לֹא יָשִׂימוּ לִבָּם לְכָךְ שֶׁמִּפְּנֵי הַתַּעֲנִית וְהַשַּׁבָּת הֵם קוֹנִים: <small>(ל)</small> שֶׁאֵין בִּיכֹלֶת דַּלַּת הָעָם לִקְנוֹת שְׁתֵּי סְעֻדּוֹת גְּדוֹלוֹת בְּיַחַד, אֶלָּא וַדַּאי שֶׁצֹּרֶךְ גָּדוֹל לְמָטָר הוּא: <small>(לא)</small> <B>לְהַפְקִיעַ.</B> מְבַטֵּל שִׁעוּר מִדָּה הָרִאשׁוֹנָה וּמְמַעֲטָהּ. רַשִׁ"י: <small>(לב)</small> <B> וְלֹא אַחֲרוֹנוֹת.</B> פֵּרוּשׁ הַתְחָלַת הָאַחֲרוֹנוֹת, אֲבָל כָּךְ סִדְרָן שֵׁנִי חֲמִישִׁי שֵׁנִי, חֲמִישִׁי שֵׁנִי חֲמִישִׁי שֵׁנִי. וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2-TAANIT_L3, פרק ב, פרק ב משנה י">פרק ב - משנה י</h3><p dir="rtl">
<small>(לג)</small> <B> בְּרֹאשׁ חֹדֶשׁ.</B> דְּאִקְּרֵי מוֹעֵד. רַשִׁ"י: <small>(לד)</small> <B> אֵין כוּ'.</B> דְּאַף עַל גַּב דְּאִקְּרֵי מוֹעֵד לֹא כְּתִיב יוֹם מִשְׁתֶּה וְשִׂמְחָה. רַשִׁ"י. אֲבָל פּוּרִים אַף עַל גַּב דִּכְתִיב בֵּיהּ יוֹם מִשְׁתֶּה וְשִׂמְחָה, כֵּיוָן דְּלֹא אִקְּרֵי מוֹעֵד לֹא חָשֵׁיב לֵיהּ, אַף עַל גַּב דְּאִקְּרֵי יוֹם טוֹב, לֹא זֶהוּ לְשׁוֹן מוֹעֵד שֶׁנִּקְרָאִים הַמּוֹעֲדוֹת בַּתּוֹרָה: <p dir="rtl">
<h2 dir="rtl" id="MZ2-TAANIT_L3, פרק ג">פרק ג</h2><p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה א">פרק ג - משנה א</h3><p dir="rtl">
<small>(א)</small> <B> מִיָּד.</B> לְפִי שֶׁאֵינוֹ דָּבָר שֶׁסּוֹבֵל מִתּוּן. דְּבִשְׁלָמָא הַגְּשָׁמִים אֶפְשָׁר לְהַמְתִּין, שֶׁאִם יֵרְדוּ לְאַחַר מִכֵּן יִהְיוּ פֵּרוֹת הַשָּׁנָה כְּתִקּוּנָן, אֲבָל צְמָחִים שֶׁשָּׁנוּ אִם לֹא יִתָּקְנוּ בִּמְהֵרָה יִפָּסְדוּ לְגַמְרֵי. וְכֵן כְּשֶׁפָּסְקוּ גְשָׁמִים הֲרֵי הַצְּמָחִים נִפְסָדִים מְהֵרָה וְאֵין מִתּוּן לַדָּבָר. וּמֵהַאי טַעֲמָא שָׁנוּ דַּוְקָא תְּנַן, אֲבָל יָבְשׁוּ לֹא כִּדְאִיתָא בַּגְּמָרָא, לְפִי שֶׁאֵין לָהֶם תַּקָּנָה כְּשֶׁיָּבְשׁוּ אֶלָּא לִזְרֹעַ בַּתְּחִלָּה, לְפִיכָךְ הֲרֵי הֵם כְּאִלּוּ לֹא יָרְדוּ עֲלֵיהֶם גְּשָׁמִים כְּלָל, וּלְפִיכָךְ מִתְעַנִּין כְּפִי הַסֵּדֶר. הָרַ"ן: <small>(ב)</small> <B> בַּצֹּרֶת.</B> אַף עַל גַּב דְּקַלָּה מִמַּכַּת רָעָב כוּ', הָכִי קָאָמַר, דְּאַף עַל פִּי שֶׁיָּרְדוּ גְשָׁמִים וְאֶפְשָׁר שֶׁלֹּא יִהְיֶה רָעָב, אַךְ כֵּיוָן שֶׁפָּסְקוּ אַרְבָּעִים יוֹם לְפָחוֹת, מַכָּה מְבִיאָה לִידֵי בַּצֹּרֶת הִיא זוֹ. הָרַ"ן: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ב">פרק ג - משנה ב</h3><p dir="rtl">
<small>(ג)</small> <B> לֹא לַבּוֹרוֹת.</B> מַשְׁכַּחַת לַהּ דְּיָרְדוּ בְּנַחַת וּבְכֹחַ, וְטוּבָא לֹא אַתְיָא. גְּמָרָא: <small>(ד)</small> <B> מִיָּד.</B> מְפָרֵשׁ בַּגְּמָרָא עַל הָאִילָנוֹת בִּפְרוֹס הַפֶּסַח, מִשּׁוּם דְּהַאי שַׁעְתָּא מְלַבְלְבֵי אִילָנֵי כוּ'. וְכֵן כְּשֶׁיָּרְדוּ לָאִילָן וְלֹא לַצְּמָחִין כוּ' הַדָּבָר מַרְאֶה שֶׁהָרְבִיעָה הַצְּרִיכָה לַזְּרִיעָה תִּתְאַחֵר הַרְבֵּה אוֹ לֹא תָבֹא כְּלָל, וּלְפִיכָךְ מַתְרִיעִין מִיָּד. וְכֵן כְּשֶׁהִגִּיעַ פְּרוֹס הֶחָג וְלֹא יָרְדוּ לַבּוֹרוֹת, כִּדְאִיתָא בַּגְּמָרָא: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ג">פרק ג - משנה ג</h3><p dir="rtl">
<small>(ה)</small> <B> וְכֵן עִיר כוּ'.</B> הַיְנוּ טַעֲמָא שֶׁאוֹתָהּ הָעִיר מַתְרַעַת מִיָּד וְאֵינָהּ נוֹהֶגֶת סֵדֶר הַתַּעֲנִיּוֹת, לְפִי שֶׁהַדָּבָר מַרְאֶה בְּעַצְמוֹ שֶׁזֶּה בָּא עֲלֵיהֶם בִּגְזֵרָתוֹ שֶׁל הַקָּדוֹשׁ בָּרוּךְ הוּא וְלֹא בְּמִנְהָגוֹ שֶׁל עוֹלָם, וּלְפִיכָךְ רָאוּי שֶׁיִּתְעַנּוּ וְיָרִיעוּ מִיָּד. וּמִשּׁוּם הָכִי מַיְתֵי קְרָא וְהִמְטַרְתִּי כוּ'. הָרַ"ן: <small>(ו)</small> <B> סְבִיבוֹתֶיהָ.</B> אוֹתָהּ הִפַּרְכִיָּא. הַמַּגִּיד. אֲבָל רַשִׁ"י מְפָרֵשׁ סְבִיבוֹתֶיהָ מַה שֶׁסְּבִיב הַהִפַּרְכִיָּא. בֵּית יוֹסֵף. וְעַיֵּן תּוֹסְפוֹת יוֹם טוֹב: <small>(ז)</small> <B> לֹא מַתְרִיעוֹת.</B> שֶׁכֵּן מָצִינוּ בְּיוֹם הַכִּפּוּרִים מִתְעַנִּין וְלֹא מַתְרִיעִין. רַבִּי עֲקִיבָא אוֹמֵר מַתְרִיעוֹת כוּ' שֶׁכֵּן מָצִינוּ בְּרֹאשׁ הַשָּׁנָה שֶׁמַּתְרִיעִין וְלֹא מִתְעַנִּין. יְרוּשַׁלְמִי. הָרַ"ן: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ד">פרק ג - משנה ד</h3><p dir="rtl">
<small>(ח)</small> <B> דֶּבֶר.</B> מִלְּתָא דִּפְשִׁיטָא שֶׁאֵין בָּהּ מִתּוּן וּצְרִיכִין לְהִתְעַנּוֹת מִיָּד: <small>(ט)</small> <B> הַמּוֹצִיאָה.</B> מִלִּישְׁנָא דְּהַמּוֹצִיאָה דִּיֵּק הָרַמְבַּ"ם דְּאֵין הַנָּשִׁים וְהַקְּטַנִּים וְהַזְּקֵנִים שֶׁשָּׁבְתוּ מִמְּלָאכָה בִּכְלַל הַמִּנְיָן הַזֶּה. הָרַ"ן. וְהַמַּגִּיד מִשְׁנֶה כָּתַב דְּמִרַגְלִי דִּיֵּק דְּהֵן הַגְּבָרִים לְבָד כוּ': <small>(י)</small> <B> בִּשְׁלֹשָׁה יָמִים.</B> אֶחָד בְּכָל יוֹם. רַשִׁ"י: <small>(יא)</small> <B> פָּחוֹת כוּ'.</B> לְשׁוֹן הַגְּמָרָא בְּיוֹם אֶחָד אוֹ בְאַרְבָּעָה יָמִים אֵין זֶה דֶּבֶר. וּפֵרֵשׁ רַשִׁ"י דְּאַקְרַאי בְּעַלְמָא הִיא וְלֹא קְבַע: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ה">פרק ג - משנה ה</h3><p dir="rtl">
<small>(יב)</small> בָּא לְרַבּוֹת דְּיוֹתֵר מִסְּבִיבוֹתֶיהָ מִתְעַנּוֹת, דְּאִם לֹא כֵן סְבִיבוֹתֶיהָ הֲוָה לֵיהּ לְמִתְנֵי. וְהַבֵּית יוֹסֵף הִקְשָׁה בְּשֵׁם הָרַמְבַּ"ם מִשּׁוּם דְּאֵין זְמָן בָּעוֹלָם שֶׁלֹּא יְהֵא בוֹ חֶרֶב בְּאֶחָד מֵהַמְּקוֹמוֹת, וְכֵיוָן שֶׁכֵּן בְּכָל הָעוֹלָם יִתְעַנּוּ. וְאֶפְשָׁר דְּדַוְקָא אוֹתָן הַשּׁוֹמְעִין וְיֵשׁ כָּאן חֲשָׁשָׁא פֶּן גַּם עֲלֵיהֶם יַעֲבֹר. וְכֵן בְּדֶבֶר מוֹקֵי לַהּ בַּגְּמָרָא כְּשֶׁשַּׁיָּרוֹת מְצוּיוֹת, דְּמִתְלַוֶּה וּבָא עִמָּהֶן: <small>(יג)</small> <B> הָאַרְבֶּה וְעַל הֶחָסִיל.</B> וּבַבְּרַיְתָא מַתְרִיעִין עַל הַגּוֹבַאי בְּכָל שֶׁהוּא, רַבִּי שִׁמְעוֹן בֶּן אֶלְעָזָר אוֹמֵר אַף עַל הֶחָגָב. וְכָתַב הָרַאֲבַ"ד דִּלְתַנָּא קַמָּא כָּל הַמִּינִין מַזִּיקִין, וּרְאָיָה מִיּוֹאֵל, חוּץ מִן הֶחָגָב. אֲבָל הַמַּגִּיד כָּתַב דְּדַוְקָא אֵלּוּ שְׁלֹשָׁה שֶׁהִזְכִּירוּ וְלֹא שְׁאָר הַמִּינִין, אֶלָּא אִם כֵּן בְּתַעֲרֹבוֹת, וְשֶׁל יוֹאֵל בְּתַעֲרֹבוֹת אַרְבֶּה וְחָסִיל הָיוּ: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ו">פרק ג - משנה ו</h3><p dir="rtl">
<small>(יד)</small> <B> בַּגְּמָרָא.</B> וַעֲדַיִן תִּבְעֵי לָן כְּכִיסוּיָא דְתַנּוּרָא אוֹ דִּלְמָא כִּי דָרָא דְרִפְתָּא (שׁוּרוֹת לֶחֶם הַדְּבֵקִים בְּפוּמָא דְתַנּוּרָא זֶה אֵצֶל זֶה, אִי נַמִּי זֶה לְמַעְלָה מִזֶּה), תֵּיקוּ: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ז">פרק ג - משנה ז</h3><p dir="rtl">
<small>(טו)</small> <B> מַתְרִיעִין.</B> בְּעַנֵּנוּ. רַשִׁ"י. וְכָתַב הָרַ"ן וְאַף עַל גַּב דְּכָל מַתְרִיעִין אַף תַּעֲנִית בְּמַשְׁמַע, הָכָא שָׁאנֵי שֶׁיָּדוּעַ שֶׁאָסוּר לְהִתְעַנּוֹת בְּשַׁבָּת, מִמֵּילָא דִּבְלֹא תַעֲנִית קָאָמַר: <small>(טז)</small> <B> עַל עִיר.</B> וְאַף בְּחֹל אֵין מִתְעַנִּין בָּעִיר עַצְמָהּ וְלֹא בִסְבִיבוֹתֶיהָ. וְטַעֲמָא כָּתַב הָרַמְבַּ"ן דְּכֵיוָן דְּמֵחֲמַת הַצָּרָה וְתֹקֶף בֶּהָלָתָהּ אִי אֶפְשָׁר לִבְנֵי הָעִיר לְהִתְעַנּוֹת, אַף סְבִיבוֹתֵיהֶן אֵין מִתְעַנִּין. וְעַיֵּן תּוֹסְפוֹת יוֹם טוֹב: <small>(יז)</small> הָרַמְבַּ"ם.</B> וְהַטּוּר הִשְׁמִיט מִדִּבְרֵי הָרַמְבַּ"ם תֵּיבַת מִתְעַנִּין: <small>(יח)</small> <B> וְלֹא לִצְעָקָה.</B> שֶׁאֵין אָנוּ בְטוּחִים כָּל כָּךְ שֶׁתּוֹעִיל תְּפִלָּתֵנוּ לִצְעֹק עֲלֵיהֶם בְּשַׁבָּת. רַשִׁ"י: <small>(יט)</small> וְאִם כֵּן מַתְנִיתִין דַּוְקָא בִסְבִיבוֹתֶיהָ, וּכְרַבִּי עֲקִיבָא דְמִשְׁנָה ד'.</B> וְעַיֵּן תּוֹסְפוֹת יוֹם טוֹב: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ח">פרק ג - משנה ח</h3><p dir="rtl">
<small>(כ)</small> <B> שֶׁלֹּא תָבֹא.</B> לִישְׁנָא מַעַלְיָא נָקֵיט. רַשִׁ"י: <small>(כא)</small> <B> חוּץ כוּ'.</B> לְפִי שֶׁאֵין מִתְפַּלְּלִין עַל רֹב טוֹבָה, שֶׁנֶּאֱמַר [מַלְאָכִי ג] עַד בְּלִי דַי, עַד שֶׁיִּבְלוּ שִׂפְתוֹתֵיכֶם מִלּוֹמַר דַּי. גְּמָרָא. וּפֵרֵשׁ הָרַ"ן וְכֵיוָן שֶׁכָּךְ מִדָּתוֹ שֶׁל הַקָּדוֹשׁ בָּרוּךְ הוּא שֶׁכְּשֶׁהוּא נַעֲנֶה לְעַמּוֹ מַשְׁפִּיעַ לָהֶם מִטּוּבוֹ עַד שֶׁיִּבְלוּ כוּ', אֵין מִתְפַּלְּלִין עֲלֵיהֶם: <small>(כב)</small> <B> תַּנּוּרֵי כוּ'.</B> שֶׁהֵם בַּחֲצֵרוֹת. רַשִׁ"י: <small>(כג)</small> <B> שֶׁלֹּא יִמּוֹקוּ.</B> בָּטוּחַ הָיָה בִתְפִלָּתוֹ שֶׁיֵּרְדוּ גְשָׁמִים הַרְבֵּה, הָרַ"ן: <small>(כד)</small> <B> עוּגָה.</B> כְּדֶרֶךְ שֶׁעָשָׂה חֲבַקּוּק הַנָּבִיא, שֶׁנֶּאֱמַר <span class="booklinks" onclick="sendBookLink(this)" onmouseover="setBookLinkTitle(this)">(חֲבַקּוּק ב)</span> עַל מִשְׁמַרְתִּי אֶעֱמֹדָה, פֵּרֵשׁ רַשִׁ"י כְּמִין בֵּית הָאֲסוּרִים עָשָׂה וְיָשַׁב: <small>(כה)</small> רַשִׁ"י.</B> לְפִי שֶׁעַל יְדֵי רְשִׁימַת הָעֲגֻלָּה נַעֲשֵׂית מַה שֶּׁבְּתוֹכָהּ כְּמִין עוּגָה: <small>(כו)</small> <B> וּנְדָבָה.</B> רָצוֹן וְעַיִן יָפָה. רַשִׁ"י: <small>(כז)</small> <B> מִפְּנֵי הַגְּשָׁמִים.</B> הֲדָא אָמְרָה הַר הַבַּיִת מְקוּרֶה הָיָה, וְתָנֵי כֵן אַסְטָיו לִפְנִים מֵאַסְטָיו הָיָה. יְרוּשַׁלְמִי: <small>(כח)</small> <B> אִם נִמְחֵת.</B> שֶׁכְּשֵׁם שֶׁאִי אֶפְשָׁר לְאֶבֶן שֶׁתִּמָּחֶה, כֵּן אִי אֶפְשָׁר לְהִתְפַּלֵּל עַל רֹב הַטּוֹבָה. הָרַ"ן. וּבַבְּרַיְתָא, הֵבִיאוּ לוֹ פַּר הוֹדָאָה, אָמַר לְפָנָיו רִבּוֹנוֹ שֶׁל עוֹלָם כוּ' יְהִי רָצוֹן מִלְּפָנֶיךָ שֶׁיִּפָּסְקוּ הַגְּשָׁמִים וִיהֵא רֶוַח בָּעוֹלָם, מִיָּד נָשְׁבָה הָרוּחַ כוּ': <small>(כט)</small> שֶׁהִטִּיחַ דְּבָרִים וְאָמַר לֹא כָךְ כוּ'.</B> רַשִׁ"י. וּבַבְּרַיְתָא, שֶׁאִלּוּ שָׁנִים כִּשְׁנֵי אֵלִיָּהוּ שֶׁמַּפְתְּחוֹת גְּשָׁמִים בְּיָדוֹ, לֹא נִמְצָא שֵׁם שָׁמַיִם מִתְחַלֵּל עַל יָדֶיךָ, דְּאֵלִיָּהוּ נִשְׁבַּע דְּלֹא יֵרְדוּ וְאַתָּה נִשְׁבַּעְתָּ שֶׁיֵּרְדוּ, וְנִמְצָא דְּזֶה אוֹ זֶה בָּא לִידֵי שְׁבוּעַת שָׁוְא: <small>(ל)</small> וּלְשׁוֹן אֲרָמִית הִיא.</B> כִּי הַיְלָדִים רַכִּים [בְּרֵאשִׁית לג], תַּרְגּוּם אַרוּם טַלְיָא מְחַטְיָין: <p dir="rtl">
<h3 dir="rtl" id="MZ2-TAANIT_L3, פרק ג, פרק ג משנה ט">פרק ג - משנה ט</h3><p dir="rtl">
<small>(לא)</small> <B> לֹא יַשְׁלִימוּ.</B> דְּאַכַּתִּי לֹא חָל עֲלַיְיהוּ תַּעֲנִית כִּי נָחְתֵי גְשָׁמִים. רַשִׁ"י: <small>(לב)</small> <B> קֹדֶם חֲצוֹת.</B> דַּחֲצוֹת זְמַן אֲכִילָה הוּא, מֵחֲצוֹת וְאֵילָךְ חָל הַתַּעֲנִית, כֵּיוָן שֶׁלֹּא סָעֲדוּ בִּשְׁעַת סְעֻדָּה. רַשִׁ"י: <small>(לג)</small> <B> הַלֵּל הַגָּדוֹל.</B> הוֹדוּ לֵאלֹהֵי הָאֱלֹהִים כִּי לְעוֹלָם חַסְדּוֹ [תְּהִלִּים קלו]. וּמִשּׁוּם דִּכְתִיב בֵּיהּ נוֹתֵן לֶחֶם לְכָל בָּשָׂר נָאֶה לְהֵאָמֵר עַל הַשֹּׂבַע, רַשִׁ"י. וְדֶרֶךְ שִׁיר הוּא שֶׁלֹּא נֶאֱמַר אֶלָּא עַל הַשֹּׂבַע, אֲבָל בִּפְסוּקֵי דְזִמְרָה אוֹמְרִים: <p dir="rtl">
<h2 dir="rtl" id="MZ2-TAANIT_L3, פרק ד">פרק ד</h2><p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה א">פרק ד - משנה א</h3><p dir="rtl">
<small>(א)</small> מְפָרֵשׁ בַּגְּמָרָא מִדְּרַבָּנָן.</B> וְאַסְמְכוּהָּ מִדְּנִסְמְכָה פָּרָשַׁת כֹּהֵן מְבָרֵךְ לְפָרָשַׁת נָזִיר לוֹמַר מַה נָּזִיר אוֹסֵר בְּיַיִן אַף כֹּהֵן מְבָרֵךְ אָסוּר בְּיַיִן: <small>(ב)</small> הַיְנוּ אַרְבָּעָה צוֹמוֹת תִּשְׁעָה בְאָב וְכוּ', דְּלֹא הֻקְבְּעוּ אֶלָּא לְאֵבֶל: <small>(ג)</small> <B>וּבִנְעִילַת שְׁעָרִים.</B> בַּיְרוּשַׁלְמִי, אֵימָתַי נְעִילָה. יֵשׁ אוֹמְרִים נְעִילַת שַׁעֲרֵי מִקְדָּשׁ וְיֵשׁ אוֹמְרִים נְעִילַת שַׁעֲרֵי שָׁמַיִם שֶׁנּוֹעֲלִין אוֹתָן לְעֵת עֶרֶב בִּגְמַר תְּפִלָּה. רַשִׁ"י: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ב">פרק ד - משנה ב</h3><p dir="rtl">
<small>(ד)</small> <B> צַו.</B> וְסוֹפוֹ תִּשְׁמְרוּ, לְכָל יִשְׂרָאֵל צִוָּה. וְאִי אֶפְשָׁר לְכָל יִשְׂרָאֵל כֻּלָּן שֶׁיִּהְיוּ עוֹמְדִין בָּעֲזָרָה בִּשְׁעַת קָרְבָּן: <small>(ה)</small> <B> הָרִאשׁוֹנִים.</B> שְׁמוּאֵל וְדָוִד. רַשִׁ"י. וְכֵן כְּתִיב <span class="booklinks" onclick="sendBookLink(this)" onmouseover="setBookLinkTitle(this)">(בְּדִבְרֵי הַיָּמִים א ט)</span> הֵמָּה יָסַד דָּוִד וּשְׁמוּאֵל הָרוֹאֶה בֶּאֱמוּנָתָם: <small>(ו)</small> <B> שֶׁל לְוִיִּם.</B> שֶׁגַּם הֵמָּה נִתְחַלְּקוּ לְכ"ד מִשְׁמָרוֹת: <small>(ז)</small> <B> בְּמַעֲשֵׂה בְרֵאשִׁית.</B> פֵּרוּשׁ בֵּין אוֹתָן שֶׁהָיוּ רְחוֹקִים וּמִתְכַּנְּסִים בְּעָרֵיהֶם בְּבֵית הַכְּנֶסֶת, בֵּין אוֹתָן שֶׁהָיוּ בִּירוּשָׁלַיִם בַּמִּקְדָּשׁ: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ג">פרק ד - משנה ג</h3><p dir="rtl">
<small>(ח)</small> לְפִי שֶׁאֵין בְּפָרָשַׁת בְּרֵאשִׁית לְבַדָּהּ תִּשְׁעָה פְסוּקִים כְּדֵי קְרִיאַת כֹּהֵן לֵוִי וְיִשְׂרָאֵל. שֶׁכָּל אֶחָד צָרִיךְ לִקְרוֹת שְׁלֹשָׁה פְסוּקִים, כְּדִתְנַן בְּפֶרֶק ד' דִּמְגִלָּה הַקּוֹרֵא בַתּוֹרָה לֹא יִפְחֹת מִשְּׁלֹשָׁה פְסוּקִים: <small>(ט)</small> <B> הַשָּׁמַיִם.</B> לְפִי שֶׁאֵין בְּפָרָשַׁת תּוֹצֵא אֶלָּא שְׁמֹנָה פְסוּקִים, לְפִיכָךְ אוֹמֵר וַיְכֻלּוּ: <small>(י)</small> <B> פִּיהֶן.</B> פָּרָשָׁה בִּנְעִילָה לֵיכָּא. רַשִׁ"י: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ד">פרק ד - משנה ד</h3><p dir="rtl">
<small>(יא)</small> לְפִי שֶׁהַלֵּל מִדִּבְרֵי סוֹפְרִים עָשׂוּ לָהֶם חִזּוּק וְדָחוּ הַמַּעֲמָד <span class="booklinks" onclick="sendBookLink(this)" onmouseover="setBookLinkTitle(this)">(בִּתְחִלַּת הַיּוֹם)</span>. הָרַמְבַּ"ם. וּדְקָרֵי הַלֵּל מִדִּבְרֵי סוֹפְרִים אַף עַל גַּב דְּתִקּוּן נְבִיאִים הוּא, כָּל שֶׁאֵינוֹ מְפֹרָשׁ בְּתוֹרַת מֹשֶׁה רַבֵּנוּ עָלָיו הַשָּׁלוֹם, מִדִּבְרֵי סוֹפְרִים קָרֵי לֵיהּ: <small>(יב)</small> <B> מַעֲמָד.</B> קִבּוּצָן לְכָל תְּפִלָּה מִן הָאַרְבַּע תְּפִלּוֹת וַעֲמִידָתָן שָׁם לִתְפִלָּה וְלִתְחִנָּה וּלְבַקָּשָׁה נִקְרָא מַעֲמָד. הָרַמְבַּ"ם: <small>(יג)</small> <B> בִּנְעִילָה.</B> בִּירוּשָׁלַיִם, לְפִי שֶׁהָיוּ טְרוּדִין בַּמּוּסָף שֶׁיֶּשׁ בּוֹ לְהַקְרִיב בְּהֵמוֹת יוֹתֵר מִתָּמִיד שֶׁהוּא אֶחָד, אֵין לְךָ מוּסָף בְּלֹא שְׁתֵּי בְהֵמוֹת, וְלֹא הָיָה לָהֶם פְּנַאי כְּלָל, שֶׁהַכֹּהֲנִים טְרוּדִין בַּמּוּסָף וְיִשְׂרָאֵל לַחֲטֹב עֵצִים וְכוּ'. רַשִׁ"י, וְעַיֵּן תּוֹסְפוֹת יוֹם טוֹב: <small>(יד)</small> שֶׁאַף עַל פִּי דְתַקָּנַת נְבִיאִים הוּא, כְּדִבְרֵי סוֹפְרִים דָּמִי.</B> וּבַגְּמָרָא דַּף כ"ח קָרֵי לַהּ מִדְּאוֹרַיְתָא מִשּׁוּם דְּתַקָּנַת נְבִיאִים הוּא: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ה">פרק ד - משנה ה</h3><p dir="rtl">
<small>(טו)</small> <B> בֶּן יְהוּדָה.</B> פֵּרוּשׁ מִשֵּׁבֶט יְהוּדָה, וְכֵן בֶּן בִּנְיָמִין, כִּי אֵלּוּ הַשְּׁנֵי שְׁבָטִים הָגְלוּ לְבָבֶל, וְהֵם שֶׁעָלוּ: <small>(טז)</small> <B> בְּתַמּוּז.</B> לְפִי שֶׁאוֹתָן שֶׁהִתְנַדְּבוּ בְּאֶחָד בְּנִיסָן סִפְּקוּ עַד כ' בְּתַמּוּז. רַשִׁ"י: <small>(יז)</small> <B> בְּנֵי כוּ'.</B> דְּבִקְצִיעוֹת בִּלְבָד לֹא הָיוּ יְכוֹלִים לְהִנָּצֵל מֵהַשּׁוֹמְרִים. שֶׁהָרְחוֹקִים הֵבִיאוּ גְּרוֹגָרוֹת וְצִמּוּקִים לְבִכּוּרִים: <small>(יח)</small> <B> שְׁנִיָּה.</B> נִרְאֶה שֶׁהָאַחֲרוֹנִים שֶׁהֵבִיאוּ בְּכ' בֶּאֱלוּל לֹא הִסְפִּיקוּ אֶלָּא עַד אֶחָד בְּטֵבֵת, וְלֹא נִמְצְאוּ מִי שֶׁהִתְנַדְּבוּ, וְהֵטִילוּ גוֹרָלוֹת. וְהִנֵּה אֵין אֶחָד מֵהַמְּבִיאִים שֶׁהֵבִיא רַק לִשְׁנֵי יָמִים כִּי אִם בְּנֵי פַרְעֹשׁ, וְעַכְשָׁיו שֶׁעָלָה הַגּוֹרָל לָהֶם הֵבִיאוּ לִשְׁלֹשָׁה חֳדָשִׁים: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ו">פרק ד - משנה ו</h3><p dir="rtl">
<small>(יט)</small> כ"ד דְּסִיוָן וְט"ז דְּתַמּוּז מָלוּ לָהֶן אַרְבָּעִין, בְּי"ז נָחִית.</B> גְּמָרָא: <small>(כ)</small> <B> וּבָטַל הַתָּמִיד.</B> בַּגְּמָרָא, שֶׁכָּךְ קִבַּלְנוּ מֵאֲבוֹתֵינוּ: <small>(כא)</small> <B> וְהֻבְקְעָה הָעִיר.</B> פֵּרֵשׁ בַּגְּמָרָא בַּשְּׁנִיָּה, דְּבָרִאשׁוֹנָה כְּתִיב בְּיִרְמְיָה [נב] בְּתִשְׁעָה לַחֹדֶשׁ וְגוֹ' וַתִּבָּקַע הָעִיר: <small>(כב)</small> <B> הַתּוֹרָה.</B> כָּךְ קִבַּלְנוּ מֵאֲבוֹתֵינוּ: <small>(כג)</small> <B> שֶׁלֹּא כוּ'.</B> בַּגְּמָרָא לְמָדוּהוּ מִקְּרָאֵי: <small>(כד)</small> <B> בָּרִאשׁוֹנָה.</B> בַּגְּמָרָא דִּיֵּק מִקְּרָאֵי דִּבְז' נִכְנְסוּ הָעוֹבְדֵי כוֹכָבִים לַהֵיכָל, וְקִלְקְלוּ בוֹ בְּז' וּבְח', וּבְט' סָמוּךְ לַחֲשֵׁכָה הִצִּיתוּ בוֹ אֶת הָאוּר, וְהָיָה דוֹלֵק וְהוֹלֵךְ כָּל הַיּוֹם (הָעֲשִׂירִי) כֻּלּוֹ: <small>(כה)</small> <B> וּבַשְּׁנִיָּה.</B> דְּתַנְיָא מְגַלְגְּלִים זְכוּת לְיוֹם זַכַּאי וְחוֹבָה לְיוֹם חַיָּב: <small>(כו)</small> <B> בֵּיתָר.</B> עִיר גְּדוֹלָה וְהָיוּ בָהּ אֲלָפִים וּרְבָבוֹת מִיִּשְׂרָאֵל כוּ' וְנֶהֶרְגוּ כֻלָּם, וְהָיְתָה צָרָה גְדוֹלָה כְּמוֹ חֻרְבַּן בֵּית הַמִּקְדָּשׁ. הָרַמְבַּ"ם: <small>(כז)</small> <B> וְנֶחְרְשָׁה הָעִיר.</B> כְּדִכְתִיב [יִרְמִיָה כו] צִיּוֹן שָׂדֶה תֵחָרֵשׁ, שֶׁנֶּחְרְשָׁה כֻלָּהּ וְנַעֲשֵׂית כְּשָׂדֶה חֲרוּשָׁה. רַשִׁ"י: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ז">פרק ד - משנה ז</h3><p dir="rtl">
<small>(כח)</small> <B> וּמִלְּכַבֵּס.</B> אֲפִלּוּ לְכַבֵּס וּלְהַנִּיחַ כְּדֵי שֶׁיִּלְבַּשׁ לְאַחַר זְמָן אָסוּר. גְּמָרָא. וּפֵרֵשׁ רַשִׁ"י מִשּׁוּם דְּנִרְאֶה כְּמֵסִיחַ דַּעְתּוֹ שֶׁעוֹסֵק בְּכִבּוּס בְּגָדִים: <p dir="rtl">
<h3 dir="rtl" id="MZ2-TAANIT_L3, פרק ד, פרק ד משנה ח">פרק ד - משנה ח</h3><p dir="rtl">
<small>(כט)</small> דְּתַנְיָא כָּל אַרְבָּעִים שָׁנָה שֶׁהָיוּ יִשְׂרָאֵל בַּמִּדְבָּר כוּ' הָיוּ מֵתִים הַרְבֵּה בְּתִשְׁעָה בְאָב, וּבִשְׁנַת אַרְבָּעִים לֹא מֵת אֶחָד מֵהֶם. תָּמְהוּ וְאָמְרוּ שֶׁמָּא טָעִינוּ בְּחֶשְׁבּוֹן הַחֹדֶשׁ. חָזְרוּ וְשָׁכְבוּ בְקִבְרֵיהֶן [בַּלֵּילוֹת] עַד לֵיל חֲמִשָּׁה עָשָׂר. כֵּיוָן שֶׁרָאוּ שֶׁנִּתְמַלְּאָה הַלְּבָנָה בַּחֲמִשָּׁה עָשָׂר וְלֹא מֵת אֶחָד מֵהֶן, יָדְעוּ שֶׁחֶשְׁבּוֹן הַחֹדֶשׁ מְכֻוָּן וּכְבָר נִשְׁלְמוּ אַרְבָּעִים שָׁנָה שֶׁל גְּזֵרָה. עַד כָּאן. וְהֵם סָבְרוּ שֶׁמִּסְפַּר הָאַרְבָּעִים הִתְחִילוּ מִשְּׁנַת שִׁלּוּחַ הַמְרַגְּלִים, אֲבָל הַשֵּׁם יִתְבָּרַךְ הִתְחִיל הַחֶשְׁבּוֹן מִזְּמַן יְצִיאָתָם מִמִּצְרַיִם: <small>(ל)</small> וְכֵיוָן שֶׁנִּגְמֶרֶת מְלֶאכֶת ה' עֲשָׂאוּהוּ יוֹם טוֹב.</B> וְכֵן מָצִינוּ בְּחִנּוּךְ בַּיִת רִאשׁוֹן: <small>(לא)</small> וְחַיְשִׁינַן שֶׁיִּגְדְּלוּ תּוֹלָעִים בָּעֵצִים, וְכָל עֵץ שֶׁיֶּשׁ בּוֹ תּוֹלַעַת פָּסוּל לַמַּעֲרָכָה: <small>(לב)</small> שֶׁבְּשִׁבְעָה עָשָׂר בְּתַמּוּז שִׁבֵּר הַלּוּחוֹת, וּבְי"ח טָחַן הָעֵגֶל וְחָזַר וְעָלָה, וְאַרְבָּעִים יוֹם הִתְנַפֵּל, וְעוֹד אַרְבָּעִים יוֹם שֶׁבָּהֶן קִבֵּל לוּחוֹת אַחֲרוֹנוֹת. חֲשׁוֹב שְׁנֵים עָשָׂר דְּתַמּוּז דַּהֲוָה חָסֵר, וּשְׁלֹשִׁים דְּאָב, וְעֶשְׂרִים וְתִשְׁעָה דֶאֱלוּל, וְתִשְׁעָה דְתִשְׁרֵי, הֲרֵי שְׁמוֹנִים יוֹם כוּ'. וּבֹקֶר יוֹם הַכִּפּוּרִים יָרַד, שֶׁהוּא י' בְּתִשְׁרֵי. רַשִׁ"י: <small>(לג)</small> <B> שָׂא כוּ'.</B> הַיְפֵיפִיּוֹת הָיוּ אוֹמְרוֹת כָּךְ, שֶׁאֵין הָאִשָּׁה אֶלָּא לְיוֹפִי. הַמְיֻחָסוֹת שֶׁלֹּא הָיוּ נוֹשְׂאוֹת חֵן בְּעֵינֵי רוֹאֵיהֶן אוֹמְרוֹת אַל תִּתֵּן כוּ' שֶׁאֵין אִשָּׁה אֶלָּא לְבָנִים, וּכְשֶׁיִּהְיוּ בָנֶיךָ מְיֻחָסִים הַכֹּל קוֹפְצִים אַחֲרֵיהֶם, בֵּין זְכָרִים בֵּין נְקֵבוֹת. בַּגְּמָרָא: <small>(לד)</small> <B> יִרְאַת כוּ'.</B> שֶׁמִּן הַסְּתָם הַמְיֻחָסוֹת הֵן יִרְאוֹת ה', שֶׁעִקַּר יִחוּסָן שֶׁל יִשְׂרָאֵל שֶׁאֵין בָּהֶן פְּסוּל מַמְזְרוּת וְכַיּוֹצֵא בוֹ. אִי נַמִּי מְיֻחָסוֹת דְּהָכָא אַנְשֵׁי חַיִל יִרְאֵי ה': <small>(לה)</small> <B> צְאֶינָה.</B> מַשְׁמַע שֶׁיּוֹצְאוֹת וְחוֹלוֹת. הָרַ"ן: <small>(לו)</small> כְּלוֹמַר שֶׁגַּם יוֹם הַכִּפּוּרִים הָיָה בְּתוֹךְ הַחִנּוּךְ, כִּדְמוּכָח בִּמְלָכִים [א ח] וַיַּעַשׂ אֶת הֶחָג שִׁבְעַת יָמִים וְשִׁבְעַת יָמִים. וּמְפֹרָשׁ בַּגְּמָרָא דְּשִׁבְעַת יָמִים הָיָה הַחִנּוּךְ קוֹדֵם לְשִׁבְעַת יְמֵי הֶחָג, וְנִמְצָא שֶׁז' בְּתִשְׁרֵי שֶׁהֵם שְׁנֵי יָמִים קֹדֶם יוֹם הַכִּפּוּרִים הִתְחִילוּ יְמֵי הַחִנּוּךְ. וְעַיֵּן תּוֹסְפוֹת יוֹם טוֹב: <p dir="rtl">
