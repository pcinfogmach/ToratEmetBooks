
<h2 dir="rtl" id="707_ubeitcha_shalom, פרק א' הנהגות לבעל">פרק א' - הנהגות לבעל</h2><p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, הערה או הארה [דרכי הביקורת]">הערה או הארה [דרכי הביקורת]</h3><p dir="rtl">
<b>א.</b>	להימנע ככל האפשר מהערות וביקורת.<p dir="rtl">
<b>ב.</b>	ביקורת בונה: כשחייבים להעיר- יש להעיר בצורה עדינה, ביחידות ובנועם, באופן שהאישה תרגיש שהבעל רוצה באמת בטובתה בלבד.<p dir="rtl">
<b>ג.</b>	יש להקדים שבח להערה. <p dir="rtl">
<b>ד.</b>	לעולם לא להעיר בעת כעס וריתחא, אלא בעת רצון.<p dir="rtl">
<b>ה.</b>	להגן על אשתו ליד אחרים- תמיד.<p dir="rtl">
<b>ו.</b>	להדגיש תמיד את ההתנהגות החיובית ולא את הצד השלילי ("הבגד שלבשת אתמול מאוד הולם את הצניעות המיוחדת שלך", במקום: "הבגד שלך היום מאוד לא צנוע").<p dir="rtl">
<b>ז.</b>	דוגמא אישית <span class="booklinks" onclick="sendBookLink(this)" onmouseover="setBookLinkTitle(this)">(חינוך עקיף)</span> עם המון סבלנות ועידוד היא תמיד הדרך הטובה ביותר להשיג תוצאות.<p dir="rtl">
<b>ח.</b>	לא להזכיר דברים שליליים מן העבר הרחוק או הקרוב.<p dir="rtl">
<b>ט.</b>	להתחשב מאוד ברקע שמימנו באה האישה, ובהרגליה מבית הוריה (גם אם לך ההערה נראית נורמאלית וסבירה בהתאם למשפחתך).<p dir="rtl">
<b>י.</b>	לא לנסות לשנות זה את זה, ובפרט בשנה הראשונה. האהבה האמיתית היא לאהוב את האדם כמות שהוא יחד עם חסרונותיו <span class="booklinks" onclick="sendBookLink(this)" onmouseover="setBookLinkTitle(this)">(אף אחד לא מושלם..)</span>.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, עידודים ומחמאות">עידודים ומחמאות</h3><p dir="rtl">
<b>יא.</b>	לשים לב היטב לשינויים שערכה האישה (כמו: פריט לבוש חדש, או הבית מסודר יפה) ולשבח על זה הרבה.<p dir="rtl">
<b>יב.</b>	לעודד ולהחמיא על כל דבר ודבר: בישולים, ניקיון, אימרה או תפילה יפה, הנהגה מיוחדת, ולהראות לה בפה מלא שאתה מעריך אותה על כך. זכור שהאישה דואגת וחוששת ומצפה לשמוע ממך שכל מה שהיא עושה אכן מצא חן בעיניך.<p dir="rtl">
<b>יג.</b>	לדאוג להפתעות נעימות: ימי הולדת, יום אירוסין, יום נישואין וכד'. יש לרשום ביומן האישי תאריכים אלו כדי שלא יישכחו. להגיש מתנה אישית, ארוזה יפה עם פתק מתאים במאור פנים ולבביות. <p dir="rtl">
<b>יד.</b>	וכן יש להפתיע מדי פעם גם ב"סתם יום", או כדי להרגיע מתחים שהצטברו, או כדי להביע הערכה מיוחדת על מסירות יוצאת מגדר הרגיל. וכגון, מדי פעם פרחים לכבוד שבת או ראש חודש וכד'. <p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, קשר חיובי [שיתוף פעולה]">קשר חיובי [שיתוף פעולה]</h3><p dir="rtl">
<b>טו.</b>	לשתף את האישה בהחלטות הנוגעות לשניכם. לא להחליט לבד ולבוא בפניה עם עובדה מוגמרת.<p dir="rtl">
<b>טז.</b>	לשמור על אמינות וגילוי נאות בין בני הזוג. לא לגרום חציצה ביניהם. ליצור שקיפות ככל שניתן בענייני הכספים <span class="booklinks" onclick="sendBookLink(this)" onmouseover="setBookLinkTitle(this)">(חשבון משותף)</span> ובכל שאר העניינים. <p dir="rtl">
<b>יז.</b>	גם כשמבקש משהו לצורכו, להשתדל להסביר לה זאת באופן שיובן שבסופו של דבר זוהי גם טובתה שלה (כגון אם מבקש ממנה להימנע מללבוש בגד מסוים שאינו לפי טעמו, זה כדי שיוכל לאהוב אותה ולכבדה יותר, וכד').<p dir="rtl">
<b>יח.</b>	להתחשב בצד הרגשי שלה, ולהיזהר מאוד מלפגוע בה, אפילו בצחוק או בחשש רחוק, גם אם כלפיך אין באמירה זו או במעשה זה כלום. שפעמים רבות האישה עלולה להיפגע מכך עמוקות, ולאחר מכן קשה יהיה מאד לרפא פצעים רגשיים אלו <span class="booklinks" onclick="sendBookLink(this)" onmouseover="setBookLinkTitle(this)">("אונאתה קרובה, ודמעתה מצויה")</span>. <p dir="rtl">
<b>יט.</b>	לדבר עמה ב"שפה שלה" <span class="booklinks" onclick="sendBookLink(this)" onmouseover="setBookLinkTitle(this)">(שפת הרגש והדמיון)</span>.<p dir="rtl">
<b>כ.</b>	תקשורת במכתבים. הרבה פעמים קל יותר להתבטא בכתב מאשר בעל-פה. תמיד טוב לסיים את הפתק או המכתב במילת חיבה לפני שחותמים בשם.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, יחס חיובי (עשיין)">יחס חיובי (עשיין)</h3><p dir="rtl">
<b>כא.</b>	בשנה הראשונה- לשוחח ולהקשיב הרבה לאישה (לא שייך בזה איסור "לא ירבה שיחה עם האישה").<p dir="rtl">
<b>כב.</b>	לקבוע לפחות סעודה אחת משותפת ביום. [גם בשאר שנים יש לשוחח <span class="booklinks" onclick="sendBookLink(this)" onmouseover="setBookLinkTitle(this)">(אך לא הרבה)</span> ולהקשיב לאשה, ולהשתדל לקבוע סעודה משותפת].<p dir="rtl">
<b>כג.</b>	לבטא כלפיה אהבה וגעגועים בפה מלא, מדי פעם ובזמנים המתאימים. <p dir="rtl">
<b>כד.</b>	כשעצובה לבוא לפייס אותה בטוב טעם ודעת, ולא לחכות שתירגע לבד.<p dir="rtl">
<b>כה.</b>	לשתף את האישה בחוויות שעברו עליו <span class="booklinks" onclick="sendBookLink(this)" onmouseover="setBookLinkTitle(this)">(אולם, ימנע מלשון הרע, מחלוקות וכד')</span>. וכן להראות הקשבה ואכפתיות לחוויות שהיא מספרת בפניך.<p dir="rtl">
<b>כו.</b>	מומלץ להקדיש זמן פנוי ומתאים, במיוחד לצורך שיחה עם האישה פנים אל פנים. [רצוי מאד להשכיב את הילדים לישון ולנתק את הטלפונים בזמן זה. אא"כ לצורך עניית שיחות דחופות וקצרות].<p dir="rtl">
<b>כז.</b>	להקדיש לה תשומת לב מרובה והקשבה לכל צרכיה הנפשיים והגופניים בכל עת הצורך, עד שיגיעו למצב של "והיו לבשר אחד". איש ואישה נמשלים ליד ימין ויד שמאל באותו הגוף. מה שכואב לה- בעצם כואב גם לי. ומה שטוב לה- זה טוב גם לי.<p dir="rtl">
<b>כח.</b>	להשתדל ללמוד ולהכיר את נפש האישה, וכן מה שמועיל לה ומשמח אותה, ומה מפריע ומציק לה <span class="booklinks" onclick="sendBookLink(this)" onmouseover="setBookLinkTitle(this)">(גם אם זה לא לטעמך)</span>. וממילא,  לתת לה מה שהיא רוצה באמת, ולא מה שאני רוצה בשבילה. <p dir="rtl">
<b>כט.</b>	להשתדל למלא כל חפצה, כל שלא נוגד את ההלכה או ההנהגה הנכונה ע"פ דעת התורה.  <p dir="rtl">
<b>ל.</b>	כדאי לצאת לטיול רגלי מידי פעם בערב (רצוי להקדיש לזה זמן קבוע. כגון ביום מסוים בשבוע).<p dir="rtl">
<b>לא.</b>	יש לפנות זמן מתאים כדי להתלוות לאישה במקום הצורך. כגון לקניה גדולה, או ביקור חשוב אצל הרופא וכד'.<p dir="rtl">
<b>לב.</b>	לדעת להתחשב, ולפעמים להתבטל, לדעתה בדברים שהיא מבינה בהם יותר, ובפרט בענייני סידור הבית והריהוט.<p dir="rtl">
<b>לג.</b>	ככל שנוותר יותר בעניינים הגשמיים כפי רצון האישה, כך יהיה לנו קל יותר לבקש ממנה בעתיד לוותר ולבוא לקראתנו בעניינים העקרוניים והחשובים לנו באמת.<p dir="rtl">
<b>לד.</b>	לשמור על עצמאותה וכושר החלטתה של האישה בדברים מסוימים של הבית <span class="booklinks" onclick="sendBookLink(this)" onmouseover="setBookLinkTitle(this)">(כמו הטיפול בילדים בזמן שהבעל איננו)</span>. שלא תהיה יותר מדי תלותית בבעלה.<p dir="rtl">
<b>לה.</b>	לאפשר לאישה להתעסק בפעילויות חיוביות בזמנה החופשי, על מנת שלא תשתעמם, בפרט בשנה הראשונה או כשאין עדיין ילדים, ולדאוג לעזור ולטפח מצב רוח מרומם.<p dir="rtl">
<b>לו.</b>	בחוץ <span class="booklinks" onclick="sendBookLink(this)" onmouseover="setBookLinkTitle(this)">(עם אחרים)</span>- יש לנהוג בכובד ראש. בבית <span class="booklinks" onclick="sendBookLink(this)" onmouseover="setBookLinkTitle(this)">(עם אשתו)</span>- יש לנהוג בקלות ראש: להשרות בנוכחותה קלילות ושמחת חיים [ולוּ רק באופן חיצוני. הפנימיות תבוא בהמשך]. "ויהיה דבורו עמה בנחת, ולא יהא עצב או רגזן" (רמב"ם).<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, יחס חיובי (לאוין)">יחס חיובי (לאוין)</h3><p dir="rtl">
<b>לז.</b>	להימנע מלהרבות לספר בפניה חוויות שליליות או מצערות שעבר. וכן בפני ההורים שלה <span class="booklinks" onclick="sendBookLink(this)" onmouseover="setBookLinkTitle(this)">(וגם שלו)</span>.<p dir="rtl">
<b>לח.</b>	לא לאכול [או לשתות] לבד, בלא להציע קודם לאישה לאכול עמו [כאשר היא נמצאת, כמובן].<p dir="rtl">
<b>לט.</b>	לא להתערב בענייני האישה <span class="booklinks" onclick="sendBookLink(this)" onmouseover="setBookLinkTitle(this)">(בישול, כביסה, ריהוט, סדר וכד')</span> בתחום הבית. אך יחד עם זאת, לא להיות אדיש, אלא לגלות שיתוף פעולה ואכפתיות, לחזק את החלטותיה, ולפשוט את ספיקותיה כאשר היא מתייעצת עמך (להימנע מתשובות כמו: "תעשי מה שאת רוצה").<p dir="rtl">
<b>מ.</b>	לא לנסות "לאלף" את האישה, או להנהיג שתלטנות ואֵימה יתירה בתוך ביתו.<p dir="rtl">
<b>מא.</b>	ומאידך גיסא יש לזכור: "אל אישך תשוקתך, והוא ימשול בך". כי האמת שבטבעה, חן אישה על בעלה, ורוצה להתרפק ולהישען עליו. וכן שיחליט בעבורה ויפשוט את ספיקותיה. אולם, יש לבנות הנהגה זו בחכמה ובמתינות, שזה יבוא מצידה וברצונה המלא. <p dir="rtl">
<b>מב.</b>	למעט בבקשות ובדרישות כמה שרק אפשר. <p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, עתות לחץ">עתות לחץ</h3><p dir="rtl">
<b>מג.</b>	לא לתת מוסר או עצות בזמן שהאישה מוטרדת מאוד או כשמשהו מציק לה והיא מתפרצת ברגשותיה. אלא להיות לה קרש הצלה: להבין אותה ולהקשיב. לאפשר לה לפרוק את רגשותיה בסבלנות. לגלות הסכמה והבנה למצבה. (אפשר לדון בגוף הדברים רק מאוחר יותר בעת רצון ושלוה). <p dir="rtl">
<b>מד.</b>	להתנהג בעדינות ובסבלנות יתירה בעתות לחץ, מצוקה או מתח (ערבי שבתות וחגים, בפתיחת שנת הלימודים של הילדים, לפני שיוצאים לאירוע משפחתי וכד'). לעמוד בפרץ ולתת יד תומכת.<p dir="rtl">
<b>מה.</b>	וכן בזמן חולי או חולשה (וכגון בימי הווסת או אחר לידה וכד') יש להבין את האישה ולעודדה ולתת לה יד תומכת. שהרי דווקא בזמן זה היא זקוקה לבעלה יותר מכל, ובזה נבחנת אהבתם האמיתית. ואיש לרעהו יעזורו, ולאחיו יאמר חזק, וכאשר האחד נופל, חבירו יעזרהו וירוממהו לקום ולהתחזק, הן בגוף והן בנפש, עד יעבור זעם. וצריך הרבה כוחות גוף ונפש להתעלות ולסייע דוקא בזמנים אלו.<p dir="rtl">
<b>מו.</b>	לדעת להתחשב ולהרגיע אותה בדברים שפוחדת מהם משום הנהגתה הרגשית [כגון כשפרצה מלחמה או בשעת חירום ר"ל, או כשראתה עכבר או ג'וק וכד']. לא לבטל את רגשותיה אלו בבוז. אלא לתמוך ולהבין, ולפעול להסרת המזיק ככל שניתן. <p dir="rtl">
 <p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, תקציב ורווחה">תקציב ורווחה</h3><p dir="rtl">
<b>מז.</b>	להעניק לה דמי כיס לקניית דברים קטנים לצרכיה הפרטיים כפי רצונה. <p dir="rtl">
<b>מח.</b>	לדאוג להשאיר תקציב מתאים לניהול הבית, כפי האפשרויות.<p dir="rtl">
<b>מט.</b>	כל הוצאה על בני הבית היא זכות ומצוה יקרה. המספק את צרכי האישה, שקול כמקשט ומפאר את השכינה הקדושה <span class="booklinks" onclick="sendBookLink(this)" onmouseover="setBookLinkTitle(this)">(תומר דבורה)</span>.<p dir="rtl">
<b>נ.</b>	לדאוג שיהיה מספיק מזון בבית ובמקרר, וכן מזון "אינסטנט" <span class="booklinks" onclick="sendBookLink(this)" onmouseover="setBookLinkTitle(this)">(טבעול, מלאווח וכד')</span> למקרים שאין די זמן או כשקשה להכין ארוחת בישול מלאה (כשהפתיעו אורחים, או כשהבעל חוזר הביתה רעב מאוד אחר יום ארוך ומפרך מחוץ לבית), וכדי למנוע מתחים מיותרים.<p dir="rtl">
<b>נא.</b>	להשתדל לתקן [בזריזות..] את צרכי הבית <span class="booklinks" onclick="sendBookLink(this)" onmouseover="setBookLinkTitle(this)">(ברז מקולקל, מדף שבור וכד')</span> כדי שיהיה לה נעים לשהות בו.<p dir="rtl">
<b>נב.</b>	ניתן לקשט ולאבזר את הבית בצורה מתאימה <span class="booklinks" onclick="sendBookLink(this)" onmouseover="setBookLinkTitle(this)">(וילון יפה, שטיח, טייפ איכותי..)</span> כדי שלא תרצה לחפש את הרחוב יותר מדי. לפעמים אפשר לוותר על איכות תמורת יופי ותפאורה כדי לספק את רצונה <span class="booklinks" onclick="sendBookLink(this)" onmouseover="setBookLinkTitle(this)">(בדברים שפחות עקרוניים, ובמידת הצורך)</span>.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, צניעות">צניעות</h3><p dir="rtl">
<b>נג.</b>	להתארח בשבתות אצל בני המשפחה- עדיף מאוד דוקא בזמן הרחקות (מטעמי צניעות, ובפרט במקומות שאי אפשר להסתדר בצניעות הראויה).<p dir="rtl">
<b>נד.</b>	לא להזמין זוגות צעירים לשבתות <span class="booklinks" onclick="sendBookLink(this)" onmouseover="setBookLinkTitle(this)">(בפרט בשנה הראשונה)</span>. וגם לא להתארח אצלם.<p dir="rtl">
<b>נה.</b>	יש נוהגים שמחוץ לבית מתנהגים בפני אחרים כבהרחקות <span class="booklinks" onclick="sendBookLink(this)" onmouseover="setBookLinkTitle(this)">(ככל שניתן)</span>.   <p dir="rtl">
<b>נו.</b>	לא לספר ולפרט בשבח חברך בפניה, וכן בשבח אשתך בפני חברך, כדי למנוע השוואות מיותרות ורגשי קנאה ותחרות.<p dir="rtl">
<b>נז.</b>	להתנהג בצניעות. לא ללכת בבית בלבוש מזולזל. להישמר מאוד בשמירת העיניים, ובפרט כשנאלצים לצאת לחוצות קריה. יש לזכור שהאישה תמיד בוחנת את בעלה בזה, וככל שיתקדש הבעל יותר בשמירת עיניו ומחשבתו, הקשר בינו לבינה יתעצם ויפרח.  <p dir="rtl">
<b>נח.</b>	לא לדבר עם נשים זרות כלל, ובמקום ההכרחי- לקצר ככל האפשר ("איפה ללוד", במקום "איך אפשר להגיע לעיר לוד").<p dir="rtl">
<b>נט.</b>	צניעות בדיבור- שפה יפה. להיזהר ממילים בוטות וניבול פה. וכן צניעות במצוות (אישות).<p dir="rtl">
<b>ס.</b>	להימנע מדברים דוחים בפניה <span class="booklinks" onclick="sendBookLink(this)" onmouseover="setBookLinkTitle(this)">(הפחות, שיהוקים וכד')</span>. וכן לא לספר על עבירותיו או כישלונותיו בפני אשתו.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, היחס להורים ולמשפחה">היחס להורים ולמשפחה</h3><p dir="rtl">
<b>סא.</b>	להיזהר מאד לא לערב את בני המשפחה בוויכוחים או חילוקי דעות של בני הזוג. אלא לנסות לפתור את הבעיות ביניהם בצורה מכובדת ובוגרת. ואם לא הצליחו, ניתן להתייעץ עם רב או תלמיד חכם המבין בעניינים אלו <span class="booklinks" onclick="sendBookLink(this)" onmouseover="setBookLinkTitle(this)">(ויקבל עליהם לציית להחלטתו בהסכמה מלאה)</span>.<p dir="rtl">
<b>סב.</b>	יש לשמור על קשר סביר עם ההורים [משני הצדדים], ולהיזהר בכבודם. להשתדל להתקשר אליהם בכל ערב שבת [וחג] לאחל "שבת שלום".<p dir="rtl">
<b>סג.</b>	להיזהר בכבוד חמיו וחמותו <span class="booklinks" onclick="sendBookLink(this)" onmouseover="setBookLinkTitle(this)">(שגידלו וחינכו למענו את ביתם האהובה)</span>. לא לדרוש מהם דרישות מוגזמות. וכן עם שאר בני משפחתה.<p dir="rtl">
<b>סד.</b>	לשים לב ליחסי כלה וחמותה <span class="booklinks" onclick="sendBookLink(this)" onmouseover="setBookLinkTitle(this)">(צרות זו לזו)</span>. בכל מקרה של מחלוקת- יש לבעל להגן על אשתו בפני חמותה, האמא שלו. אך, כמובן, יעשה כן בכבוד ובדרך ארץ כלפי אמו. אם יש לבעל מה להעיר לאשתו, יעשה כן בצנעה מאוחר יותר בינו לבינה <span class="booklinks" onclick="sendBookLink(this)" onmouseover="setBookLinkTitle(this)">(עי' לעיל "דרכי הביקורת")</span>.  <p dir="rtl">
<b>סה.</b>	לאפשר לאישה לבקר בבית הוריה ומשפחתה מדי פעם וכפי הצורך <span class="booklinks" onclick="sendBookLink(this)" onmouseover="setBookLinkTitle(this)">(לא להגזים!)</span>, ולהקדיש לה תשומת לב מרובה כתחליף <span class="booklinks" onclick="sendBookLink(this)" onmouseover="setBookLinkTitle(this)">(במידת האפשר)</span>.<p dir="rtl">
<b>סו.</b>	ככל שהבעל יקדיש לאישה את תשומת הלב הראויה לה, ויעניק לה יחס טוב וחיובי בתוך כותלי הבית, כך היא פחות תזדקק לחפש זאת מבחוץ, ויתקיים בה "כל כבודה בת מלך פנימה", והקשר בינו לבינה יתהדק ויתעצם.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, סדר ונקיון">סדר ונקיון</h3><p dir="rtl">
<b>סז.</b>	להקפיד מאד לשמור על סדר וניקיון <span class="booklinks" onclick="sendBookLink(this)" onmouseover="setBookLinkTitle(this)">(אצל האישה זהו דבר יסודי ועקרוני)</span>.<p dir="rtl">
<b>סח.</b>	להשתדל לא לפזר כביסה בכל פינות הבית <span class="booklinks" onclick="sendBookLink(this)" onmouseover="setBookLinkTitle(this)">(להשתמש בסל כביסה)</span>.<p dir="rtl">
<b>סט.</b>	להחזיר כל חפץ למקומו הראשון. להשתדל לא לדרוך על רצפה רטובה. <p dir="rtl">
<b>ע.</b>	להיזהר מלכלוך או ריח דוחה בבגדו או בגופו (וכן להתרחץ, לצחצח שיניים ולגזוז ציפורניים בזמן).  <p dir="rtl">
<b>עא.</b>	להקפיד על לבוש מסודר נקי ומכובד, ותספורת מתאימה.<p dir="rtl">
 <p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, ברוך אתה בבואך וברוך אתה בצאתך">ברוך אתה בבואך וברוך אתה בצאתך</h3><p dir="rtl">
<b>עב.</b>	להודיע לאישה בכל זמן שנעדר או שיוצא מהבית <span class="booklinks" onclick="sendBookLink(this)" onmouseover="setBookLinkTitle(this)">(אפילו לזמן קצר)</span>, וליידע אותה כשהגיע למחוז חפצו <span class="booklinks" onclick="sendBookLink(this)" onmouseover="setBookLinkTitle(this)">(במקומות מרוחקים)</span>. וכן להודיע מבעוד מועד בזמן שנאלץ לאחר הביתה, ולדאוג להרגיעה בהתאם. וטוב לומר לפני שיוצא שיתכן שיגיע מאוחר <span class="booklinks" onclick="sendBookLink(this)" onmouseover="setBookLinkTitle(this)">(מהלימודים וכד')</span> ושלא תדאג. אך לא יסמוך על אמירה זו שלא לצורך ממש, שהאמת היא שעיניה נשואות אליו, ומצפה לשובו בכל עת. <p dir="rtl">
<b>עג.</b>	כשחוזר מהיעדרות ממושכת או ממקום רחוק, או מאירוע שהיה בו בלעדיה, להשתדל להביא עמו שי קטן <span class="booklinks" onclick="sendBookLink(this)" onmouseover="setBookLinkTitle(this)">(אפילו ממתק, או פרח מהגינה)</span> להראות לה שהוא חושב עליה.<p dir="rtl">
<b>עד.</b>	להיכנס הביתה תמיד במאור פנים <span class="booklinks" onclick="sendBookLink(this)" onmouseover="setBookLinkTitle(this)">(אח"כ בקשות וטענות, אם יש..)</span>. טוב להתפלל לפני שמקישים בדלת, שהקב"ה ישרה שכינתו בביתנו מתוך אהבה ואחווה שלום ורעות, ואזכה לאוהבה כגופי ולכבדה יותר מגופי וכו'. ולשנן לעצמו את כל הטובות שזכה להן בזכות האישה.<p dir="rtl">
<b>עה.</b>	יכין עצמו מראש, שלא יכנס הביתה רעב או נסער מאוד (ישתדל להרגיע עצמו קודם לכן, וכן לאכול משהו קל לפני כן). ואם ארע כן ואין אוכל מוכן, יתגבר כארי על תאוותיו, וידע לעמוד בנסיון, ואדרבה ישתדל להבין ולהצדיק את אשתו ע"פ המצב ככל האפשר, כלומר העומס שלה בעבודות הבית, ובעבודה בחוץ, ועם הילדים וכיוצ"ב.<p dir="rtl">
<b>עו.</b>	להודיע מראש <span class="booklinks" onclick="sendBookLink(this)" onmouseover="setBookLinkTitle(this)">(ולהתייעץ עימה)</span> על אורחים בלתי צפויים שעומדים להגיע לבית. <p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, בטוב תלין">בטוב תלין</h3><p dir="rtl">
<b>עז.</b>	לא לישון מחוץ לבית לבד <span class="booklinks" onclick="sendBookLink(this)" onmouseover="setBookLinkTitle(this)">(ורצוי אפילו לא בחדר אחר לבד)</span>, אלא באונס גמור, ובהוראת חכם.<p dir="rtl">
<b>עח.</b>	לא ללכת לישון ברוגז לעולם. לדאוג להתפייס קודם לכן, ולגשת לישון כחברים. (גם אם עדיין לא מסכימים בדעותיהם, יקבעו לשאול למחרת את הרב או דעת התורה, ולהתבטל להחלטתו, תהא אשר תהא). <p dir="rtl">
<b>עט.</b>	להיזהר לא להפוך כל ריב קטן למריבה גדולה. לדעת להתנצל בעוד מועד, ולכבות את "האש" כל עוד לא התלקחה, שאז קשה להרגיעה הרבה יותר. לא להתבייש לומר "טעיתי".  <p dir="rtl">
<b>פ.</b>	להשתדל לקרא "קריאת שמע שעל המיטה" ביחד במידת האפשר (מקשֵר בין בני הזוג, בפרט בשנה ראשונה). שווה לאגור לשם כך כוחות נוספים לפני השינה.<p dir="rtl">
<h3 dir="rtl" id="707_ubeitcha_shalom, פרק א' הנהגות לבעל, רוחניות">רוחניות</h3><p dir="rtl">
<b>פא.</b>	להקפיד לקבוע עיתים לתורה (ושלא להתבזות בפניה בעצלות או רשלנות בתפילות ובלימודים. בפרט ברושם הראשוני).<p dir="rtl">
<b>פב.</b>	כל חתן יתייעץ עם רבותיו בעניין סדרי הלימוד בשנה הראשונה: האם ילמד גם כולל ערב, כולל שישי וכו'.<p dir="rtl">
<b>פג.</b>	ללמוד סדר יומי קצר עם האישה. לדוגמא: חפץ חיים או הלכות טהרה או הלכות שבת או מוסר וכד'. אך לשים לב לא להכביד מדי <span class="booklinks" onclick="sendBookLink(this)" onmouseover="setBookLinkTitle(this)">(ברוחב ובעומק)</span>, ושלא יהיה בצורה של מורה ותלמיד, אלא כחברים. להפשיט את הדברים לחיי היום יום.<p dir="rtl">
<b>פד.</b>	להרבות בחיזוקים רוחניים וסיפורי צדיקים <span class="booklinks" onclick="sendBookLink(this)" onmouseover="setBookLinkTitle(this)">(וכן סיפורי אמונה והשגחה מבני דורֵנו)</span>, כפי דרגתה, בפרט בסעודות השבת. לשים דגש על השתלמות במידות הענווה, ההתבטלות וההסתפקות.<p dir="rtl">
<b>פה.</b>	לא למשוך הרבה מדי לענייני תאוות ועינוגי העולם הזה, אלא "שמאל דוחה וימין מקרבת". למשל, כשהולכים בחוץ- לבזות את ענייני העולם הזה <span class="booklinks" onclick="sendBookLink(this)" onmouseover="setBookLinkTitle(this)">(רכב או דירה מפוארת)</span> בפיך. לעומת זאת, לייקר כל מעלה רוחנית, להחדיר הנהגת "ישמח לב מבקשי ה'".<p dir="rtl">
<b>פו.</b>	ככלל, הנהגת הבעל עם האישה- שמאל [היד החלשה] דוחה, וימין [היד החזקה] מקרבת. ז"א, יותר לקרב ומעט לרחק <span class="booklinks" onclick="sendBookLink(this)" onmouseover="setBookLinkTitle(this)">(וצריך בזה שיקול דעת גדול)</span>. להדגיש הרבה הנהגת "וימינו תחבקני". <p dir="rtl">
<b>פז.</b>	לחיות חיי אמונה פשוטה ולדעת שהכל <span class="booklinks" onclick="sendBookLink(this)" onmouseover="setBookLinkTitle(this)">(ממש ה-כ-ל!!!)</span> בידיו של הקב"ה. וכל מה שיש לנו זה מתנה גמורה מאיתו יתברך. <p dir="rtl">
<b>פח.</b>	להרבות בתפילות ובתחנונים בכל עת מצוא. <p dir="rtl">
<b>פט.</b>	לשים לב לקיים את רצון הבורא, ולהזהיר ולהוכיח בדרכי נועם את האישה, ושאר בני הבית, שיהיה ליבם לאל עליון, במידות ישרות ובכל מצוות התורה הקדושה.<p dir="rtl">
<b>צ.</b>	יש לזכור שמטרת הנישואין היא להעניק כמה שיותר, בלא התניה כל שהיא, גם אם הצד השני לא עומד בהתחייבויותיו, ובלא לצפות לקבל תמורה מהצד השני. כל הענקה שהיא מותנית בקבלת סיפוק או תמורה מהצד שכנגד הופכת להיות מ"אהבה" ל"תאווה". <p dir="rtl">
<b>צא.</b>	להחדיר בבית כבוד לה'. לחשוב בכל צעד: מה הקב"ה ירוויח מזה <span class="booklinks" onclick="sendBookLink(this)" onmouseover="setBookLinkTitle(this)">(ולא רק מה אני ארוויח)</span>. <p dir="rtl">
<b>צב.</b>	לזכור תמיד את השותף השלישי והעיקרי בכל בית יהודי- השכינה הקדושה. ככל שנכניס יותר את השכינה הביתה, ע"י דקדוק בתורה ובמצוות, וע"י שנרבה בקדושה, אהבה וכבוד הדדיים, מידות טובות ויראת שמים- כן תשרה יותר ויותר הברכה בביתנו.  <p dir="rtl">
<b>צג.</b>	היסוד לעבודת ה' בשלמות בכלל- מתחיל בתוך ביתם של בני הזוג. ובזה יזכו ויתקיים בהם "ואתה שלום, וביתך שלום, וכל אשר לך שלום" <span class="booklinks" onclick="sendBookLink(this)" onmouseover="setBookLinkTitle(this)">(שמואל א, כה, ו)</span>.  <p dir="rtl">
 <br><big><center><p dir="rtl">
זכור:<p dir="rtl">
  ת א ו ו ה -  פירושה ל ק ב ל.. <p dir="rtl">
  א ה ב ה -  פירושה ל ת ת !!!.<p dir="rtl">
</center></big><p dir="rtl">
<h2 dir="rtl" id="707_ubeitcha_shalom, פרק ב' הנהגות לאישה">פרק ב' - הנהגות לאישה</h2><p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, הנהגות יסודיות">הנהגות יסודיות</h3><p dir="rtl">
<b>א.</b>	יש לזכור: "אל אישך תשוקתך, והוא ימשול בך". והאמת היא שאישה כשרה ונאמנת- אכן רוצה בטבעה להתרפק, להישען ולהיסמך על בעלה. וכן שיחליט בעבורה ויפשוט את ספיקותיה. והקב"ה טבע בה את הרצון להיות נשלטת, וזהו רצון הבורא להנהגת בית כשר ומתוקן, שהבעל ימשול באישה. <p dir="rtl">
<b>ב.</b>	על האישה להתנהג בצניעות ובהכנעה. גאוה ושלטון לא הולמים את האישה יותר מאשר אינם הולמים את האיש.<p dir="rtl">
<b>ג.</b>	לכבד את הבעל ביותר מדי, ויהיה עליה מורא ממנו, ויהיה בעיניה כמו שר או מלך. <p dir="rtl">
<b>ד.</b>	לתת לבעל הרגשה שהוא החשוב בבית והוא הקובע, והכל נעשה על פיו. וחכמת נשים בנתה ביתה. <p dir="rtl">
<b>ה.</b>	מהלכת בתאוות ליבו, דהיינו שעושה כל רצונו חפצו ומאוויו, ומרחקת כל מה שישנא <span class="booklinks" onclick="sendBookLink(this)" onmouseover="setBookLinkTitle(this)">(רמב"ם סוף פרק ט"ו מאישות)</span>.<p dir="rtl">
<b>ו.</b>	בכלל זה, להרחיק מה שלא אוהב – אוכל, חברות, סוגי לבוש וכו'. <p dir="rtl">
<b>ז.</b>	לתת ולספק לו מה שהוא רוצה באמת, ולא מה שאני רוצה בשבילו. <p dir="rtl">
<b>ח.</b>	אישה כשרה- עושה רצון בעלה. הפירוש הפשוט: על האישה לעשות כל מה שבעלה חפץ ומבקש, מבלי שהִיות ומבלי "לשאול פעמיים", או להציע לו משהו אחר.<p dir="rtl">
<b>ט.</b>	פירוש נוסף <span class="booklinks" onclick="sendBookLink(this)" onmouseover="setBookLinkTitle(this)">(עמוק יותר)</span>: אישה כשרה יודעת בחכמתה לכוון ולנתב את רצון בעלה לאפיקים חיוביים, ולתמוך בו ולהשלימו במקומות בהם הוא חלש וזקוק לעזרה <span class="booklinks" onclick="sendBookLink(this)" onmouseover="setBookLinkTitle(this)">(ע"י עידודים, אמונה וכד')</span>. וזוהי מעלתה הגדולה של ה"עזר- כנגדו". שפעמים שהעזרה האמיתית של האישה היא בהנהגת "כנגדו", היינו להשלימו בחסרונותיו. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, ביקורת">ביקורת</h3><p dir="rtl">
<b>י.</b>	להימנע ככל האפשר מהערות וביקורת.<p dir="rtl">
<b>יא.</b>	לא לסתור דברי הבעל בחציפות. להתחשב מאוד ברקע מימנו הוא בא ובהרגליו מבית הוריו (גם אם לָךְ ההערה נראית נורמאלית וסבירה בהתאם למשפחתֵךְ).<p dir="rtl">
<b>יב.</b>	ביקורת בונה: כשחייבים להעיר- יש להעיר בצורה עדינה, ביחידות ובנועם.<p dir="rtl">
<b>יג.</b>	יש להקדים שבח להערה. <p dir="rtl">
<b>יד.</b>	לעולם לא להעיר בעת כעס וריתחא, אלא בעת רצון.<p dir="rtl">
<b>טו.</b>	להדגיש תמיד את ההתנהגות החיובית ולא את הצד השלילי. (למשל: "מאוד נהניתי מההתמדה שלך אתמול בכולל". במקום: "למה אתה כזה עצלן היום?"). <p dir="rtl">
<b>טז.</b>	דוגמא אישית עם המון סבלנות ועידוד היא תמיד הדרך הטובה ביותר להשיג תוצאות.<p dir="rtl">
<b>יז.</b>	לא להזכיר דברים שליליים מן העבר הרחוק או הקרוב.<p dir="rtl">
<b>יח.</b>	לא לנסות לשנות זה את זה, ובפרט בשנה הראשונה. האהבה האמיתית היא לאהוב את האדם כמות שהוא יחד עם חסרונותיו <span class="booklinks" onclick="sendBookLink(this)" onmouseover="setBookLinkTitle(this)">(אף אחד לא מושלם..)</span>.<p dir="rtl">
 <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, קשר חיובי [שיתוף פעולה]">קשר חיובי [שיתוף פעולה]</h3><p dir="rtl">
<b>יט.</b>	לשמור על אמינות וגילוי נאות בין בני הזוג. לא לגרום חציצה ביניהם. ליצור שקיפות ככל שניתן בענייני הכספים <span class="booklinks" onclick="sendBookLink(this)" onmouseover="setBookLinkTitle(this)">(חשבון משותף)</span> ובכל שאר העניינים. <p dir="rtl">
<b>כ.</b>	גם כשמבקשת משהו לצורכה, להשתדל להסביר זאת לבעל באופן שיובן שבסופו של דבר זוהי גם טובתו שלו (כגון אם מבקשת ממנו לרכוש פריט מסויים למטבח, זה כדי שתוכל לבשל לו יותר טוב, וכד').<p dir="rtl">
<b>כא.</b>	תקשורת במכתבים. הרבה פעמים קל יותר להתבטא בכתב מאשר בעל-פה. תמיד טוב לסיים את הפתק או המכתב במילת חיבה לפני שחותמים בשם.<p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, יחס ועידוד">יחס ועידוד</h3><p dir="rtl">
<b>כב.</b>	לעודד ולרומם את הבעל בכל הזדמנות, וכן בפני הוריו, ואת הוריו בפניו.<p dir="rtl">
<b>כג.</b>	להתלהב מכל דבר טוב שעושה הבעל: למד היטב (חיבר חיבור תורני או קיבל תעודה או הצליח במבחן), הרכיב מנורה, התקין או תיקן מכשיר חדש לבית, הפתיע בקניה. (לעיתים ניתן ללמוד מהאמא של הבעל כיצד משתמשים במילים מעודדות על כל דבר שהבעל-הבן עושה בעבורה).<p dir="rtl">
<b>כד.</b>	הארת פנים. אוירה טובה ונעימה בבית, שיהיה "כיף" לבוא הביתה. אישה שמחה- כל הבית שמח.<p dir="rtl">
<b>כה.</b>	לא להיות עסוקה בטלפון או עם שכנות וחברות, בזמן שהבעל צריך להגיע הביתה. לעזוב כל עיסוק שהוא <span class="booklinks" onclick="sendBookLink(this)" onmouseover="setBookLinkTitle(this)">(הדחת כלים..)</span> בכניסתו לבית <span class="booklinks" onclick="sendBookLink(this)" onmouseover="setBookLinkTitle(this)">(לסיים השיחה ולהניח השפופרת)</span>, ולקבל את הבעל בסבר פנים יפות. <p dir="rtl">
<b>כו.</b>	לבטא כלפי הבעל אהבה וגעגועים בפה מלא, מדי פעם ובזמנים המתאימים. <p dir="rtl">
<b>כז.</b>	לשתף את הבעל בחוויות שעברו עליה (אולם, תימנע מלשון הרע, מחלוקות וכד'. ועי' סעיף נב לקמן). וכן להראות הקשבה ואכפתיות לחוויות שהוא מספר בפניך.<p dir="rtl">
<b>כח.</b>	להימנע ככל שניתן מלהרבות לספר בפניו חוויות שליליות או מצערות שעברה. וכן בפני ההורים שלו <span class="booklinks" onclick="sendBookLink(this)" onmouseover="setBookLinkTitle(this)">(וגם שלה)</span>.<p dir="rtl">
<b>כט.</b>	לחזק את החלטות הבעל ואת הביטחון העצמי שלו (להימנע מתשובות כמו: "תעשה מה שאתה רוצה"). ומצד שני, גם לא להחליט עבורו בצורה גורפת, אלא תאמר לו: במה שאתה בוחר תמיד יש ברכה וכד'. <p dir="rtl">
<b>ל.</b>	להשתדל ללמוד ולהכיר את נפש הבעל, וכן מה שמועיל לו ומשמח אותו, ומה מפריע ומציק לו <span class="booklinks" onclick="sendBookLink(this)" onmouseover="setBookLinkTitle(this)">(גם אם זה לא לטעמך)</span>. וממילא, לתת לבעל מה שהוא רוצה באמת, ולא מה שאני רוצה בשבילו. <p dir="rtl">
<b>לא.</b>	יש למעט בבקשות ובדרישות כמה שרק אפשר. <p dir="rtl">
<b>לב.</b>	להשתדל למלא כל חפצו, כל שלא נוגד את ההלכה או ההנהגה הנכונה ע"פ דעת התורה.<p dir="rtl">
<b>לג.</b>	לא לאכול [או לשתות] לבד, בלא להציע קודם לבעל לאכול עימה [כאשר הוא נמצא, כמובן].<p dir="rtl">
<b>לד.</b>	כדאי לצאת לטיול רגלי מידי פעם בערב (רצוי להקדיש לזה זמן קבוע. כגון ביום מסוים בשבוע).<p dir="rtl">
<b>לה.</b>	יש לפנות זמן מתאים כדי להתלוות לבעל במקום הצורך. כגון לטיפול רפואי חשוב או קניה גדולה וכד'.<p dir="rtl">
<b>לו.</b>	לדאוג להפתעות נעימות: ימי הולדת, יום אירוסין, יום נישואין וכד'. יש לרשום ביומן האישי תאריכים אלו כדי שלא יישכחו. להגיש מתנה אישית, ארוזה יפה עם פתק מתאים במאור פנים ולבביות. <p dir="rtl">
<b>לז.</b>	וכן יש להפתיע מדי פעם גם ב"סתם יום", או כדי להרגיע מתחים שהצטברו, או כדי להביע הערכה מיוחדת על מסירות יוצאת מגדר הרגיל. <p dir="rtl">
<b>לח.</b>	לא לבטל מהתורה ככל האפשר, ולא להטרידו מעבר לחיוני בענייני הבית והילדים על חשבון לימוד התורה. ואדרבה להמריץ את הבעל לתורה (ולתפילות) כמה שיותר. <p dir="rtl">
<b>לט.</b>	חובה להרגיש שנח לי עם בעלי ושאני בטוחה במחיצתו. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, עתות לחץ">עתות לחץ</h3><p dir="rtl">
<b>מ.</b>	להתנהג בעדינות ובסבלנות יתירה בעתות לחץ מצוקה או מתח (ערבי שבתות וחגים, בפתיחת שנת הלימודים של הילדים, לפני שיוצאים לאירוע משפחתי וכד'). להשתדל להתחשב במצב ולהגיב במתינות.<p dir="rtl">
<b>מא.</b>	וכן בזמן חולי או חולשה ח"ו של הבעל יש להשתדל להבינו ולעודדו, לעמוד בפרץ ולתת לו יד תומכת. שהרי דווקא בזמן זה הוא זקוק לאישתו יותר מכל, ובזה נבחנת אהבתם האמיתית. ואיש לרעהו יעזורו, ולאחיו יאמר חזק, וכאשר האחד נופל, חבירו יעזרהו וירוממהו לקום ולהתחזק, הן בגוף והן בנפש, עד יעבור זעם. וצריך הרבה כוחות גוף ונפש להתעלות ולסייע דוקא בזמנים אלו.<p dir="rtl">
<b>מב.</b>	כשהבעל עצוב או מוטרד, יש לאפשר לו להירגע ולהפיג את כעסו ומתחיו לבדו בינו לבין עצמו, ורק אחר כך ניתן לבוא לפייסו ולעודדו.<p dir="rtl">
<b>מג.</b>	לא לתת לבעל מוסר או עצות בזמן שמשהו מציק לו מאוד והוא מתפרץ ברגשותיו. אלא להיות לו קרש הצלה: להבין אותו ולהקשיב. לאפשר לו לפרוק את רגשותיו בסבלנות. לגלות <span class="booklinks" onclick="sendBookLink(this)" onmouseover="setBookLinkTitle(this)">(אפילו כלפי חוץ)</span> הסכמה והבנה למצבו. (אפשר לדון בגוף הדברים רק מאוחר יותר בעת רצון ושלוה).<p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, צניעות וקדושה">צניעות וקדושה</h3><p dir="rtl">
<b>מד.</b>	להתארח בשבתות אצל בני המשפחה- עדיף מאוד דוקא בזמן הרחקות (מטעמי צניעות, ובפרט במקומות שאי אפשר להסתדר בצניעות הראויה).<p dir="rtl">
<b>מה.</b>	לא להזמין זוגות צעירים לשבתות <span class="booklinks" onclick="sendBookLink(this)" onmouseover="setBookLinkTitle(this)">(בפרט בשנה הראשונה)</span>. וגם לא להתארח אצלם. <p dir="rtl">
<b>מו.</b>	יש נוהגים שמחוץ לבית מתנהגים בפני אחרים כבהרחקות (כגון במסירה מידו לידה וכד', ככל שניתן). <p dir="rtl">
<b>מז.</b>	לא לספר להורים ו/או לחברות על הבעל מה שלא נחוץ. בפרט בדברים שבינו לבינה, או פרטים אישיים מהנהגת ביתם, או מחלוקות וחילוקי דעות שביניהם. <p dir="rtl">
<b>מח.</b>	לא להרבות בשבח הבעל בפני חברותיה, כדי שלא ליצור השוואות מיותרות, ושלא להכשיל בקנאה ותחרות וכו'. <p dir="rtl">
<b>מט.</b>	לא לספר ולפרט בפני הבעל בשבח ומראה חברותיה. <p dir="rtl">
<b>נ.</b>	להשתדל לא להכניס חברות הביתה לזמן ממושך, ולקצר את השהות עם החברות, כשהבעל נמצא בבית, או כשעומד להיכנס הביתה. <p dir="rtl">
<b>נא.</b>	להיזהר בקדושה, לא ליצור גירויים מיותרים לבעל (בהרחקות). לנהוג בצניעות בזמן הטהרה <span class="booklinks" onclick="sendBookLink(this)" onmouseover="setBookLinkTitle(this)">(סי' ר"מ)</span>.<p dir="rtl">
<b>נב.</b>	לא להרבות לפטפט עם הבעל על דא ועל הא, אלא לעודדו למהר לעסוק בענייניו הרוחניים.<p dir="rtl">
<b>נג.</b>	נאמנות האישה בכלל [בינו לבינה]. לא לשקר, ולא להעלים מן הבעל מה שנחוץ לו לדעת. לא לצחוק או לשנות בַּדיבור בעניינים רציניים <span class="booklinks" onclick="sendBookLink(this)" onmouseover="setBookLinkTitle(this)">(כגון טהרה)</span> בפרט.<p dir="rtl">
<b>נד.</b>	להתנהג בצניעות בלבוש, בדיבור ובמעשים. לשמור על פה נקי. להיזהר ממילים בוטות ומגונות. וכן לא לספר על עבירותיה או כישלונותיה <span class="booklinks" onclick="sendBookLink(this)" onmouseover="setBookLinkTitle(this)">(מן העבר)</span> בפני בעלה. <p dir="rtl">
<b>נה.</b>	לא לדבר עם אנשים זרים כלל, ובמקום ההכרחי- לקצר ככל שניתן [בין בפני הבעל, ובין שלא בפניו]. בכלל זה, יש לזכור: אין מתפקיד האישה לחזק או להחזיר בתשובה אנשים (גברים), בין ברחוב, בין בעבודה או בשיעורי תורה וכיו"ב. "אברהם מגייר את האנשים, ושרה- את הנשים".<p dir="rtl">
<b>נו.</b>	 להימנע מדברים דוחים בפניו <span class="booklinks" onclick="sendBookLink(this)" onmouseover="setBookLinkTitle(this)">(הפחות, שיהוקים וכד')</span>. וכן להימנע מגרגרנות <span class="booklinks" onclick="sendBookLink(this)" onmouseover="setBookLinkTitle(this)">(שלא לאכול יותר מדי בפני הבעל)</span>. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, תקציב וכלכלה">תקציב וכלכלה</h3><p dir="rtl">
<b>נז.</b>	להתנהג בענווה ובהסתפקות. להימנע מלדרוש מהבעל להוציא הוצאות החורגות מהאפשרויות. להימנע מבזבזנות, וממותרות. לכלכל את הוצאות הבית בתבונה. ולהשתדל לסייע ככל שניתן בכלכלת הבית כפי האפשרויות.<p dir="rtl">
<b>נח.</b>	לדאוג תמיד לארוחות מזינות בזמן, קודם שהבעל מגיע הביתה. (אם אינה בקיאה בבישול יכולה להיעזר ולקבל עצות טובות מבני משפחתה או חברותיה, או מספרי בישול, כגון "הבית היהודי"). <p dir="rtl">
<b>נט.</b>	להימנע מעצלות, ולהתגבר לנהוג בזריזות בכל ענייני הבית: שטיפת כלים, סדר, נקיון, כביסה, גיהוץ וכד'.<p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, היחס להורים ולמשפחה">היחס להורים ולמשפחה</h3><p dir="rtl">
<b>ס.</b>	 להיזהר מאד לא לערב את בני המשפחה בוויכוחים או חילוקי דעות של בני הזוג. אלא לנסות לפתור את הבעיות ביניהם בצורה מכובדת ובוגרת. ואם לא הצליחו, ניתן להתייעץ עם רב או תלמיד חכם המבין בעניינים אלו <span class="booklinks" onclick="sendBookLink(this)" onmouseover="setBookLinkTitle(this)">(ויקבלו עליהם לציית להחלטתו בהסכמה)</span>.<p dir="rtl">
<b>סא.</b>	יש לשמור על קשר סביר עם ההורים [משני הצדדים], ולהיזהר בכבודם. להשתדל להתקשר אליהם בכל ערב שבת [וחג] לאחל "שבת שלום". <p dir="rtl">
<b>סב.</b>	בכל מקרה של התנגשות בין כבוד הבעל בדברים שהאישה מחויבת לו, והוא מקפיד עליהם, לבין כבוד הוריה- כבוד הבעל קודם. ומה טוב לרָצות את שני הצדדים, במידת האפשר.<p dir="rtl">
<b>סג.</b>	להיזהר בכבוד חמיה וחמותה <span class="booklinks" onclick="sendBookLink(this)" onmouseover="setBookLinkTitle(this)">(שגידלו וחינכו למענה את בנם האהוב)</span>. אישה שאיננה מכבדת את חמיה וחמותה – כאילו בוגדת בבעלה. כי כבודם זהו כבודו.  <p dir="rtl">
<b>סד.</b>	לא לדרוש מהורי בעלה דרישות מוגזמות. וכן משאר בני משפחתו. <p dir="rtl">
<b>סה.</b>	כלה צרה לחמותה. ולכן תדע האישה לנהוג בחכמה עם חמותה, ותשתדל לרוממה ככל האפשר. וכגון, שתתייעץ איתה בענייני סידור הבית והבישולים, ואיך לטפל בתינוקות וכד', ולוּ רק כלפי חוץ, ובזה תגדיל אותה בעיניה, ושקטה הארץ. ואם אחר כל זאת, עדיין לא מסתדרות ביניהן- ימעיטו להתראות זו עם זו ככל שניתן. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, סדר וניקיון">סדר וניקיון</h3><p dir="rtl">
<b>סו.</b>	לדאוג תמיד לבית נקי ומסודר.<p dir="rtl">
<b>סז.</b>	להתקלח ולהתבשם בזמן. להתכונן ולהתייפות מעט לכבוד הבעל, כאשר הוא עומד להגיע הביתה <span class="booklinks" onclick="sendBookLink(this)" onmouseover="setBookLinkTitle(this)">(ולא רק כשהולכים לישון)</span>. לא לקבל את הבעל בלבוש מרושל ומלוכלך. <p dir="rtl">
<b>סח.</b>	להיזהר מלכלוך או ריח דוחה בבגד או בגוף (וכן להתרחץ, לצחצח שיניים ולגזוז ציפורניים בזמן).  <p dir="rtl">
<b>סט.</b>	להקפיד על לבוש מסודר נקי ומכובד (וכן תספורת מתאימה או איפור עדין בזמנים המתאימים, וכפי הצורך).<p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, ברוך אתה בבואך ובצאתך">ברוך אתה בבואך ובצאתך</h3><p dir="rtl">
<b>ע.</b>	להודיע לבעל בכל זמן שנעדרת או שיוצאת מהבית <span class="booklinks" onclick="sendBookLink(this)" onmouseover="setBookLinkTitle(this)">(אפילו לזמן קצר)</span>, וליידע אותו כשהגיעה למחוז חפצה <span class="booklinks" onclick="sendBookLink(this)" onmouseover="setBookLinkTitle(this)">(במקומות מרוחקים)</span>. וכן להודיע מבעוד מועד בזמן שנאלצת לאחר הביתה, ולדאוג להרגיעו ולפייסו בהתאם. וטוב לומר לפני שיוצאת שיתכן שתגיע מאוחר <span class="booklinks" onclick="sendBookLink(this)" onmouseover="setBookLinkTitle(this)">(מהאירוע וכד')</span> ושלא ידאג. אך אין לסמוך על אמירה זו בלבד, שלא לצורך הכרחי ממש. <p dir="rtl">
<b>עא.</b>	כשחוזרת מהיעדרות ממושכת או ממקום רחוק, או מאירוע שהיתה בו בלעדיו, להשתדל להביא עימה שי קטן <span class="booklinks" onclick="sendBookLink(this)" onmouseover="setBookLinkTitle(this)">(אפילו ממתק, או פרח מהגינה)</span> להראות לו שהיא חושבת עליו. <p dir="rtl">
<b>עב.</b>	להיכנס הביתה תמיד במאור פנים <span class="booklinks" onclick="sendBookLink(this)" onmouseover="setBookLinkTitle(this)">(אח"כ בקשות וטענות, אם יש..)</span>. לא להתלונן ולספר צרות מיד כשנכנסים הביתה. טוב להתפלל לפני שמקישים בדלת, שהקב"ה ישרה שכינתו בביתנו מתוך אהבה ואחווה שלום ורעות, ואזכה לאהוב ולכבד את בעלי כראוי וכו'. ולשנן לעצמה את כל הטובות שזכתה להן בזכות בעלה. <p dir="rtl">
<b>עג.</b>	תכין עצמה מראש, שלא תכנס הביתה רעבה או נסערת מאוד <span class="booklinks" onclick="sendBookLink(this)" onmouseover="setBookLinkTitle(this)">(לאכול משהו קל לפני כן)</span>. ותשתדל להרגיע עצמה ככל שניתן קודם שנכנסת הביתה. <p dir="rtl">
<b>עד.</b>	להודיע מראש <span class="booklinks" onclick="sendBookLink(this)" onmouseover="setBookLinkTitle(this)">(ולהתייעץ עימו)</span> על אורחים בלתי צפויים שעומדים להגיע לבית. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, בטוב תלין">בטוב תלין</h3><p dir="rtl">
<b>עה.</b>	לא לישון מחוץ לבית לבד <span class="booklinks" onclick="sendBookLink(this)" onmouseover="setBookLinkTitle(this)">(ורצוי אפילו לא בחדר אחר לבד)</span>, אלא באונס גמור, ובהוראת חכם.<p dir="rtl">
<b>עו.</b>	לא ללכת לישון ברוגז לעולם. לדאוג להתפייס קודם לכן, ולגשת לישון כחברים. (גם אם עדיין לא מסכימים בדעותיהם, יקבעו לשאול למחרת את הרב או דעת התורה, ולהתבטל להחלטתו, תהא אשר תהא).<p dir="rtl">
<b>עז.</b>	להיזהר לא להפוך כל ריב קטן למריבה גדולה. לדעת להתנצל בעוד מועד, ולכבות את "האש" כל עוד לא התלקחה, שאז קשה להרגיעה הרבה יותר. לא להתבייש לומר "טעיתי".  <p dir="rtl">
<b>עח.</b>	להשתדל לקרא "קריאת שמע שעל המיטה" ביחד במידת האפשר (מקשֵר בין בני הזוג, בפרט בשנה ראשונה). שווה לאגור לשם כך כוחות נוספים לפני השינה. <p dir="rtl">
<h3 dir="rtl" id="707_ubeitcha_shalom, פרק ב' הנהגות לאישה, רוחניות">רוחניות</h3><p dir="rtl">
<b>עט.</b>	ללמוד סדר יומי קצר עם הבעל. לדוגמא: חפץ חיים או הלכות טהרה או הלכות שבת או מוסר וכד'. להשתדל להתפנות מעסקיה בזמן הלימוד, להקשיב לבעל, להראות התפעלות, ולשתף פעולה. ובפרט בשולחן השבת.<p dir="rtl">
<b>פ.</b>	לא למשוך הרבה מדי לענייני תאוות ועינוגי העולם הזה.<p dir="rtl">
<b>פא.</b>	לחיות חיי אמונה פשוטה ולדעת שהכל <span class="booklinks" onclick="sendBookLink(this)" onmouseover="setBookLinkTitle(this)">(ממש ה-כ-ל !!!)</span> בידיו של הקב"ה. וכל מה שיש לנו זה מתנה גמורה מאיתו יתברך. ישתבח שמו לעד!<p dir="rtl">
<b>פב.</b>	להרבות בתפילות ובתחנונים בכל עת מצוא. שזהו כוחה הגדול של האישה.<p dir="rtl">
<b>פג.</b>	לשים לב לקיים את רצון הבורא, ולעודד ולהנחות את הבעל בדרכי נועם ובכבוד, וכן את שאר בני הבית, שיהיה ליבם לאל עליון, במידות ישרות ובכל מצוות התורה הקדושה.<p dir="rtl">
<b>פד.</b>	יש לזכור שמטרת הנישואין היא להעניק כמה שיותר, בלא התניה כל שהיא, גם אם הצד השני לא עומד בהתחייבויותיו, ובלא לצפות לקבל תמורה מהצד השני. כל הענקה שהיא מותנית בקבלת סיפוק או תמורה מהצד שכנגד הופכת להיות מ"אהבה" ל"תאווה". <p dir="rtl">
<b>פה.</b>	להחדיר בבית כבוד לה'. לחשוב בכל צעד: מה הקב"ה ירוויח מזה <span class="booklinks" onclick="sendBookLink(this)" onmouseover="setBookLinkTitle(this)">(ולא רק מה אני ארוויח)</span>.  <p dir="rtl">
<b>פו.</b>	לזכור תמיד את השותף השלישי והעיקרי בכל בית יהודי- השכינה הקדושה. ככל שנכניס יותר את השכינה הביתה, ע"י דקדוק בתורה ובמצוות, וע"י שנרבה בקדושה, אהבה וכבוד הדדיים, מידות טובות ויראת שמים- כן תשרה יותר ויותר הברכה בביתנו. <p dir="rtl">
<b>פז.</b>	היסוד לעבודת ה' בשלמות בכלל- מתחיל בתוך ביתם של בני הזוג. ובזה יזכו ויתקיים בהם "ואתה שלום, וביתך שלום, וכל אשר לך שלום" <span class="booklinks" onclick="sendBookLink(this)" onmouseover="setBookLinkTitle(this)">(שמואל א, כה, ו)</span>.   <p dir="rtl">
 <br><big><center><p dir="rtl">
לא התחתנו [רק] כי אנחנו אוהבים<p dir="rtl">
אלא בזכות שהתחתנו - אנחנו אוהבים.<p dir="rtl">
</center></big><p dir="rtl">
 <p dir="rtl">
